Anton Pann

Editura Bestseller



Carte electronică publicată cu sprijinul Ministerului Afacerilor Externe – Departamentul Politici pentru Relația cu Românii de Pretutindeni.





Poezii deosebite sau cântece de lume


Poezii deosebite sau cântece de lume, din care, unele sânt culese de alții, iar altele originale de Anton Pann.

Tipărite în privilegiata tipografie din București 1831.

Crez că la mulți va aduce mirare pornirea mea spre a da prin tipar la lumină niște poezii ca acestea. Știut fiind însă la cei mai mulți din obște că aceste poezii de multă vreme avându-le manuscrise, unele adunate de la alții și altele chiar de mine compuse, mai tot dauna aveam silă de către prieteni, a le da izvoade, și cu aciasta mi se pricinuia zăticnire dela alte lucruri mai folositoare. Pentru ușurarea mea dar, și pentru a prietenilor mulțumire m-am îndemnat a le tipări. Priimească, mă rog de ocamdată aceste și văzând că sânt primite cu dragoste mă voiu îndemna ale da și altele.





Cine simte înțelege


Cine simte – înțelege

Că este firească lege

A pătimi or ce om.

Chiar ș-acel ce să arată,

Că simțire nu-i e dată

Cât la piatră, sau la pom.

Și acela pătimește,

Ca un dobitoc trupește,

Pricina făr-a-ntreba.

Dar ș-un suflet ce pricepe

Leagea astă când să-ncepe,

Nu poate să zică ba.

Asta lege necurmată

La mine tot deodată,

Cu nașterea s-a- nceput.

Și d-atunci cât vârsta crește

Sufletul tot pătimește

Încetare n-a avut.

Nici crez că-m ajunge viața

Ca să văz tăiată ața

Patimilor sufletești.

Sau să poată vre o dată

Norocirea fi schimbată

Sufletelor omenești.





Grele chinuri m-a cuprins


Grele chinuri m-a cuprins,

În mine foc s-a aprins.

Ochii singuri mă vădesc,

Ce firește pătimesc.

Și m-arăt învederat,

Că-s cu totul înfocat.

Zioa trec mai cu ușor,

Noaptea-m vine greu să mor;

Când din somn-mă pomenesc,

Nu știu cu cine vorbesc:

Din așternut mă râdic,

Stau, mă uit, nu văz nimic.

Vorba, mintea ci-am avut,

Cu totul o am pierdut.

Umblu râzând și gândind,

La un nu știu ce poftind.

Flacăra ne mai scăzând,

Ș-ațâță mai mult arzând.

Gândul voea mi-am stricat,

Caut, privesc, ne-npăcat.

Mințile mi le-am zmintit,

Vorbesc tot ca un uimit.

Și câte acuma zic,

Nu știu, nu pricep nimic.





Un comit când să arată


Un comit când să arată,

Între stele sus pe cer.

De lumina razei sale,

Cele lalte stele pier.

Ține sciptrul fericirii,

Și arată luminat,

Cumcă este nu-s din fire,

Spre un semn prea minunat.

Și cu cât să zăbovește,

Razele lui să întind,

Și d-a Soarelui lumină,

Nici de cum nu să cuprind.

Pâna când să îm plinește

Semnul ce a arătat,

Și apoi fară-ndoială

Vezi comitul întrupat.

Dobândește altă fire

Și să face un trup viu,

Căruia după drepatate

Am pornire rob să-i fiu;

Și să mă închin la dânsul

Că are un dar firesc,

Am tămădui durerea

De carea mă prigoresc.

Are și altă putere

Trăgând chiar ca un magnit,

Și preface or ce jale

Au nu-i suflet mâhnit.

Apoi la așa putere care face un mort viu

Oare?

Nu mi să cuvine;

A hotărî rob să-i fiu,

Ah! Comit, comit!





Cerule cum nu ai milă


Cerule cum nu ai milă

De o stea fără de vină

Carea mi s-a fost ivit,

I-ai fost dat loc între sfere

Și acum o văz că piere

Cu un chip ne potrivit.

Carea dacă n-avea parte

Să stea între cele lalte

Precum s-a alcătuit.

Pentru ce tu ai lăsat-o

Ș-apoi iară ai luat-o

Stricând chip orânduit?

Pentru ce atâta raze

A arătat la obraze

Și apoi s-a înnegrit?

Dacă era să nu fie

De ce i-ai dat drum să vie

Cum de nu o a poprit?

Pentru ce să strălucească

Ș-apoi iară să lipsească

Când ia nu te-a supărat?

Pentru ce o faci să piară

Când pentru ia firea zbiară

Cu suspin ne-a stâmpărat?

Pentru ce ia fiind blândă

Îi orânduești osândă

Ca când n-are și ia loc?

Pentru ce ofaci lipsită

Când și ia este planită

Și are din fire foc…





Trist filo milo


Trist filo milo

Tu cânți cu daruri multe

Tu cel mai rău îl faci milos

Silindu-l să te asculte,

Inimă rupi d-om simțitor

Gârlă pornești de lacrămi,

Când spui cântând cu mare dor

Tristele tale patimi,

Și

Eu prea jalnic te găsesc

Cu inim-amărâtă

Cu tine mult mă potrivesc

Lumea-m este urâtă

La tine viu aici în crâng

Mă rog nu-ți fie silă

La omeni nu voiu să mă plâng

La inimi fără milă.

Nu fugi, stăi, nu-ți sânt vrăjmaș,

Eu nu am colivie

Ci sânt simțitor pătimaș

Si voiu tovaroșie,

Viu ca să plângem însoțiți

Spuind cu-ndestulare

La frunze la copaci pârliți

A ta ș-a mea-ntristare.





Suflet altu n-are


Suflet altu n-are

Chin ast fel de mare

Foc ast fel de greu.

Trăesc moarte vie

Fără să mă știe

Altul decât eu.

Zioa nu-mi dă pace

Noaptea n-am ce face

Greu-m-e într-ascuns.

Unde cer dreptate,

Surdă răutate,

Nu-mi dă nici răspuns.

Mă-ntinz în putere

Cu glas cu vedere

În sus și în jos,

Nu-e nici o fire

Să aibă pornire

Am fi spre folos.

Ce e sus ascunde

Cine știe unde

Supt acea perdea.

Carea n-o ridică

Zicând că e frică,

Nu-l puteam vedea.

Ale lui slugi sfinte,

Mii de seci cuvinte,

Celor ce vorbesc.

Care nu-i cunoaște

Că sânt vulpi, șarpi, broaște,

Ce-n zadar trăesc.

Vii la omenire,

Mai rea nesimțire,

De piatră sânt toți.

Mai d-aproape rude

Mai rău nu aude

D-ai striga cât poți.

Nu găsești ființă,

Să aibă credință

Nici într-acel cias

Când paharul morții

Stă în pragul porții

Alt ci-a mai rămas?

Căci n-am o putere

Să trec printre sfere,

Doar va fi vrun loc.

Unde e astâmpăr

Nici vânz, nici nu cumpăr

N-am stăpân noroc,

Un loc prea departe

De vecinică moarte

Ci-acum pătimesc,

Numai pentru nume

Că mă aflu-n lume

Și adecă trăesc.





Tinerețea-m să petrece


Tinerețea-m să petrece

Tot cu amar și cu chin,

Că nici un minut nu trece

Dintra dânc să nu suspin.

Crez că mai sunt ș-alți ca mine

În lume ne fericiți,

Însă tot trăesc mai bine

Nu-s atât ne norociți.

Numai eu avuiu în viață

Triste zile d-apurta,

Și tot în loc de dulciață

Amărăciuni d-a gusta.

Nici nu-m trece o-ntristare

Alte mă coprind în loc,

Și de-m trece oarecare

Alte s-aprind mai cu foc.

Ah! mi-am urât și viață

Cu ast fel de traiu amar,

Dacă n-a fost cu dulceață

Ce mai trăesc în zădar?

Strig moarte, moarte grăbește

Vino îți zic mai curând,

I-am viața nu-m trebuește

Să mai trăesc pre pământ.





Cine zice că amorul


Cine zice că amorul

Nu suppune inimi tari,

Și că nu poate cu zorul

A robi suflete mari.

Acel om cu ori ce pază

S-au cu armă de va vrea,

Meargă numai și să-l vază

Să-i râză tirana mea,

Nu-i zic să-i auză glasul

Nu-i zic să-l vază de tot,

Că își va perde compasul

Ș-atunci nici îngerii pot,





Tot mâhnire pentru mine


Tot mâhnire pentru mine

Norocul a hotărât,

Și cumva de-i cer vr-un bine

Mult mai mult îl întărât.

Lacrămile de-n-tristare

Ce din ochii-m nu să șterg,

Trecere credința n-are

Nicăiri or-und-alerg.

Ne simțirea este fire

La câți pot da ajutor,

Ah! nu e tămăduire

Nici decum la al meu dor.

La voi viu semeți mormânturi

Care toate biruiți,

Sfârșind ale vieții vânturi

Un pumn de pământ popriți.

Ah! Voi ce sânteți scăpare

Celor goniți de noroc,

Voi vedeți trist a mea stare

Ca să scap voi dați-mi loc.

Dela voi eu voiu pricepe

Binele odihnitor,

Și a trăi voiu începe

Când toți m-or jeli că mor.





Când un suflet înelege


Când un suflet înelege

Că-alt suflet să va robi,

Ș-au hotărât să se lege

Fără sfârșit al iubi.

Nu poate cu nesimireț

Să stea ne cunoscător,

Trebui să-i dea răsplătire

Cu asemenea odor.

Și eu fără îndoială

Gândul când te-am înețles,

Am dat și făgăduială

Să-ți fiu ție rob ales.

Tu zici că cel din tâișu bine

Numai în mine găseti,

Și eu mult mai mult în tine,

Și voșesc ce tu voșeti.

Vino dar numai ochi, gură,

Inimă ,suflet și trup,

Să facem o legătură

Cu noduri ce nu să rup.

Să unim aceste toatei

Și amândoi noi să fim,un adevăr, o dreptate,

Ș-o dragoste să slăvim.





Că ai putere


Că ai putere

Să dai durere,

La ori ce fire

Și mângâiere

Am mărturie

Cu datorie,

Un om ce are

Filotimie

Tu ești supt Soare

Moștenitoare,

Mie stăpână

Mângâitoară.

Izvor din fire

Plin de simțire,

Cu daruri multe

Milostivire.

N-ai trebuință

De sirguință,

Că toată lumea

Îți dă credință.

Care dar minte

Ceia ce simte,

Ar face tagă

Ăstor cuvinte.

Așa persoană

Ca o Icoană,

Ar fi să aibă

Și o coroană.





Eu sânt mai mică


Eu sânt mai mică

La toți supusă,

Slujesc de frică

La ce sânt pusă.

Nici o sorț tie

La trebi de casă,

Grijile mie

Toate le lasă.

Cenușăreasă

Toți mă numește,

Slujbă tot deasă

Mie-m găsește.

Sânt ne văzută

Vatra-m e locul,

Unde-n colț mută

Șez și fac focul.

Eu sufer multe

Nădăjduită,

Ca să s-asculte

O oropsită.

Ne vinovată

Crez că eu poate,

Cerul vr-o dată

Am da dreptate.





Ceasul cel de despărțire


Ceasul cel de despărțire

În semnat cu mâna ta,

L-am înțeles cu mâhnire

Ci te rog nu mă uita.

Cale bună prea iubită

Dar inima mea ș-a ta

Fie-n veci ne despărțită

Și te rog nu mă uita.(20)pag.

Și te du unde îți scrie

Ai tăi dela casa ta,

Și să-i vezi cu bucurie

Dar te rog nu mă uita.

Și or pă unde vei trece

Și la ce te vei uita,

Inima să nu ț-o plece

Ah! te rog nu mă uita.

Și eu or unde voiu merge

Soarta-ncotro m-o purta,

Din inimă nu t-oi șterge

Ci te rog nu mă uita.

Și d-om avea sănătate

Vremea îi va arăta,





Sus pă cer cum e o lună


Sus pă cer cum e o lună,

Așa ești pre pământ ună.

Arunci din ochi raze line,

Cu nuri de dulciață pline.

Fireasca ta frumsețe

Nu să află-n alte fețe.

Tu ești ună între toate,

Asemeneț nu să poate.

Ah dar, cum ești de frumoasă,

De vei fi și credincioasă.

Atunci îți zic să știi bine,

Mă și jertvesc pentru tine.





La doi ochi ce sânt din fire


La doi ochi ce sânt din fire

Plini de nuri și de simțire,

Urmează ca să se-nchine

Urând, nevrând, fiește cine.

Căci dintr-o căutătură

Viață dau și viață fură.

Sânt deprinși tot a supune

Ș-a robi făr-de minune.

Acești ochi plini de putere

Cătându-mi cu mângăere.

N-au zăbovit să găsească

Lesnire să mă robească.

Dar și eu făr de sfiială

De dedeiu făgăduială.

Rob să le fiu în vecie

Cu multă stătornicie.

Acest dulce de rob nume

Să-l port și pă ceia lume





Ați fi rob îmi este fală


Ați fi rob îmi este fală

Rău te aflu la ndoială,

La ochi ce au din fire

Osebiți nuri și simțire.

Este cătră toi o lege

Bucuroși robi să se lege.

Cu cât mai vârtos la mine

Un om ce moare de tine?

Oi să pociu sta înpotrivă

La legi-aa milostivă.





La obrazul ce mă-nchin


La obrazul ce mă-nchin

Văzând daruri pă deplin.

Unite cu nur firesc

Nu pociu să tăgăduiesc

Că rob credincios îi sânt

Pân voiu întra în pământ.

Singur!

Eu așa mă leg

De vreme ce înțeleg,

Alt fel nu pociu a trăi,

Făr de a mă chinui.

Nu găsesc nici un cusur

Pe razele lui mă jur

Dea ceia m-am hotărât

Cu dulcele lanț de gât,

Răbdând în veci să-i robesc

Știind că mă fericesc,

Așa lui m-am închinat

De când l-am întimpinat.





Oglinda când ț-ar arăta


Oglinda când ț-ar arăta

Întreaga frumuseța ta

Atuncea și tu ca mine,

Te-ai putea- nchina la tine.

Dar fi mijloc să te privești

Așa-ntocmai după cum ești

Și idolatrie

Ț-ai aduce tu ție.

Dar ia t-arată mai puțin

De cât cum ești și nu deplin,

Fiindcă cum te și vede

Toată puterea își perde

Ochii în ia când iți arunci

De tot să-ntunecă atunci,

Și de te și arată

Dar nu adevărată.

D-aceia nu da crezemânt

Oglinzii cei cu scăzământ.

Că-ți face înșălăciune

Și mai tot minciuni îți spune,

Ci pre cât ești să știi de vei

Dă credință ochilor mei

Fiind că nu te-nală





Cât e zioa de frumoasă


Cât e zioa de frumoasă

Lâng-o noapte-ntunecoasă,

Așa ești și tu-ntru toate,

Hotărât, nu să mai poate.

Singură ești numai una

Carea ai luat cununa,

Darurilor de la fire

Mai pre sus de omenire;

N-ai potrivnică supt soarei

Șu mă jur, și puiu prinsoare;

Că ești mai deosebită

Și cu toate-npodobită.

Frumusețe, înțelepciune,

Vorbă, duh și istăciune,

De văz toate-npreunate

Și la tine adunate.

Ah! Dar cât ești de frumoasă

De ai fi și credincioasă.

Atunci sufletul din mine

Să-l fac jerfă pentru tine.





Ochilor ajung atât


Ochilor ajung atât

Numai plângeț-amărât,

Vreme este să uscați

Păraele, ce vărsați.

Și tu limbă ce tăcuși

Ca o mută pân-acuși

Desleagă-te ca să-ți spui

Focul, unde te supui

Pieptule ce până azi

Nu știui decât să arzi

Aflând acum unde mergi

Bate în ciasuri întregi.

Mâinilor nu vă-nlemniți

Ci vă dați să pipăiți,

Și să strângeți binișor

Acel minunat trupșor.

Picioarelor alergai

Săraci numai trepădați.

Duceți-mă să-ntâlnesc

Stăpâna care-m slăvesc.

Iar voi veze ce-mi țineți

Sufletul, acum vedeți.

Făr-de spațiu sărutând

Să-l faceți teslim râzând.





Afrodită întristată


Afrodită întristată

Și jos pre pământ ești dată,

Frumsțe îndestulată

De duh foarte cuvântată.

Te zări d-abia pre tine

Și te hotărî lipon,

Căria i să cuvine

Ca să-i fie clironom.

Și zimbind îți lasă ție

După cum s-a cuvenit,

Sciptrul său de-npărăție

Și puternicul magnit.

Dăruindu-ți o putere

Ca să poți să stăpânetși,

Și să tragi la a ta vrere

Inimile omeneti.

Dar când te-au făcut stăpână

Pe tot neamul omenesc,

Țe-a zis, să fii și blajină

Cătră cei ce te slăvesc.

Iar să nu t-arăți tirană

Și judecătoriu ne drept,

Cătră un om ci-are rană

Și atâta foc în piept.

Dar să vede amăgită

La cel dupre urmă gând,

Și stăpână afrodită

Căci tu când mă vezi plângând;

Nu că numai milostivă

Nu-mi ești nici decum atunci,

Ci te arăți și-nprotivă

D-ale ei sfinte porunci.





În flacăra carea mă arz


În flacăra carea mă arz

În loc de chinuri și necaz

Găsesc tot mângăere

Dulciață și plăcere.

Ca pervaneaoa am ajuns

Nu e vr-un lucru de ascuns,

Căci singur alerg de voe

Întru în foc făr de voe.

Când nu te văz îngheț de frig

Voiu să te văz și să mă frig,

A ochilor tăi rază

Îmi place să mă arză.

În focu-ți când mă prigoresc

Atunci mă număr că trăesc,

Atunci mă număr cu viață

Altmintrelea sânt de ghiață.

Astă parte mi-am ales

Din flacăra-ți să nu mai es,

Nici că voiu să am scăpare

D-un foc, ce raiu mi să pare.

Să arz trăind, să mor arzând

Ș-al tău obraz ne mai văzând,

Să-m pară focul viață

Și moartea o dulciaă.

Așa m-am hotărât să fiu

Cât voiu trăi și voiu fi viu,

În piept purtându-ți focul

Să-mi fericesc norocul.

Iar când pe urmă voiu muri

Nici de morți nu mă voiu feri,

Și voiu spune la oricine

Că așa mi să cuvine.





Firea de te a-npodobit


Firea de te a-npodobit

Cu acest nur dosebit,

Dar nu te-au făcut geallat

Să omori fără păcat,

Nici ț-a zis, te fac, șină,

Oricine ți so-nchina,

Om sarăl numaidecât

Sau fiți măcar urât.

Ci poate ț-o fi și spus

Că trebue p-un suppus,

Cât ti-o iubi, să-l iubești

Dup-ale ei legi firești,

Apoi mie căci mă-nchin

De ce-mrăsplătești cu chin?

Și cu moarte drept hair

Nu știu nici cum să mă mir,

Căci în starea carea sânt

Nu găsesc nici un cuvânt,

A îndemna să faci morți

Pentru frumusețea ce porți





Tirană să te numesc


Tirană să te numesc

Nici nu voiu, nici nu-ndrăsnesc.

De vreme ce mie-m placi,

Și cu moartea care-mi faci.

Atâta numai îți zic,

Să n-o numeri drept nimic.

Și drept băgătela chiar,

A mă omorî-n zadar.

Ca să nu-ți fie vrun cias,

Pentru câte trag ș-am tras.

Să vezi nește răsplătiri,

Și singură să te miri.





Cum nu socotești vr-o dată


Cum nu socotești vr-o dată

Că ești și judecată.

Carea-n treabă pă ori cine,

De a făcut rău, sau bine.

Și gândind la răsplătire,

Să-Și vii singură-n simȘire.

Și să lași atâta rele,

Care faci inimii mele,

De gândești că n-o să-ți vie,

Câte mi le faci tu mie,

Vei vedea vr-o dinioară

Cât de mult o să te doară,

Ale mele toate zise,

Ce le numeri tot drept vise,

Și drept basne așa nume,

Ai greală, lasă glume,

Și înțelege, te deșteaptă,

Că judecata t-așteaptă,

Unde n-or să fie jocuri,

Câte-mi dai dureri și focuri,

Vrei să dai răspuns la toate,

Câte una când l-oi scoate,

Arătând din ce pricină,

Mai căznit ne având vină,

De aceia de-țe teamă,

De dreptate bagă seamă,

Nu vărsa în zadar sânge

Ce atunci te poate plânge,

Ci îți vin-o în simțire

Și cunoaște că din fire,

Nu poți face strâmbătate

Unde vezi numai dreptate.





Îți arăt cu jurământ


Îți arăt cu jurământ

Că a nu sta la cuvânt,

Ș-a strica paroala dată

Nu te credeam nici odată,

Tot deauna socoteam

Și a crede mă sileam,

Că poți fi deosebită

Și la cei voiți robită,

Iar acuma pe dintreg

Începui să înțeleg,

Că la câte îmi vei spune

Nici un temeiu nu pociu pune.

Când îmi zici că mă iubești

Te leșini, te prăpădești,

Când te văz iar cu schimbare

Și deosebire mare,

Apoi nici aci nu stai

Și tot pricină îmi dai,

Și te arăți cu durere

Mai cerând întemeere,

Nu știu și eu ce să zic

Că or ce voiu face stric,

Cum voiu gândi am greșală

Căci dragostea mă înalșă,

Nici într-un fel nu te-apuc

Că ești chiar ca un năluc,

Și asemenea ca luna

Ce să schimbă totdauna,

Ci dar mă rog să mă erți

De vreme ce-n doă părți

Și să-nduplecă cuvântul

Dincotro îți bate vântul.





Ochișori frumoși


Ochișori frumoși

Dulci și mângăișui,

Ce stați mânioși?

Voi vă bucurați,

Când mă-ntâmpinați.

Iar nu vă-ntristați,

Vă știam porniți,

Să mă miluiți

Voi mă chinuiți.

Ș-acum mă pricep

Că sât la gazep,

Nu știu ce să-ncep.

Că să vă-nblânzesc,

Căci mă tot sfiesc,

Să vă necăjesc.

Vinovat nu sânt,

Vă fac jurământ,

Și cu ce cuvânt?

Să vă necăjiți

Și să urgisiți,

Pă un cel robiți.

De sânt vinovat,

Spuneți-mi curat?

Să știu-devărat.

Ce fel să urmezu,

Să vă-ncredințezu,

Și cum să-ndreptezu.

Ochișori cu haz,

Lăsa-ți acest tarz,

Căci de mult mă arz.





Cu lanțurile ce le-ntinzi


Cu lanțurile ce le-tinzi,

Din ai tăi ochi rănitori?

Știu bine că inimi prinzi,

Nu pasări privigători.

Și-nc-ai după ce le prinzi,

De ce nu le și omori,

Ci numai vei să le prinzi,

Cias pă cias de mii de ori.

De arzi până le deprinzi

Cu flacără, de faci haz,

Apoi de-am le desprinzi

Pentru mai mare necaz,

Încât te faci că desprinzi

Cum și mrejile le uiți

Și că aprinzi cât coprinzi

Cu ochi-ncotro te uiți.

Acestea de ni le vinzi

Drept marghioli te-amagești

Minților ce sânt oglinzi,

Că văd curat ce gândești





Cine are piept să poarte


Cine are piept să poarte?

Focuri și dureri de moarte

Și să fie odihnit,

Suferind cu mulțămită

Așa patimă cumplită

Făr d-as-arăta mâhnit.

Numai eu mă văz în stare

Că mă arz făr-de-ntristare

Și râzând să mă topesc.

Numărând drept datorie

A muri cu bucurie

Pentr-aceia ci-o iubesc.

Mulți gândesc că despărțire

N-am din cei fără simțire

Piatră zic că sânt și fier.

Văzând ast fel de răbdare

Făr-d-avea asămănare

Și să miră cum nu pier.

Măcar că au și dreptate

De urmări aa ciudate

Toți de obșta să mira.

Să am moarte drept plăcere

Și să sufer cu durere

Făr-de-a nu mă supăra.

Dar greșesc, că n-au știință

Că cu poftă și voință

A răbda este dator.

Cine e să te-nțăleagă?

Și o mucenie-ntreagă,

Nu că e nesimțitor.

De aceia, cu-ntregime,

De simțiri, nu cu prostime,

Că cât ești înțelegând.

Ș-al meu suflet te iubește,

Și de voe să trudește,

Și să bucură arzând.

Dar mă rog de înțelege,

Că la pieptu meu e lege,

Pentru tine a ofta.

Ș-a răbda dureri și chinuri,

Patimi, focuri, și suspinuri,

Și a nu să văeta.

Și rămâi încredințată,

Că d-oi muri vro dată,

Tot același fiind eu.

Că și-n iad și fite unde,

Voi striga făr de ascunde,

Că tu ești amorul meu.(42)pag.

Chiar de nu mă crezi pe mine,

Întreabă și pă ori cine.

Și vezi câte pătimește,

Un suflet ce te iubește.

Întreabă dar și pă lume,

Și să vezi că nu sânt glume.

Că necazurile mele,

Carele petrec cu ele,

De lacrămi varsă părae,

Cu o groaznică văpae.

Cât și suflețelu-mi este,

De ohtături multe dese.

Și un cias nu văz odihnă,

Ca să dorm vreodată-n ticnă.

Durerile îmi sunt hrană,

Și mângâere la rană.

Mă arde făr de măsură,

Și slăbesc făr de căldură.

Că sânt bolnav din picere,

Și murind o fac tăcere.

Când nu te văz le am chinuri

Și când te zăresc leinuri,





Haină ești la toate


Haină ești la toate

La câte te-am rugat,

Îmi zici că nu se poate

Mă mir ce ț-am stricat,

Răpui cu a ta fire

Fără milostivire

Viețe Omenești,

Izvor ești plin de haruri

Dar ai ș-aceste daruri

Faci haz să pedepsetși,

Suspinurile mele

Și desele ohtări

Vei să le ai pre ele

Ca niște desfătări,

Te bucuri dușmănește

De cel ce te iubește

Văzându-l întristat,

A căruia-ntristare

Va să t-aducă-n stare

Să plângi ne încetat,

Căci carele rănește

Al altuia amar

Păcatul îl gonește

D-ai fi râvna-n zadar,

Ia-ți seamă dar vezi bine

Că nu ți să cuvine

Cumplit să pedepsești,

Prea cela ce-ți arată,

Și dragostea îi faptă

Prea cela să-l iubeti.





Suflet hain nu-i păcat?


Suflet hain nu-i păcat?

Să mă vezi tot înfocat,

Și dintru adânc ohtând,

În chinuri petrecând.

Ajungă cât mai trudit,

Că doar de-ai fi mulămit,

A mă vedea pătimind,

Și cu necazuri trăind.

Fericire n-am avut,

Din ciasul ce te-am văzut,

Ce pururea-nprotiviri,

Suspinuri și tânguiri.

Tocmai ca o pervenea,

Să arde inima mea

Și nu are rezământ,

La nimenea pre pământ.

Am hotărât și voesc

Cât voiu avea să trăesc

Pe alt chip să nu iubesc

De cât pe care-l slăvesc.





Cu inima aprinsă


Cu inima aprinsă

În flacără nestinsă,

Zioa noaptea ohtez.

Am spune chin prea,

Dorul și tânguirea,

La nimeni nu cutez.

Ticălosul de mine,

Câte o dată-m vine,

Să viu ie să- spun.

Inima mă oprește,

Mă ține, mă sfiește,

Și d-aceia răpuiu.

Numai prin mijlocire,

Când avem întâlnire,

Cumva să te zăresc.

Chinurile mă lasă

Nicăierea nu-m pasă

Focul îm răcoresc.

Apoi fără de vrere

Când te perz din vedere

Mai cumplit pătimesc.





Pâna când nu te iubeam


Pâna când nu te iubeam

Unde mă culcam dormeam.

Acum de când te iubesc

Nu pociu să mă odihnesc.

Răpuiu mă sfârșesc de dor

Fără nici un ajutor.

Arz mă frig în mare foc

N-am astâmpăr la un loc.

Suflet nu me-a mai rămas

Ohtând mii de ori pă cias.

Cu totul m-am prăpădit

Mințile mi s-a zmintit.

Es din casă mă duc,

Nu știu încotro s-apuc.

Viu iar mă întorc și șez

Stau în loc și suspinez.

Inima mea vai de ia

De la tin-nu să mai ia





Pâna când ești la stat


Minunată ești la stat

Și nostimă la umblat.

Ai doi ochișori frumoși

Blânzi cu totul mângâioși.

Rănind cu privirea lor

Inimile tuturor.

Iscusită, și cu haz

De suppui or ce obraz

Omori inimi tari pă loc.

Și le aprinzi cu greu foc.

Răpind simțiri tinerești

Îi fermeci, și îi uimești.

Aprinzându-i cu amor

Și de tine să omor.





Până când un soare


Razele de la un soare

Cele prea strălucitoare,

În fața ta luminează

Cât firea să minunează.

Ai ochi frumoși peste fire

Înpodobiți cu simțire

Care cu a lor privire

Aduc minților uimire.

La trup ești îndelecată

Potrivită minunată

Încât cin te zărește

De o dată să rănește.

Ună ești tu între toate

Asemeneați nu să poate

Cu totul înpodobită

Tocmai ca o afrodită.

Uită-te cu milă puică

Nu trece ca o nălucă.

Țineț-i ochișorii bine

Și te uită drept la mine.

Inima mi-o știi prea bine.

Nu trebue d-ați mai spune.

Caută fii miostivă,

Cum urma tot în grotivă.

Ogrăvindu-mă în față

Să-m scurtezi a mea viață.





Tinereșe frumusețe


Tinerețe

Frumusețe

Ș-alte daruri câte sânt.

Isteciune

‘Nțelepciune

La tine-s într-un cuvânt.

Numai ună

Te cunună

Firea toată pre pământ.

Căci or care

Spre n-dreptare

Te-arată cu jurământ.

Altă fire

Cu-mplinire

A fi nu-i de crezământ,

Afrodită,

Întocmită

Ești fără de scăzământ.





Jurământ l-a mea iubită


Jurământ l-a mea iubită

Făcusem strașnic, și sfânt,

S-o iubesc ne osebită

În pieptu-mi s-o am slăvită.

Pân voiu intra în pământ,

O acest fel dar finiță

Legătură de amor

Am scris-o p-o frunzuliță,

D-un pom într-o grădiniță

Verde, pentru vecinic dor.

Ivindu-să însă-ndată

Iute mânios un vânt

Frunzulița fu suflată,

Și în aer depărtată

N-a mai rămas jurământ.

Țintuit întru-ntristare

Am rugat-o lăcrămând

Să mai aibă adăstare,

Poate iarăși vr-un vânt mare

Îm va da frunza curând.

Adio i-am zis finiță

Și pieptul meu o ohtat

Adio i-am zis zeiță,

Și sărutând-on guriță

De dânsa m-am depărtat.





Osebire amară


Osebire amară

Osebire ria,

Osebire cu pară

Osebire gria.

Toată lumea-m pare

Iad întunecat,

Ș-a ei luminare

‘N negru înbrăcat.

N-are cum nimică

‘N ia de fericit,

Dacă i-am râdică

A tău chip strălucit.

Iar cu întâmplare

Când te dobândesc,

A le ei amare

Nu le socotesc.

Amor și rănire

‘N mine să unesc,

Munci și chinuire

‘Ndată mă găsesc.

La toate aceste

Împotriva-ș sta

Dar mai grea îm este

Osebirea ta.

Pieptu-m ticălosul

Fără să-l dorești,

Prea ne norocosul

Tot îl pedepsești.

Ș-a ta osebire

N-are ne greșit

Fără prelungire

Oi să-m de-a sfârșit.





Gândesc să plec să mă duc


Gândesc să plec să mă duc,

Iar de un dor mă usuc.

Și mă cuprinde o jale,

Că mă depărtez în cale.

Că d-un puiu mă despărțesc,

Poate nu-l mai întâlnesc.

Care m-a iubit cu milă,

Ne făcându-i nici o silă.

N-am ce face plâng! ohtez,

Cu greu foc mă depărtez.

Ci mă rog cu lacrămi multe,

Ca dragostea să nu-m uite.





Cum plec de la dumneata


Cum plec de la dumneata,

Pă loc încep a ohta.

Și nu știu-ncotro s-apuc,

Nu știu unde să mă duc.

Mă mir ce dor urgisit,

Pentru tine m-a găsit.

De nu poci nici un minut,

Din gândul meu să te uit.

Un cias de nu te-oi vedea,

Nu-m vine-n loc d-a ședea.

De-m pare că-n nebunesc,

Până când te întâlnesc.





Tot de dor, de dor, de dor


Tot de dor, de dor, de dor,

Tot de dor văz c-oi să mor,

Tot de dorul unui ce,

Nu pociu spune pentru ce.

Oi să mor să mă sfârșesc,

Și un tainic nu găsesc,

Paraponul ca să-m spuiu,

Și focul să mi-l rapuiu,

Că d-aș spune alt cuivaș

Mă tem să nu-l fac vrăjmaș,

Și-n loc să mă folosesc,

Voi fi-n veac să mă căesc.





Cine pătimește cine


Cine pătimește cine?

Așa de cumplit ca mine,

Vie, vie să mă vază,

Vază, vază și să-m crează,

Ah! ah! ah! cine mă vede,

Vede ,vede și nu crede,

Cu ce foc petrec în lume,

Numai eu știu și un nume,

Care și el pătimește,

Ca mine să pedepsește,

Acela care îmi crede,

Acela cu dor mă vede.





Spune inimioară spune


Spune inimioară spune

Ce durere te răpune?

Iartă ce te muncește,

Ce boală te chinuește?

Fă-o cunoscută mie,

Ca să-ți caut dohtorie?

Te rog fă-mă d-a pricepe,

Boala din ce ți să-ncepe?

Dă-m un cuvânt și-m răspunde,

Arată spune n-ascunde?

Dă-m un cuvânt și-m răspunde

Spune inimioară spune?

Ce durere te răpune.





Vai de doi ce să iubesc


Vai de doi ce să iubesc

Ș-între ei când nu-ndrăznesc,

Inimile îș săgiată

Și dragostea nu-ș arată.

Amândoi ard într-un foc

N-au astâmpăr la un loc,

Umblă uimiți nu s-așază

Tot doresc ca să se vază,

Așa ș-eu fiind rănit

Umblu tot ne odihnit,

Că amorul e foc mare

Dacă n-are-ncredințare





Dragostea, fohul, de dor


Dragostea, fohul, de dor,

Omoară pre om cu zor.

Că de suspin și ohtat,

Te-aruncă de zaci în pat.

Vai amar! amar! amar!

Ia vezi milă ia vezi dor,

Ce câștigi de la amor?

Că-n loc să te folosești,

Cu patim te pomenești.

Vai amar!...

Că în dreptate nu țin,

Nici măcar cât de puțin.

Dacă stă la interes,

La ce eu din minți să-m es?

Vai amar!amar!amar!





Vezi cu ochii și nu-m crezi


Vezi cu ochii, și nu-m crezi,

Și mă-ntrebi? De ce ohtezi.

Ohtez suflețelul meu,

Că foarte îm pasă greu.

Oi să mor de ah! și vai!

Și dumneata știre n-ai.

Că dorul m-a ohticat,

Și suspinul m-a secat.

Mă mir cum de nu gândești,

Că sânt răsplătiri firești.

De să-n torc mai cu prisos,

Cătră cel necredincios.





Oi să mor, ah oi să mor


Oi să mor, ah oi să mor

Amărât, și plin de dor.

Nu știu scris,nu știu făcut,

Văz, că parte n-am avut.

Oi să mor,ah! oi să mor,

Fără nici un ajutor.

N-am pă nimini nicăiri,

Să-m dea ranii lecuiri.

Vedeți traiu rău și trudit,

Amărât și dosădit.

Numai unii cu noroc,

Și alții să ard în foc.





Mă topesc eu pentru tine


Mă topesc eu pentru tine,

Și nu-ț e milă de mine.

Nu știu pentru care silă,

Mai urât fără de milă.

Că eu prea mult în credință

Te-am iubit tot cu dorință.

Poți să ei pliroforie,

Fața mea spre mărturie.

Ah! ajungă dar, ajungă,

Atâta mânie lungă.

Că e păcat pentru mine,

Dar e rău și pentru tine.





Bată-l Dumnezeu d-amor


Bată-l Dumnezeu d-amor,

Că m-a prăpădit de dor.

Zio, nopte, mă muncește,

Trupul rău îm chinuește.

Bată-l Dumnezeu d-amor,

Că m-a prăpădit de dor.

Nici un minut nu-m dă pace

‘N toată vremea n-am cei face.

Bată-l Dumnezeu d-amor

Că m-a prăpădit de dor,

Mă usucă, mă slăbește,

Viața îm ticăloșește.

Bată-l Dumnezeu d-amor,

Că m-a prăpădit de dor

Umblu tot într-o uimire

Pare că nu-m sânt în fire.

Bată-l Dumnezău d-amor,

Că m-a prăpădit de dor

Și-m făcu ponos în lume,

Că mă-nchin lui, pentru un nume.





Ah! o păsărică


Ah! o păsărică,

Mult odihna-m strică.

Tot pricin-îm face,

Nu mă lasă-n pace.

Nu știu ce gând are,

Asta ei urmare,

Că prea îm arată,

Față-namorată,

Ivindu-să vine,

Aprope de mine,

Și îm ciripește,

De mă-n nebunește.

Când s-o arunc zboară,

Când stau să scoboară,

Nici va să se ducă,

Nici nu să apucă.

Astă păsărică,

Ce liniștea-m strică,

Altfel nu să prinde,

Decât laț d-ai tinde.





Aluniță luminătoare


Aluniță luminătoare,

Și stele strălucitoare.

Luminați mai cu tărie,

Scumpa mea călătorie.

Dați lumină înfocată,

Pân cărarea-ntunecată.

Să văz drumul d-a mă duce,

La iubita mea cea dulce.

Carea tristă și deșteaptă,

Cu dor mare mă așteaptă.

Ca să ajung cât mai tare,

Să-m dea dulce sărutare.





Munților fiți mărturii


Munților fiți mărturii

Că prin voi călătorii.

Cu sufletul plin de dor,

Ș-ichima de dogor.

Păduri copaci înfrunziți

Și voi mărturii să-m fiți.

Cu ce chin și cu ce foc,

Am trecut prin acest loc.

Râuri, ape mari și mici,

Ce v-am trecut pân aici.

Nu uitați cu ce nevoi!

Am băut apă din voi.

Mierlițe, privigători,

Păsări dulci glăsuitori.

Cântați și voi acest vers,

La truditului meu mers.





Azi, râz, vorbesc și glumesc


Azi râz, vorbesc și glumesc,

Cu ceia ce o iubesc.

Ș-amândoi ne mângâem,

Foc și dor numai avem.

Azi soarele-a luminat,

Mai frumos, mai seninat.

Că ceia ce doream,

Acum cu mine o am.

Azi luna a strălucit,

Limpede mai îndulcit.

Că ceia ce-am gândit,

Acum o am dobândit.





Cum ziceai că mă iubești


Cum ziceai că mă iubești,

Nu gândeam să mă urești.

Ș-atât să mă depărtezi,

Cât nu vei nici să mă vezi

Mă mir cum te-ai îndurat,

D-al meu dor înflăcărat.

Așa rău de te-ai scârbit,

Și atât te-ai osebit.

Dragostea ci-o arătai,

Și nădejdea ce mi-o dai.

I-am veac n-aș fi socotit,

Să fiu așa oropsit.

Ah! cerule-n nalt și sfânt,

Tinde-ți mila pre pământ.

Și-m dă al tău ajutor,

Ca un drept judecător.





O! Iubita mea ce dulce


O! Iubita mea cea dulce

Stăi nu fuci, nu te duce.

Așteaptă mă rog fierbinte,

Să te întreb doaă cuvinte.

Ce ți-am greșit? vin de-m spune,

Nu grăbi d-a mă răpune.

Or nu-ți aduci aminte?

D-ale tale jurăminte,

Când ziceai că pân la noapte,

De min nu te vei desparte.

Poate că nu ești creștină?

De mă urești făr de vină.

Du-te dar va veni vreme,

De vei plânge, și vei geme

Când te v-ajunge cu boală,

A ta jurata paroală.





Stăpâna inimii mele


Stăpâna inimii mele,

Și scump suflețelul meu,

Tu simți și cunoști prea bine,

Cât de mult te iubesc eu.

Amorul ce mă muncește,

Mă silește să-ți vorbesc,

Și să-ți spuiu cu îndrăzneală,

Că cu totul mă robesc.

Firea te-a făcut în lume,

Cu un dor deosebit,

Că cum te-am văzut îndată,

Din acel ceas te-am iubit.

Tot dauna d-un foc mare,

Peptul meu fiind pătruns,

M-a făcut fără-ncetare,

Să suspinez într-ascuns.

Inima mea cea rănită,

Gândind să o tăinuiesc,

Dar nu a fost cu putință,

Că iar o destăinuesc.

Cu toate că nu-ți lipsește,

Aceste să ți le spuiu,

Că fața mă dovedește,

În dorul care răpuiu.

Ah! Ce mare bucurie,

În mine aș dobândi,

Aciasta a mea iubire,

De nu o vei osândi.





Săgeți de dor arzătoare


Săgeți de foc arzătoare,

Arunci din ochi când privești,

Rănești inimi simțitoare,

Or încotro te ivești.

Arcuri crunte, și întinse,

Din sprâncene-nfățișezi,

De pornești focuri ne stinse,

Aprinzi, suflet veninezi.

Fiorii grele-nspăimântate,

Dai din buze când zâmbești,

Ațâți junghiuri, ne curmate,

Robești, fermeci, minți uimești,

Tolbe pline înarmate,

Peste tot chipu tău porți,

Pătrunzi piepturi de să bate,

Și rămâi ca niște morți.

Acest cântec ți-l fac dare,

Și te rog să-l primești,

Să-l ții pentru neuitare,

În viață cât trăești.





Primăvara cum sosește


Primăvara cum sosește

Toată firea veselește,

Pământul tot înverzește,

Și de flori să-npodobește.

Cucul cântă răurează

Copacii în mugurează,

Dumbrăvioară-nrămurează,

Văzduhul în semnează.

Pân grădini pân floricele,

Și pân pomi pân rămurele,

Cântă privigătorele,

Și feluri de păsărele.

Toate părțile răsună,

Glasuri de părere bună,

Și tinerii flori adună,

De îș înpletesc cunună.

Nu mai eu de întristare,

Nici odată n-am scăpare,

Ci tot în chin, și dor mare,

Ohtatul meu sfârșit n-are.





Florile cum să ivesc


Florile cum să ivesc,

Păsărilea-morizesc,

Toate cu mare dogor,

Una după alta zbor.

Apoi pân pomi când să pun,

De viers zeferii răsun.

Și cu a lor zis firesc,

Focurile-ș răsipesc.

Ah! Când niște păsărei,

Tot au foc și dori și ei,

Cu cât mai vârtos un om,

Va putea să aibă som.





Cum sosește primăvara


Cum sosește primăvară,

Îm dă inimă amară.

Căci când mă uit în grădină,

Trupul meu n-are odină.

Oriunde văz iarbă verde,

Mă-ntristează de mă perde.

Unde văz câte o floare,

Mă rănește de mă doare.

Und-auz vro păsărică,

Toată voia-mi să strică.

Că gândind me-aduc aminte,

De cele mai din nainte.





Primăvară timp frumos


Primăvară timp frumos,

Mult ești bun și mângâos.

Că tu îndată cum vii,

Toată făptura în vii.

Tu faci văzuhul senin,

Și la toți voia de plin.

Tu pământul veselești,

Cu iarbă-l înpodobești.

Tu copacii înfrunzești,

Și dumbrăvile-nverzești.

Tu ne aduci floricei,

Și ne-nflorește geocei.

Ș-apoi cum pleci și te duci,

Grădinile le usuci.

Inimile la toți strici,

De te jelesc mari și mici.





Primăvară cum s-arată


Primăvară cum s-arată,

În podobită-nflorată.

Multe inimiori rănește,

Și spre amor le pornește.

Cu dor mare le cuprinde,

Și cu foc greu le aprinde.

Care alt leac numai are,

Decât echisohi plimbare,

Unii plec râu pă vale,

De să răoresc în cale.

Alții es la Olt să plimbă,

Vântui bate, doru-ș schimbă.

Uni la Inătești afară,

Îș potolesc a lor pară.

Și de văd că nu le trece,

Beau și cât o apă rece.

Alții pă la cetățue,

Merg focul ca să-și răpue.

Precum să obicnuește,

Fel de fel să răcorește.





Trecut-au primăvară


Trecut-au primăvara,

Îmbătânit-au vara,

Și iarna s-ă ivit.

Ș-acum cele-nflorite,

Cu totul veștejite,

Zăpada le-a albit.

Burienile uscară,

Și toate să plecară,

Triste la pământ.

Frumusețea li să stinse,

Pământul le cuprinse,

Parcă nici nu sânt.

Ia vezi dar tinerețe,

În ce fel de bunețe,

Oi să te prefaci.

Și vârsta frăgezită,

Frumsețea cea-nflorită,

Așa oi s-o faci.

Deci nu-ți jindui viața,

Nici îți popri dulceața,

În dor petrecând.

Cât în astă stare,

Trăește-n dezmerdare,

Vreme neperzând.





Chitar muz-armonicească


Chitar-muz- armonicească,

Până când oi să tăcem?

Până când să ne munciască,

Întristarea ci-o avem.

Și când iarăși oi să-ncepem?

Dulce să ne veselim,

Că din griji precum pricepem,

Nimica nu folosim.

Ciasul umblu, vremea trece,

Și noi nainte pâșim,

Ne spune ne dă jungiu rece,

Că vârsta ni-o moleșim.

Și dacă în astă floare,

Cu dulciață nu trăim,

Când nădăjduești oare,

Vrem astă s-o mai găsim.

Ducă-să doru-n tristarea,

Ducă-să, inima rea,

Ducă-să chinul,ohtarea,

Ducă-să grija cea grea.

Iar noi cu o glăsuire,

Tot dauna să cântăm,

Și tot cu bună voire,

Slobozi să ne desfătăm.





Bine este totdaună


Bine este tot daună,

Să bem să ne ospătăm,

Și cu toții din preună,

Să râdem și să cântăm.

Lasă lumea să vorbească,

Strigă, zbiere, cât o vrea,

Gluma, jocul, să trăiască,

Voiu cu ea a mă-ngropa.

Veniți frați să trăim bine,

Veselindu-ne-ntre noi,

Căci prea curând vremea vine,

Cea-ncurcată cu nevoi.

Ne apasă ne-nconvoe,

Cu mânia ei cea rea,

Și de jocuri ne despoe,

Ne-nbracă cu haină grea.

De bătrâni să ne ascundem,

Și să fugim cât putem,

Și necontenit să facem,

Ce ne place și ce vrem.

Nu voiu avere, nici bogăție,

Nu voiu mărire, nici avuție,

Nu voiu simțire, nu voesc minte,

Nici isteciune, cât bob de linte.

C-aceste toate, cin-le voește,

Cât le-n mulțește, să amărește

Eu voesc pace și liniște,

Viață bună, dulce iubire.

Voiu cântecele, desfătătoare,

Jocuri, și glume mângâitoare.

Și cu aceste voiu totdaună.

Să mor cu ele stând înpreună.





D-ar fi aurul ca să poată


D-ar fi aurul ca să poată,

S-ăm dea viață-ndelungată,

Alt nimic n-aș mai pofti;

Ci m-aș strădui d-aș strânge,

Și de moarte nu m-aș plânge,

Căci l-am da și m-aș plăti.

Dar de vreme ce nu poate,

Să mă scoată de la moarte,

Dă ce să mă străduesc?

Cu amar, și cu durere,

Ca să dobândesc avere,

La toți să mă căciulesc.

Mai bine sărac în pace,

Să trăesc cum mie-m place,

Căci când va fi ca să mor.

Petrecând în sărăcie,

Sfârșitul meu voiu să fie,

Între vii, ș-ntre amor.





Noi fetele vizitate


Noi fetele vizitate,

Vrem să trăim desfătate.

Și să petrecem în lume,

Tot cu râsuri, și cu glume.

Noi iubim toate-n tot locul,

Cântecele și jocul.

Unde-s Oamenii buni la fire,

Și trăesc în liniștire.

Noi cu ei vrem tot daună,

Să petrecem înpreună.

Unde-s cu firea ciudată,

Nu vrem să fim nici odată.





Nimic nu-i ca vinu


Nimic nu-i ca vinu,

El ne dă odinu.

Lumea sfârșit n-are,

Când golim păhare.

Mâhniri atunci n-avem,

Când cântăm și mult bem.

Nici frica n-adapă,

Când nu bem pic de apă.

Suge măi fârtate,

Cât ai sănătate.

Că nu știm prea bine,

Vii vom fi și mâine.

Lic, lic,lic, lic,lic,lic.

Pân n-o rămânea nic.





Veniți cu toții dinpreună


Veniți cu toții din preună,

Să ne veselim,

Cu toți acum și totdaună,

Vinul să-l jertvim.

Și mari, și mici cu toți frățește,

Să ne ospătăm,

Căci bând vinul veselește,

Și de griji uităm.

Atunci mâhnire nu este,





Când bem mai mult vin


Când bem mai mult vin,

Bărbați copii, și neveste,

Toți veseli deplin.

Toți cântând întru unpre,

Toți să glăsuim,

Dând la păhar mulțămire,

‘Ndată să-l golim.

Urmând unul după altul,

Toți de rând să bem,

Fieșcare cu tot șartul,

Beți să ne vedem.





O! Veselie la masă


O! Veselie la masă,

O! Ce beție aleasă.

O frumoasă adunare,

Tot de carii scurg păhare.

O! Ce vină învoire,

Că toți au gust de sorbire,

Tot de carii vin le place,

Și cupă n-au a face.

Hai dar toți c-o glăsuire,

Cu chiot într-o unire.

Să-n nălțăm păhare pline,

Și să le scurgem toți bine.





Călătoria


Ah! cu ce dor, cu ce jale

De tine m-am depărtat,

Că-n toat-a mea lungă cale

Nencetat am suspinat.

Nu voi da în veac uitării,

Nici îmi vor ieși din gînd

Cîte-n minutul plecării

Mi le ziceai lăcrămînd.

Inima arzînd în mine,

Ț-am zis adio, rămîi,

Și peste zile puține

Iarăși viu să te mîngîi.

Că silit sînt a mă duce

Ș-în mîhnire să te las.

Dar de amoru-ți cel dulce

Voi dori în orce ceas.

Al meu suflet niciodată

De oftat nu va-nceta,

Ci fii pe parola-ți dată,

Și te rog nu mă uita.





Însoțirea


Amorul cînd să-ntărește

Între cei ce să-nsoțesc,

Unul și alt pătimește

Osebiți cînd viețuiesc.

Nu pot ei cînd să desparte

Să petreacă mulțămiți,

Și o parte ș-altă parte

Ummlu și șed mîhniți.

Nimic nu-i mai veselește

Din cîte sînt pre pămînt,

Lumea toată le negrește

Amîndoi dacă nu sînt.

Inima lor ia plăcere

Ochi în ochi cînd să privesc,

Atuncea simt mîngîiere

Ș-atuncea veseli trăiesc.

Că Amorul unde este

Deopotrivă la doi,

Totdauna sînt aceste

Ș-alte mai multe nevoi,

Auzi, Nica mea iubită,

Ale Amorului legi

N-au critică osebită

Lesne poți să le-n-țelegi.





Luniță luminătoare


Luniță luminătoare

Și stele strălucitoare,

Luminați mai cu tărie

Scumpa mea călătorie.

Dați lumină înfocată

Pîn cărarea-ntunecată

Să văz drumul d-a mă duce

Carea tristă și deșteaptă,

Cu dor mare mă așteaptă,

Ca să ajung cît mai tare,

Să-mi dea dulce săruiare.





Munților, fiți mărturii


Munților, fiți mărturii,

Că prin voi călătorii

Cu sufletul plin de dor

Ș-inima de dogor.

Păduri, copaci înfrunziți,

Si voi mărturii să-mi fiți

Cu ce chin și cu ce foc

Am trecut prin acest loc.

Rîuri, ape mari și mici,

Ce v-am trecut pîn-aici,

Nu- uitați cu ce nevoi

Am băut apă din voi!

Mierlițe, privigători,

Păsări dulci glăsuitori,

Cîntați și voi acest vers,

AL truditului mieu mers.





La Rîmnic


Primăvară cum s-arată,

Împodobită-nflorată,

Multe inimiori rănește

Și spre amor le pornește.

Cu dor mare le cuprinde

Și cu foc greu le aprinde.

Care alt leac nu mai are

Decît exohi plimbare.

Unii plec rîu pă vale,

De să răcorese în cale.

AIții ies la Olt, să plimbă,

Vîntu-i bate, doru-și schimbă.

Unii la Inățești afară

Își potolesc a lor pară.

Și de văd că nu le trece,

Beau și cît-o apă rece.

Alții pă Ia Cetățuie

Merg focul ca să-și răpuie

Și d-acolo să pogoară

Cu durere mai ușoară.

Alții în Capela suie,

Sicreturile să-și spuie

Precum să obicinuiește,

Fel de fel să răcorește.





Suflet altu n-are


Suflet altu n-are

Chin astfel de mare,

Foc astfel de greu.

Trăiesc moarte vie,

Fără să mă știe

Altul decît eu.

Ziua nu-mi dă pace,

Noaptea n-am ce face,

Greu mi-e într-ascuns.

Unde cer dreptate,

Surdă răutate;

Nu-mi dă nici răspuns.

Mă-ntinz în putere

Cu glas, cu vedere;

În sus și în jos.

Nu e nici o fire

Să aibă pornire

A-mi fi spre folos.

Ce e sus ascunde

Cine știe unde,

Supt acea perdea

Carea n-o ridică,

Zicînd că e frică

Nu-l putem vedea.

Ale lui slugi sfinte,

Mii de seci cuvinte,

Celor ce vorbesc,

Care nu-i cunoaște

Că sînt vulpi, șarpi, broaște,

Ce-n zadar trăiesc.

Vii la omenire,

Mai rea nesimțire,

De piatră sînt toți.

Mai d-aproape rude

Mai rău nu aude,

D-ai striga cît poți.

Nu găsești ființă

Să aibă credință,

Nici într-acel ceas

Cînd păharul morții

Stă în pragul porții.

Alt ce-a mai rămas?

Căci n-am o putere,

Să trec printre sfere,

Doar va fi vrun loc?

Unde e astîmpăr,

Nici vînz, nici nu cumpăr,

N-am stăpîn noroc;

Un loc prea departe

De vecinică moarte

Ce-acum pătimesc,

Numai pentru nume

Că mă aflu-n lume

Și-adecă trăiesc.





Zădărnicia


Ani ca, zilele trec

Și minutele ca clipa,

Nu simțim cum să petrec

Tinerețele cu pripa.

Noi din zi în zi murim

Și ne pierdem din viață,

Ca musca ne amăgim

Si ne-necăm în dulceață.

Interesuri căutînd,

Trăim tot în neodihnă

Și ne hrănim griji păscînd,

N-avem un minut în ticnă.

Cu nădăjdi ne mîngîiem

Și ne îndulcim amarul,

Ne îmbătăm și iar bem

Pînă la drojdi păharul.

Am vrea pe plac să trăim,

Și să fim în fericire,

Iar orcît să dobîndim.

Murim în nemulțămire.






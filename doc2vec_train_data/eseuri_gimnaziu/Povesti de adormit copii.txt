
Poveşti de adormit copii





A fost o dată ca nici odată, că de n-ar fi nu s-ar povesti…..
Într-un spaţiu mare, foarte mare, mai  mare  ca  această  cameră,  mai  mare
chiar decât tot cerul cu rai şi stele cu tot, doi  protoni  primordiali  îşi
duceau singurei trista existenţă întrecându-se la  alergare.  Care  de  care
fugea mai repede şi tot mai repede. Intr-o bună zi şi-au dat  întâlnire  şi,
cu tot avântul vitezei cu care alergau, au  încercat  să  se  pupe.  Buboiul
rezultat din ciocnire a explodat şi din el s-au format stelele care le  vezi
pe cer, chiar şi calea laptelui care formează o dungă  albicioasă  pe  cerul
nopţilor senine.
Oameni de seamă, savanţi şi filosofi, susţin  că  povestea  este  adevărată,
iar idila celor 2 protoni primordiali a căpătat chiar  nume:  „Marele  Bang”
(BIG BANG)
Creând o jucărie mai mare  decât  tot  New  York-ul  savanţii  încearcă  din
răsputeri să repete aceea ciocnire. Ei folosesc protoni pe care  îi  pun  să
alerge cât îi ţin picioarele apoi într-o odaie bine căptuşită plină  cu  fel
de fel de jucărioare scumpe foc să se pupe.

Oare protonul folosit de savanţi este acelaşi cu protonul primordial care  a
generat Marele Bang? Puţin probabil! Protonul primordial  avea  cam  aceeaşi
dimensiune ca protonii zilelor noastre, numai că era  ceva  mai  greu,  mult
mai greu, mai greu chiar ca blocul în care locuieşti. După umila mea  părere
era o gaură neagră.
Ce este o gaură neagră? Păi o gaură neagră este o gaură într-adevăr  neagră.
Din ea nu iese nici o umbră de lumină. În ea locuieşte un  căpcăun  care  se
hrăneşte cu sori şi planete la care ajunge cu un puternic aspirator.
Gaura neagră absoarbe chiar şi o galaxie care  s-ar  afla  în   raza  ei  de
acţiune cu miliardele de sori din componenţa acesteia, astfel  că  în  jurul
unei găuri negre se liberează tot spaţiu.
Curios este faptul că, cu tot ce papă, căpcăunul nu se îngraşe.  Devine  din
ce în ce mai greu, dar în aceeaşi măsură se micşorează  ca  dimensiune  până
ajunge la mărimea unui proton foarte greu.
Dacă în raza de acţiune apare o altă gaură  neagră,  aspiratoarele  acestora
se atrag reciproc iar viteza lor de mişcare creşte din ce în ce mai  repede.
Până la urmă ajung să se pupe ca 2  autotrenuri  în  ciocnire  frontală.  Vă
puţi închipui ce carambol ia naştere.
Găurile negre sunt foarte rare în univers.  De  aceea  probabilitatea  ca  2
asemenea găuri negre să se dezvolte în suficientă apropiere spre a se  putea
atrage reciproc este foarte mică.
Dacă un „Mare Bang” creează un univers cu mii de galaxii,  acesta  populează
practic spaţiul golit de găurile negre care  l-au  generat.  Deci  se  poate
naşte un nou univers în limitele (incinta) altui univers.
Pentru a naşte un pui sunt necesari 2 părinţi. Pentru un Big  Bang  2  găuri
negre care s-au hrănit în prealabil ci miliarde de  sori  şi  planete.  Deci
Marele Bang de care cele mai perfecţionate  telescoape  ne  apropie  pas  cu
pas, se referă strict  şi  exclusiv  la  universul  din  care  facem  parte.
Înaintea acestuia a existat cel puţin un univers asemănător cu cel  în  care
ne desfăşurăm activitatea care  să  fi  putut  genera  cele  2  găuri  negre
necesare.

Câteva cuvinţele şi despre expansiune. De multişor se  ştie  că  stelele  se
depărtează una de alta cu mare viteză. Asta face  ca  spaţiul  ocupat  de  o
galaxie să fie din ce în ce mai  mare.  Fenomenul  a  căpătat  denumirea  de
Expansiunea Universului. În fiecare galaxie, deci şi în univers, sunt  stele
care se nasc cât şi stele care mor. Din când mai apare câte o  gaură  neagră
care  grăbeşte  dispariţia  unor  întregi  galaxii.  Densitatea  de  materie
stelară scade deci treptat. Potrivit unor  păreri  în  scurt  timp  (stelar,
adică miliarde de miliarde de ani) materia  stelară  va  fi  o  raritate  în
univers având ca efect moartea acestuia.
Fenomenul este cel puţin  improbabil.  Mărirea  spre  infinit  a  densităţii
materiei  stelare  în  găurile  negre  creează  o  instabilitate.   Datorită
ciocnirii periodice a găurilor  negre  între  ele  se  repopulează  unul  şi
acelaşi spaţiu evitând diluarea materiei  stelare.  Totodată  universul  (în
general, nu numai cel nou creat  de  periodicul  Big  Bang)  se  regenerează
energetic prin conversia masei stelare  în  energie  şi  viceversa.  Asistăm
astfel la perpetuarea unui ciclu de naştere, viaţă şi moarte a  universului,
din părinţi aleatori, fără a necesita apelarea la mitul păsării Fenix  (care
s-a renăscut din propria cenuşă).

Nu este cazul să continui pentru că prevăd un  cerc  vicios.  Se  adevereşte
însă zicala:
      Cu cât înveţi mai multe îţi dai seama cât de puţine ştii.



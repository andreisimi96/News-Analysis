
‚











    ➢ Sfantul Andrei
           Românii isi sarbatoresc patronul spiritual,  pe  Sfântul  Andrei,
la 30 noiembrie.  Intâmplarea  a  facut  ca  ziua  nationala,  1  Decembrie,
momentul unirii provinciilor românesti sa se celebreze a doua zi. Iata  cum,
cele doua componente,  spiritualul  si  istoria,  se  alatura  pentru  a  fi
comemorate in momentul in care postul Craciunului este  in  toi,  natura  si
individul pregatindu-se deopotriva pentru nasterea Mântuitorului
           Iarna  este  sobra,  plina  de  privatiuni  si  primejdioasa  dar
sarbatorile acestui anotimp, cele mai spectaculoase din traditia  românilor,
prefigureaza parca clipele in care totul va reveni la viata.
           Noaptea din  ajunul  Sf.Andrei  este  destinata  unor  obiceiuri,
poate antecrestine, care  sa  asigure  protectie  oamenilor,  animalelor  si
gospodariilor. Taranii  români  le-au  pus  sub  obladuirea  acestui  sfânt,
tocmai pentru ca ele trebuie garantate de autoritatea si puterea sa.  Ajunul
Sf.Andrei este considerat unul dintre acele momente in care  bariera  dintre
vazut si nevazut  se  ridica.  Clipa  cea  mai  prielnica  pentru  a  obtine
informatii cu caracter de prospectare pentru anul care  vine.  De  asemenea,
"Andreiu' cap de  iarna"  cum  ii  spun  bucovinenii,  permite  interferenta
planurilor malefice cu cele benefice,  lucrurile  importante  din  existenta
oamenilor putând fi intoarse de la  matca  lor  fireasca.  Se  crede  ca  in
aceasta noapte "umbla strigoii" sa fure "mana vacilor", "mintile  oamenilor"
si "rodul livezilor".
             Impotriva  acestor  primejdii,  taranul  român   foloseste   ca
principal element apotropaic  (de  aparare),  usturoiul.  In  egala  masura,
casa, grajdul, cotetele, usile si ferestrele acestora sunt unse  cu  usturoi
pisat, menit sa alunge patrunderea duhurilor rele la oameni si animale.
           In general, acest usturoi cu rol  de  aparare,  provine  din  cel
menit cu un an  inainte,  in  acelasi  moment  al  anului.  Pentru  cea  mai
importanta  actiune  ce  se  desfasoara  in  aceasta  noapte  este  "pazitul
usturoiului". Impreuna, fete si flacai, vegheaza si petrec, tocmai pentru  a
inzestra usturoiul cu calitatile necesare. Forta magica cu  care  el  va  fi
investit in ajunul de Sf.Andrei ii va ajuta pe toti sa depaseasca  momentele
de cumpana de  peste  an:  va  servi  drept  remediu  terapeutic,  va  aduce
petitori - purtat la brâu, va pazi salasurile de duhurile rele.
             Desi  invaluite  de  muzica  si  dans,  fetele  vor  veghea  cu
strasnicie usturoiul, ce  nu  trebuie  furat  pe  ascuns  de  flacai.  Pazit
astfel, usturoiul va putea mai apoi  sa  asigure  protectia  fiintei  umane,
reusind uneori sa-i schimbe chiar soarta.
           Tot in aceasta noapte,  pentru  a  testa  rodnicia  livezilor  si
câmpurilor se aduc crengute de visin in  casa  (care  vor  inflori  pâna  la
Craciun) sau se seamana boabe de grâu in diverse recipiente.


    ➢ Sfantul Nicolae

            Decembrie vine apoi cu sarbatoarea,  atât  de  asteptata  de
copii,  a  Sfântului  Nicolae.  Câti  dintre  noi  nu  au  asteptat   cu
infrigurare dimineata de 6 decembrie pentru a se uita daca Mosu' a lasat
ceva in ghetele pregatite de cu seara? Acest obicei al  darurilor  aduse
de Mos Nicolae, s-a impamântenit mai mult la oras. Este posibil  sa  fie
un imprumut din tarile catolice, unde Mos Craciun  este  cel  care  pune
daruri in ghete sau ciorapi anume pregatiti. Copiilor din România li  se
poate intâmpla ca Mos Nicolae sa aduca si câte  o  varguta  (pentru  cei
obraznici). Rolul de ocrotitor al familiei cu care a  fost  investit  de
religia ortodoxa Sfântul Nicolae ii da dreptul sa intervina in acest fel
in educatia copiilor.Povestea lui Mos Craciun incepe cu un batran  numit
Sfantul Nicolae, episcopul din Myra.  Se  spune  ca  el   poseda  puteri
magice si a murit in 340 a.H. si a  fost  ingropat  in  Myra.Tarziu,  in
secolul XI, soldatii religiosi din Italia au  luat ramasitele  sfantului
cu ei inapoi in Italia. Ei au construit o biserica in  memoria  lui,  in
ari, un oras  port din sudul Italiei.  Curand,  pelerinii  crestini  din
toata lumea au venit sa viziteze Biserica Sfantului Nicolae. Ei au  luat
legenda lui Mos Nicolae in locurile lor natale. Legenda s-a raspandit in
toata lumea si a luat  caracteristicile  fiecarei  tari.  In  Europa  in
secolul al XII; lea ziua Sfantului Nicolae a devenit ziua darurilor si a
activitatilor caritabile. Germania, Franta si Olanda celebreaza ziua  de
6 decembrie ca o srabatoare religioasa  si  ofera  cadouri  copiilor  si
saracilor. Cand coloniile olandeze au calatorit in America, au adus   cu
ele un episcop care purta un costum rosu si mergea calare pe un cal alb.
Imaginea americana a episcopului va evolua treptat paa  la  cea  a  unui
batran spiridus vesel. A fost descries ca un  batran  olandez  vesel  si
bucalat din comedia Istoria New-York-ului a lui  Washington  Irving.Anul
1823 a continuat povestile cu  Mos  Nicolae  cu  publicarea  poemului  O
vizita a lui Mos Nicolae a lui Clement Moore. Multe tari  si-au  pastrat
propriile obiceiuri si traditii de Sfantul Nicolae.  In  unele  culturi,
Sfantul Nicolae calatoreste cu un asistent care  il  ajuta.  In  Olanda,
episcopul navigheza pe un vapor sosind pe 6 decembrie.Are la el o  carte
mare care ii spune cum s-au purtat  micutii olandezi in  timpul  anului.
Copiii cuminti sunt  rasplatiti cu daruri iar cei obraznici  sunt  luati
de asistentul sau, Black Peter.In Germania, Sfantul Nicolae  calatoreste
tot  cu  un   asistent,  cunoscut  ca  Knecht  Ruprecht,  Krampus,   sau
Pelzebock si vine cu un sac in spate si o nuia in  mana.  Cei  obraznici
sunt pedepsiti de asistent cu cateva  lovituri  de  nuia.In  Italia,  La
Befana este zana buna care se imbraca in negru si daruri copiilor  pe  6
ianuarie. In multe tari latine: Spania, Puerto Rico, Mexic si America de
 Sud, copiii ii asteapta pe cei trei regi sa le aduca daruri de Craciun.


    ➢ Colindatul


           Pentru cea mai asteptata  sarbatoare  din  decembrie,  Craciunul,
românii au apelat  in  egala  masura  la  traditie,  stiind  sa  accepte  si
obiceiuri mai recente. Intâmpinata cu bucurie, Nasterea Mântuitorului  aduce
cu ea si o suma de practici foarte vechi prin care  se  celebra  Echinoctiul
de Iarna, momentul in care natura da sperante ca va renaste.
           Obiceiul colindatului a inglobat in el nu numai  cântec  si  gest
ritual,  ci  si  numeroase  mesaje   si   simboluri   ale   unei   stravechi
spiritualitati românesti. El s-a pastrat asociindu-se cu celebrarea  marelui
eveniment crestin care este  Nasterea  Domnului  Iisus  Hristos.  In  ajunul
Craciunului, pe inserat,  in  toate  satele  din  tara,  incepe  colindatul.
Copiii cu steaua vestesc Nasterea Domnului si sunt  primiti  cu  bucurie  de
gazdele care ii rasplatesc cu mere, nuci si colaci.
           In Maramures, cei  care  colinda  sunt  oameni  in  toata  firea.
Obiceiul este sa treaca pe la fiecare casa iar apoi, cu tot cu gazdele  care
i-au omenit, sa continue colindatul.
             Postul Craciunului ia sfârsit  si fiecare se  poate  bucura  de
mâncarurile rituale: preparatele din porc, sarmalele, colacii si  cozonacii,
prajiturile si vinul. Cele trei zile  de  sarbatoare  ale  Craciunului  aduc
liniste si pace in case.


    ➢ Impodobirea bradului




Pomul de Craciun,asa cum il cunoastem noi astazi,decorat cu globuri in  care
se  reflecta  lumina  scantaietoare  a   lumanarilor   sau   a   instalatiei
electrice,nu a fost din totdeauna impodobit astfel.Desi in  Europa  originea
sa  precrestina  nu  mai  e  contestata  de  nimeni,parerile  raman   totusi
impartite:unii vad in el  o  reprezentare  a  ,,arborelui  lumii’’,altii  il
considera o referire directa la ,,arborele  Paradisului’’,ipodobit  cu  mere
de  un  rosu   aprins,care   amintesc   de   pacatele   comise   de   primii
oameni,inaintea de alungarea lor din Rai.Pana in sec.  al  15-lea,crengutele
verzi cu care erau impodobite casele cu ocazia  Craciunului,ca  si  darurile
care le faceau oamenii unii altora,erau condiderate traditii pagane. Dar  nu
peste multa vreme in locul acestora va fi folosit un  arbore  intreg.Conform
documentelor,in  1605,la  Strasbourg  a   fost   inaltat   primul   pom   de
Craciun,intr-o piata publica. Nu avea inca  lumanari  si  era  impodobit  cu
mere  rosii.In  1611,la  Breslau,ducesa  Dorothea  Sybille   von   Schlesien
impodobeste  primul  brad  asa   cum   il   cunoastem   noi   astazi.   Dupa
1878,decoratiunile(globurile) de Craciun din sticla  argintata  de  Turingia
au tot mai mult  succes,asa  ca  aceasta  traditie  pur  germana  va  cuceri
intraga lume,fiind  adoptata pretutindeni, fie ca  este  vorba  despre  tari
din Asia,africa,America de Nord si de Sud sau  Australia.La  sfarsitul  sec.
al 19-lea,in saloanele germane,sarbatoarea era de neconceput fara  pomul  de
Craciun,impodobit  si  scanteietor.In  1776,prin   intermediul    soldatilor
germani   care   participau   alaturi   de   englezi    la    razboiul    de
independenta,traditia pomului de Craciun ajunge si in Statele  Unite,iar  in
1880 ,,cucereste’’si Casa Alba.


    ➢ Anul nou

             Pentru  cel  mai  important  moment,  trecerea  in   noul   an,
pregatirile se reiau. In saptamâna dintre Craciun  si  Anul  Nou,  in  toate
satele cetele de flacai se prepara pentru "urat", sistem complex  de  datini
si obiceiuri. Pe inserat, in ajunul anului sunt asteptati sa apara  "Ursul",
"Capra", "Bunghierii", "Caiutii", "Malanca", "Jienii", "Mascatii" etc.
           Concretizarea  spectaculoasa  a  unor  mituri  antice  legate  de
simbolistica  animalelor,  aceste  manifestari   reprezinta   o   modalitate
originala de exprimare a arhaicelor  asociatii  rituale  dintre  animale  si
cultul cvasiuniversal al  soarelui.  Exista  si  un  cuvânt  generic  pentru
aceste obiceiuri: "mascatii". Recuzita, mastile,  costumele  sunt  pregatite
din vreme. Mai ales mastile sunt cele  care  vorbesc  cel  mai  mult  despre
imaginatia si umorul sateanului român. Anume  mesteri  s-au  specializat  in
confectionarea lor,  ele  devenind  cu  timpul  adevarate  podoabe  de  arta
populara.
           Faptul ca aceste obiceiuri se  practica  la  cumpana  dintre  ani
este justificat de simbolistica zilei  de  31  decembrie  care  in  gândirea
populara reprezinta  data  mortii  dar  si  a  renasterii  ordinii  cosmice.
Structura ceremoniala a obiceiului este in acelasi timp plina  de  forta  si
vitalitate. Muzica si dansul  remarcabile  prin  virtuozitate  si  dinamism,
mastile pline de expresivitate, alcatuiesc un spectacol unic.
           In diferite zone ale  tarii,  costumatia,  interpretarea  pot  fi
diferite,  dar  obiceiul  este  in  esenta  acelasi.  Daca  acest   fel   de
manifestare ne duce cu gândul la  arhaice  practici  magice  de  alungare  a
maleficului,  "Plugusorul",  alt  obicei,  este  strâns   legat   de   mitul
fertilitatii. Vorbe frumoase, de prosperitate si  belsug  sunt  adresate  de
cetele care vin  cu  "Plugusorul",  fiecarei  gospodarii.  Ca  o  incantatie
magica, textul urarii se transmite din tata in fiu si nu exista român sa nu-
l cunoasca.
           Tot ajunul anului  nou  prilejuieste  practicarea  anumitor  acte
misterioase,  care  incearca  sa  prospecteze  viitorul.  Iata  unul  dintre
obiceiuri: "Vergelul". Este un prilej de sarbatoare la  care  participa  mai
ales tinerii necasatoriti si parintii  acestora.  Cei  care  fac  "Vergelul"
doresc sa afle ce le rezerva noul an, mai  ales  daca  si  cu  cine  se  vor
casatori.  In  casa  unei  gazde,  anuntati  din  vreme  de  "colceri"   sau
"chiematori" se aduna toti cei interesati. Intr-un cazanel cu  apa,  cei  ce
doresc sa-si cunoasca viitorul arunca  un  obiect  personal  (inel,  margea,
pieptene,  ban,  cutit   etc.).   Personajul   cel   mai   de   seama   este
"Vergelatorul". El urmeaza sa  "prooroceasca  viitorul",  sa-si  potriveasca
vorbele si  sa  stârneasca  hazul...  Ajutându-se  de  doua  vergele  de  la
razboiul  de  tesut,  acesta  bate  in  marginea  cazanelului,  intonând   o
incantatie.  Obiect   dupa   obiect   este   scos   din   apa   la   cererea
participantilor. Talmacirea sensului obiectului este simpla: inel  -  nunta,
ban - bogatie, pieptene - barbat coltos, cutit - cearta, piatra -  casatorie
amânata etc. Dupa ce toate raspunsurile au fost date, cu totii,  tristi  sau
plini de speranta, se aduna  in  jurul  cazanelului  din  care  apa  a  fost
inlocuita cu vin si petrecerea incepe.
           Când se apropie miezul noptii catre noul an,  taranii  obisnuiesc
sa prevada cum va fi vremea in anul ce vine. Se folosesc de foile unei  cepe
mari pe care le desprind si le aseaza  in  ordine,  numindu-le  dupa  lunile
anului. In fiecare din ele pun putina sare. A doua zi,  de  Sfântul  Vasile,
cel ce dezleaga vrajile si facaturile, ei vor verifica cât  lichid  a  lasat
sarea topita in fiecare foaie. Asa vor  sti  (pentru  ca  in  mod  misterios
cantitatile sunt diferite) daca vor avea seceta sau ploaie  si  in  ce  luna
anume.
           Prima saptamâna din ianuarie  este  marcata  de  doua  importante
sarbatori crestinesti:  Botezul  Domnului  (Boboteaza)  pe  6  ianuarie,  si
Sfântul Ion pe 7 ianuarie. Toti românii se duc  la  biserica  de  Boboteaza,
pentru a lua apa sfintita, atât de necesara pentru tamaduire si  purificare.
In satele si orasele asezate pe maluri de ape, tinerii se intrec  sa  scoata
la mal crucea aruncata de preot in apa inghetata. Cel ce va reusi,  va  avea
parte numai de bine. In aceste zile, atât de reci  ale  iernii,  adunati  pe
lânga focuri, neavând alta  treaba  decât  de  a  hrani  animalele,  taranii
români isi trag sufletul alaturi de cei dragi, petrecând cu  toti  Ionii  si
Ioanele si pregatindu-se pentru truda care va veni curând, odata cu  topirea
zapezii.

    ➢ Martisor si Baba Dochia




       Martisor este denumirea populara a lunii Martie,  luna  echinoctiului
de primavara si a Anului  Nou   Agrar,  dedicata  zeului  Mars  si  planetei
Marte.  Martisorul este, in traditia populara, o funie  formata  din  zilele
saptaminii si lunile anului   adunate  si  rasucite  intr-un  snur  bicolor,
simbolizInd iarna si vara, facuta cadou la 1  Martie.La sfirsitul  secolului
XIX,Martisorul era primit  de copii, fete si baieti, fara deosebire,  de  la
 parinti In dimineata zilei de 1 martie,  inainte  de   rasaritul  soarelui.
Martisorul, de care se agata o  moneda metalica de  argint  si,  uneori,  de
aur, se  purta legat la mina, ulterior prins in piept sau  la  git.  El  era
scos, in raport de zona etnografica, la o anumita  sarbatoare  a  primaverii
(Macinici,Florii, Paste, Arminden) sau la inflorirea unor  arbusti  si  pomi
fructiferi. Se  credea ca purtatorii  Martisorului  nu  vor  fi  pirliti  de
soare pe timpul verii, ca vor fi  sanatosi si frumosi  ca  florile,  placuti
si  dragastosi, bogati si norocosi, feriti de  boli  si  de  deochi.Obiceiul
Martisorului este o secventa a unui scenariu ritual de  innoire  a  timpului
si  anului,  primavara,  la  nasterea  si  moartea  simbolica   a   Dochiei,
divinitate agrara si materna care moare si renaste simbolic la noua  martie,
echinoctiul de    primavara in Calendarul Iulian (stil vechi). In raport  cu
scurgerea anuala a timpului, Dochia se  numeste Dragaica,  sau  Sinziana  la
24 iunie, Maica Precista la 8 septembrie, Vinerea  Mare  la  14   octombrie,
devenind "baba", dupa ce a fost, rind   pe  rind,  copila,  tinara,  matura.
Dochia pastreaza, impreuna  cu  metamorfozele  ei  calendaristice,  aminirea
Marii Zeite, (Terra Mater)  si  este  identificata  cu  Diana  si  Iuno  din
Panteonul roman,cu Hera si Artemis din Panteonul grecesc.
    Legendele Dochiei ne introduc in atmosfera satului romanesc cu  economie
pastorala. Nelipsitele tensiuni si conflicte  dintre  nora  si  soacra  sunt
valorificate cu ingeniozitate pentru a reda  metaforic  opozitiile  timpului
calendaristic:    an     vechi-an     nou,     vara-iarna,     frig-caldura,
           fertilitate-sterilitate.  Astfe,  Baba  Dochia,  personificare  a
anului vechi, isi trimite nora  la                               padure,  la
sfirsitul lunii februarie sa-i culeaga fragi copti. Tinara nevasta  gaseste,
ajutata  de                                Dumnezeu,  fragi  copti.   Vazind
fragii copti, Dochia crede ca a venit vara si deci timpul sa urce  oile  sau
caprele la munte. Din precautie, isi pune noua cojoace in spate si  porneste
urcusul insotita, uneori, de fiul sau (Dragobete - zeul dragostei).Dar,  cum
pleaca de acasa, incepe o ploaie mocaneasca care nu  a  stat  noua  zile  si
noua nopti.Ingreunindu-i-se cojoacele in spate, le dezbraca, unul cite  unul
pina ramine in ie sau camasa. Zilele  schimbatoare  de  la  inceputul  lunii
martie  sunt puse de popor pe seama Dochiei care si-ar scutura, din cind  in
cind, cojoacele de ploaie sau de omat. Dochia  moare  inghetata  linga  oile
(caprele) sale in ultima zi a urcusului, cind se lasa un ger naprasnic,  iar
trupurile lor s-ar  vedea  si  astazi  sub  forma  de  stana  de  piatra  in
diferite locuri din Carpati: Ceahlau, Vama Buzaului,  Caraiman  etc.  Dochia
intra in conflict nu numai cu ciobanii care ii spun ca  nu  a  sosit  vremea
urcarii oilor la   munte, dar si cu Marte caruia  ii  adreseaza  cuvinte  si
expresii obscene. Suparat ca i se nesocoteste puterea,  Marte  imprumuta  de
la fratele sau mai mic, Februarie, citeva zile friguroase cu care  o  rapune
pe Dochia, inghetind-o de vie.  Din  luptele  aprige  ale  zeilor  moare  si
renaste anual timpul, nura,  mediul  inconjurator.  Zilele  Babei,  este  un
ciclu de noua sau douasprezece zile, corespunzator cu zilele de   urcus  ale
Babei Dochia cu oile la munte, dedicat    mortii si renasterii  sezoniere  a
zeitei agrare si  a  timpului  calendaristic  in  preajma  echinoctiului  de
primavara. Scenariul ritual desfasurat in "zilele cosmogonice" de innoire  a
Anului Agrar este format din obiceiuri si acte magice  de  un  rar  arhaism:
aprinderea rituala a focurilor, afumarea curtilor,  gradinilor  si  anexelor
gaspodaresti, prepararea alimentelor  rituale  (Macinici,  Sfinti,  Bradosi)
amintind, prin formele antropomorfe ale figurinelor din aluat,  sacrificiile
preistorice, observatii si previziuni meteorologice, incercarea   norocului,
vraji si descintece, asteptarea spiritelor mortilor, practici  de  pomenire,
inceperea simbolica a unor activitati economice.  Si in prezent s-a  pastrat
obiceiul  de  a  se  pune  Babele,  adica  se  repartizeaza  cele  noua  sau
douasprezece zile ale ciclului, dupa anumite criterii, pe persoanele de  sex
feminin existenete  intr-o colectivitate (familie, vecini, serviciu).Cum  va
fi ziua de Babe (frumoasa, urita, intunecoasa, insorita) asa va fi firea  si
sufletul persoanei ursite in acel  an.  De  traditia  Dochiei  carpatice  se
leaga deci semnificatia celui mai frumos obicei de  primavara  in  sud-estul
Europei, Martisorul, adevarata funie a anului care  aduna  laolalta  zilele,
saptaminile  si lunile in doua anotimpuri  (iarna  si  vara),simbolizate  de
snurul bicolor facut cadou la  inceputul Anului agrar.


                                    Jurnalul dintr-o altă lume


     Am descoperit un prieten. Nu vorbeşte, nu  aude,  nu  vede,  nu  simte;
este un fel de carte, o carte care aşteaptă să  fie  citită.  O  deschid  şi
observ că paginile sunt invadate de sentimentele si trăirile unei persoane.
         Cuprinsă de o frică neinteleasă, o inchid şi  o  arunc  departe  de
patul meu.
      Oare ce să fie?
        Mă întind şi iau cartea de lînga oglindă. Nu  o  mai  deschid,  deşi
curiozitatea mă indeamnă să fac acest lucru.
        Pe coperta acestei cărţi misterioase este scris un cuvânt ce  indică
intimitate, şi anume JURNALUL.
.       Bine, dar eu nu ştiam să am un jurnal... cum o fi apărut  în  camera
mea?!
       Probabil l-a pierdut una din prietenele mele;  da,  asta  trebuie  să
fie.
      Fiecare ticăit al secundarului mă duce cu gândul undeva  departe,  iar
curiozitatea creşte tot mai mult la auzul acesteia.
      Ce ar putea să se întâmple?!
      O deschid la o pagină oarecare şi citesc:

       "Ieri am luat un 5 în teză... sunt foarte supărată; nu înţeleg cum am
  putut avea atâta ghinion. A picat exact ceea ce nu mi-am învăţat. Sper să-
                            mi scot media căci cu un 7 nu mă prea mulţumesc.

                                                                 25.10.2007”

      Cum! 25.10.2007. Dar asta avea să fie abia peste cîteva luni... iar în
data respectivă am teză la română!
       Dau paginile mai departe şi continuu să citesc:

      "Subiectele de la romană le voi scrie la sfârşitul  jurnalului  pentru
a-mi aduce aminte de aceste vremuri! "
       Mă opresc şi mă uit la sfârşitul Jurnalului. Intradevăr, erau  scrise
subiectele de la teză, însă nu doar cele de la  română  ci  şi  de  la  alte
materii!
       Ei bine, asta chiar era ciudat... toate tezele coincid cu  ale  mele,
iar zilele în care au fost alese sunt identice.
      Ceva îmi scapă mie!
       Pentru a nu mai pierde atâtea bucăţi de  puzzle,  o  voi  lua  de  la
inceput!

      "Salut bunul meu prieten; ziua de azi a fost una superbă. Am  mers  cu
fetele la cinema iar mai tarziu i-am făcut o vizită mătuşii mele.  Acolo  m-
am întâlnit cu o  verişoară pe care nu o mai  văzusem  de  2  ani.  Am  fost
surprinsă s-o văd căci ea se mutase în Arad. Insă m-am bucurat s-o revăd.
                                                                 12.01.2007"

      Bine... asta începea să devină tot mai ciudat. In  primul  rând  mâine
era 12.01.2007, iar programul meu este să merg cu  fetele  la  cinema,  după
care să-i fac o vizită mătuşii mele.
      Mă opresc din citit şi pun cartea  pe  birou.  Un  fior  neînţeles  mă
cuprinde, însă odată cu scurgerea timpului dispare, căci somnul a  venit  să
mă colinde.
      Se făcu dimineaţă iar ceasul sună mai voios ca niciodată. După  şcoală
mergem la cinema iar mai apoi la mătuşica. Acolo mă întâlnesc  cu  verişoara
mea dragă, care era venită şi ea în vizită.
      Ajung   acasă   cu   un   semnul   întrebării    uriaş    în    spate.

      Oare cum e posibil?...
    Fără a mai sta prea mult  pe  gânduri  ,  iau  jurnalul  şi  citesc  mai
departe.

      "Iupi, azi am  dat  test  la  fizică  şi  am  reuşit  să  copiez  trei
exerciţii.  Sper să iau măcar un 6 căci mai mult mă îndoiesc că îmi  va  da.
La exerciţiul 4 trebuia să scriu "a" şi nu "b",  iar  problema  clar  nu  am
ştiut să o fac, însă după test am rezolvat-o împreună cu o colegă.
           O voi lipi aici ca să vezi si tu ce problemă nenorocită ne-a dat!

                                                                 13.01.2007"

       Intradevăr, mâine era  13.01.2007,  însă  nu  dăm  nici  un  test  la
fizică... aşadar a fost doar o coincidenţă (mă liniştesc eu) .
       Ca să vezi şi să nu crezi, a doua zi am primit un test  neanunţat  la
fizică însă am putut copia ceva...
      Ei, de data asta nu mai poate fi o simplă coincidenţă.

      Cum ajung acasă arunc ghiozdanul într-un colţ şi mă pun  la  birou  să
citesc aşa zisul "JURNAL"
      Următoarele teste ce urma să le dau nu arătau prea  bine,  iar  notele
erau c-am proaste însă încetul  cu  încetul  citind  cu  atenţie  rezolvarea
fiecaruia am inceput sa aplic variantele din jurnal la scoală.
       Lunile treceau, iar secretul nu-l ştiam decât  noi  doi.  Se  apropie
vremea tezelor iar având subiectele, ghiciţi cât am luat?!  10,  10  şi  iar
10.
     Anii număraţi pe degete treceau, iar eu am  ajuns  în  clasa  a  XII-a.
Problema principală: BACUL. Insă nu şi pentru mine! Vă puteţi  imagina  ceva
mai frumos decât subiectele la bac!  Nu cred, cel puţin pe plan şcolar.
      După terminarea liceului, ajung acasă şi deschid pentru a vedea ce  se
va întampla mai departe. Insă, spre surprinderea mea,  paginile  erau  albe;
nici urmă de cerneală sau de orice altceva.
      Sunt pierdută! Ce mă fac acum că nu mai ştiu ce avea să mi  se-ntâmple
în anii următori?
      Devenisem dependentă de acest jurnal, prin faptul că ştiam  ce  se  va
întâmpla în ziua de mâine simţeam o anumită siguranţă; iar acum, ce  mă  voi
face! Mă simţeam singură pe lumea aceasta, fără nici un îndrumător;  eram  o
copilă pierdută de mama sa prin mulţime!


                                                             Ieremeiov Adela
                                                               Cls.a IX-a B
, Liceul Jean Louis Calderon


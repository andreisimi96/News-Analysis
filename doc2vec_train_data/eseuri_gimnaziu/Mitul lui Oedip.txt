






                          BIBLIOGRAFIE

Isac Dumitru                  “Frumosul în filosofia clasică Greacă”, Ed.
Dacia, Cluj, 1970;
Bălan George                   “Sensurile muzicii”, Ed. Tineretului.



























                                  BIBLIOGRAFIE

Voltkelt Johannes                 “Estetica tregicului”, Ed. Univers,
Bucureşti, 1978 ;
Voiculescu Lucian                “George Enescu şi opera sa Oedip”, Ed. De
Stat pentru literatură şi artă ;
Gavoty Bernard                    “Aminitirile lui George Enescu”, Ed.
Muzicală, Bucureşti, 1982 ;
Brâncuşi Petre                      “Istoria muzicii româneşti”, Ed.
Muzicală a Uniunii Compozitorilor din
                                              R.S.România, Bucureşti, 1969
;
Cosma Octavian L.               “Oedip-ul enescian”, Ed. Muzicală a Uniunii
Compozitorilor din
                                              R.S.România, Bucureşti, 1967
;
Bălan George                        “Estetica tragicului”, Ed. Univers,
Bucureşti, 1978 ;





















                         UNIVERSITATEA TRANSILVANIA
                            FACULTATEA DE MUZICĂ











                               Mitul lui Oedip


                          Din perspectivă enesciană







                          Studentă Neagu Georgiana
                                                               Pedagogie
                                  muzicală
                                                        An IV, sem. I








                                   BRAŞOV


      “Istoria este plină de personaje şi destine tragice, de evenimente  cu
un uriaş efect tragic. Esenţa  tragicului  presupune  o  mare  personalitate
lovită  de  o  suferinţă  care  îi  pregăteşte  pieirea  sau  cel  puţin   o
ameninţă”[1].
      Mitul lui Oedip exercită o puternică atracţie asupra mea. Ceea  ce  mă
atrage la această legendă este fondul dramei, problema pe care ea o  ridică,
problema destinului şi a omului.  Această  problemă  a  preocupat  pe  mulţi
oameni, pe deoparte lupta dintre două forţe antagoniste, fatalitatea  oarbă,
tiranică, nedreaptă, iar pe  de  altă  parte,  voinţa  omenească  libertatea
morală.
      În lucrarea  lui  Sofocle  vedem  mai  întâi  o  lovitură  a  soartei,
subtilă, stranie,  îngrozitoare,  care  face  pe  un  om  să  treacă  de  la
conştiinţa înţelepciunii lui, la descoperirea  unei  neştiinţe  îndelungate,
de  la  siguranţa  nevinovăţiei  lui,  la  suferinţele  remuşcării;  de   la
admiraţia şi respectul tuturor, la umilinţă şi mizerie. Vedem apoi  impulsul
voinţei  omeneşti  care  îndeplineşte  această  mare  schimbare  numai  prin
hotărârile ei.
      Cele două elemente ale tragediei antice,  fatalitatea  şi  libertatea,
conlucrează spre un ţel comun şi din  înlănţuirea  lui  rezultă  moralitatea
spectacolului. Forţa superioară, care se joacă atât  de  crud  cu  omul,  ar
risca să revolte în noi sentimentul de  independenţă,  credinţa  noastră  în
justiţie şi ar fi deci odioasă şi imorală, dacă victima însăşi  nu  ar  avea
şi ea o parte de responsabilitate. Oedip are şi el o vină că  poartă  povara
curiozităţii lui, a orgoliului lui, a  violenţei  şi  mâniei  lui.  El  este
târât de dubla fatalitate a firii lui şi a destinului.
       Dramatica  istorie  a  fiului  regelui  Laios  din  Teba  a  furnizat
literaturii, artelor plastice dar şi muzicii, încă din  timpurile  cele  mai
vechi, o bogată materie. În muzică, legenda lui Oedip  nu  a  inspirat  prea
mulţi compozitori, subiectul Oedip  fiind  abordat  de  un  englez  –  Henry
Purcel, doi italieni – Andrea Gabrieli, Antonio Sacchini, un german –  Felix
Mendelssohn-Bartholdy, un rus – Igor  Stravinsky  şi  un  francez  –  Arthur
Honegger. Fiecare din ei  l-au  tratat  fragmentat  :  unii  numai  episodul
cercetărilor lui Oedip rege, alţii numai pe  cel  al  morţii  lui  Oedip  la
Colona sau numai povestea Antigonei. Meritul de a  fi  tratat  în  întregime
istoria vieţii lui Oedip de la naştere până la moarte va revenii unui  român
– George Enescu.
      George Enescu despre Oedip spune “îmi este cea mai  dragă.  În  primul
rând pentru că m-au costat luni de muncă şi ani de  nelinişte.  Apoi  pentru
că am pus în ea tot ce simţeam, ce gândeam, în aşa fel  încât  mă  contopeam
uneori cu eroul meu. Un asemenea subiect nu-l  alegi  tu,  te  alege  el  pe
tine. Te prinde, te ţine, şi nu-ţi mai  dă  drumul.  Nu  te  poţi  desprinde
decât luând în mână condeiul şi hârtia cu portative[2].
      Oedip este  în  felul  său,  coloana  vertebrală  a  întregii  creaţii
enesciene, deţinând locul de frunte în ansamblul creaţiei lui  Enescu  “atât
în privinţa chintesenţei crezului artistic  enescian,  cât  şi  în  privinţa
stilului să, cu totul original, fruct  al  simbiozei  atributelor  specifice
muzicii româneşti şi a cuceririlor expresive şi  stilistice  universale”[3].
Oedip reprezintă vârful  semeţ  al  masivului  care  sfrutează  dimensiunile
infinitului. Escaladarea lui presupune un  act  de  îndrăzneală  justificată
numai în măsura în care a  fost  precedată  de  o  îndelungată  perioadă  de
pregătire.
      Oedip-ul enescian reprezintă esenţa celor două tragedii a lui  Sofocle
: “Oedip Rege” şi “Oedip la Colona”. Sofocle redă drama  sufletească  a  lui
Oedip, a unuia dintre cei mai înzestraţi şi  mai  bine  intenţionaţi  oameni
care, dintr-o dată, se  vede  ticălos,  distrus  de  destin.  Din  înălţimea
gloriei, măreţiei şi demnităţii, cade fulgerător sub lovitura ursitei.  Omul
lui Sofocle nu este înzestrat cu o voinţă oarbă ci cu o  voinţă  lucidă,  de
nezdruncinat. Şi această voinţă este  subordonată  unor  ţeluri  nobile,  ce
afectează viaţa cetăţii, a  colectivităţii.  Oedip  acţionează  voluntar  în
interiorul lor fierbe, asemeni  lavei  unui  vulcan,  atunci  când  se  vede
încolţit de obscuritate.
      Sofocle vorbeşte în  Oedip  despre  măreţia  omului,  deşi  nu  ignoră
posibilităţile sale mărginite şi complexa sa  viaţă,  plină  de  neprevăzute
contradicţii. “Această poezie este tristă. Dar  contemplarea  suferinţei  nu
înseamnă totdeauna disperare. Omul, în fiinţa, cu nobleţea şi  bărbăţia  sa,
poate găsi alinare împotriva sorţii”[4].
      Eroii lui Sofocle sunt  suflete  tari,  robite  unei  singure  robiri.
Oedip este un om mărinimos  şi  curat,  îngrozit,  din  adâncul  inimii,  de
omucidere şi incest.
      Problema mitului lui Oedip exprimă efortul omului de  a  descoperi  în
străfundurile sale zona de lumină, căci fenomenul uman din  lumină  vine  şi
numai prin aspiraţia spre ea poate fi superior explicat.
      Oedip este prima licărire a conştiinţei superioare de  sine.  Prin  el
îşi face apariţia sentimentul interior al eului adică  perceperea  eului  ca
pe o realitate de sine stătătoare,  mai  esenţială  omului  decât  trupului,
gândurile şi paaiunile sale, o realitate indistructibilă şi eternă  pe  care
nici o calamitate a soartei n-o poate  anihila.  Devenit  conştient  de  eul
său,  omul  capătă  o  forţă  zeiască,  cele  mai   monstruoase   comploturi
dezlănţuite împotriva lui, spărgându-se jalnic de  acest  granitic  meterez,
chiar  dacă  firava  lui  haină  trupească  a  trebuit  să  fie  sacrificat.
Convingerea, că prin conştienţă spirituală de sine a omului e invincibil  şi
fixat  în  eternitate,  i-a  dat  lui  Oedip  puterea  să  înfrunte  Sfinxul
aruncându-i nimicitor exclamaţia : “omul e mai tare decât destinul”.
       Oedip  nu  recunoaşte  superioritatea  destinului  faţă   de   voinţa
omenească, el este convins că  este  mai  puternic  decât  soarta  şi  o  va
învinge, iar la sfârşit, el cel lovit şi nedreptăţit,  el  cel  orb,  devine
văzător şi stăpânitor la rândul său, condus pentru a conduce,  Oedip  strigă
din toate puterile : sunt nevinovat. Voinţa mea nu a fost în  nici  una  din
crimele  mele.  Eu  am  învins  destinul.  Această  idee,  această  credinţă
constantă în triumful său moral formează unitatea de concepţie a operei.
      Cu Edmont Fleg şi George Enescu s-a ajuns la treapta  cea  mai  înaltă
pe care a urcat-o Oedip timp de două milenii, în imensa evoluţie  a  mitului
: “de la un Oedip  înmvins  la  un  Oedip  învingător  ;  de  la  pesimismul
vremurilor  apuse,  la  optimismul  vremurilor  noastre”[5].  Slava   fiinţă
omenească de altădată, zdrobită sub povara  unui  destin  absurd  a  devenit
progresiv o forţă conştientă un învingător al oricărui  obstacol  moral  sau
material.
      Descătuşat de orice  piedică  şi  orice  prejudecată,  omul  erou  îşi
desfăşoară personalitatea şi energia sa în slujba  celor  mulţi,  înalţă  pe
alţii înălţându-se pe sine, omoară în el orgoliul şi descoperă  în  propriul
să eu mijlocul de a obţine victoria. Oedip e  omul  nou,  care  nu  se  lasă
condus de o fatalitate oarbă ce îşi creează el destinul său.
      Oedip e fiul legendar al lui Laios şi  al  Iocastei,  este  personajul
central al celebrului mit antic, dar în acelaşi timp e  şi  un  tip  general
uman : din ambele puncte de vedere, dramatic şi muzical, e un om urmărit  de
destin, învins în aparenă de această forţă  superioară,  dar  învingător  la
rândul lui. Încrederea în el însuşi, care nu-l părăseşte  nici  o  clipă  şi
convingerea prin nevinovăţie e mai puternic decât soarta, e tot ce poate  fi
mai modern.
      Uciderea  lui  Laios  este  anihilarea  eului  interior  cu  limitele,
impurităţile şi patimile lui. Să ne gândim numai ce fel de tată este cel  ce
îl ucide Oedip ; nu poruncise el ca pruncul să  fie  qruncat  în  prăpastie?
Oedip scapă prin miracol şi răpune el pe cel care îi plănuise  moartea.  Cât
despre faptul că Oedip  devine  soţ  al  mamei  sale,  este  straniu  că  el
scandalizează tocmai  o  societate  în  care  promiscuitatea  face  ravagii.
Căsătoria lui Oedip  cu  Iocasta  este  metafora  care  trebuie  să  conducă
înţelegerea spre un profund adevăr : acela al unirii spiritului eliberat  de
cătuşele eului inferior cu ceva ce depăşeşte individul, acest  “ceva”  fiind
închipuit de strămoşii noştri eleni ca o forţă spirituală cosmică.  Teribila
scenă a  automutilării  lui  Oedip,  poate  fi  interpretată  ca  o  sublimă
iniţiere în înţelegerea raţiunii de a exista. Faptul că îşi scoate ochii  în
văzul tuturor şi că acceptă, din acest moment, să înceapă o nouă  existenţă,
de privaţiuni suferinţă şi umilinţe, învingătorul sfinxului şi regele  Tebei
– acest fapt  trebuie  să  fie  pentru  cei  ce  ştiu  să  înţeleagă  şcoala
cutremurătoare a supremei înţelepciuni. Oedip, prin cumplitul  să  gest  îşi
dobândeşte conştiinţa de sine prin care îşi poate  înnobila  condiţia,  omul
trebuie să-şi îndrepte privirile spre lăuntrul său  şi  să  descopere  acolo
zona de lumină ascunsă în subteranele necercetate  ale  eului.  Infinit  mai
importantă decât lumina ochilor este această lumină interioară pe care  omul
poate ajuge să o vadă dacă îşi dezvoltă vederea spirituală. Impunându-şi  să
nu mai vadă cele ce  se  petrec  în  juru-i  Oedip  duce  până  la  cea  mai
înfricoşătoare expresie adevărul  de  care  vrea  să-I  facă  conştienţi  pe
oameni. “Să nu ezite a elimina fără cruţare din raza privirii lor tot ce  I-
ar putea împiedica să-şi scruteze adâncimile şi depărtările  interioare,  să
ştie a închide ochii şi a se lăsa cuprinşi de întunericul din afară,  pentru
ca şa poată vedea aprinzându-se lumina din străfunduri”[6].
      Cu orbirea eroului se ajunge în punctul  de  la  care  se  declanşează
drama dar pe un plan mult mai înalt. Izgonirea lui  Oedip  de  către  tebani
este doar pentru cei ce nu ştiu sadă o pedeapsă şi un rău ; în  realitate  o
dată cu dureroasa pribegie a regelui orb alungat cu cruzime de cei  pe  care
îi salvase cândva începe renaşterea lui,  renaşterea  care  ni-l  va  da  pe
Oedip cel de la Colona, transfigurat victorios prim  mizeria  trupului  său,
intrat în posesia puterii de a descifra  misterele  lucrurilor  şi  scrierea
nevăzută a destinului. Cel ce se smereşte, acela înălţat va fi, iar  cei  de
pe  urmă  vor  fi  cei  dintâi.  Aceasta  este  lecţia  dată  celor  ce   îl
condamnaseră, de  către  acest  frate  străvechi  al  nostru  primul  Om  în
înţelesul modern al cuvântului, cel care, tocmai pentru că a  descoperit  în
sine o măreţie necunoscută înaintaşilor,  a  acceptat  cu  umilinţă  să  fie
torturat după vină.
       Mitul  lui  Oedip  poartă  în  el  semnificaţii  de  o   tulburătoare
permanenţa umană. Dincolo de Sfinx, incest şi  paricid,  sau  mai  bine  zis
prin mijlocirea lor ni se dezvăluie o profundă şi mereu  actuală  filosofie.
A reţine din drama lui Oedip şi a sublinia atât de îngroşat faptul  că  şi-a
ucis tatăl şi a devenit soţul maei  sale  înseamnă  a  scăpa  esenţialul,  a
rămâne opac la filosofia ascunsă în străvechea legendă  a  substitui  marile
şi eternele  ei  probleme,  problemele  minore  şi  particulare  a  le  unei
societăţi în criză.
      În realizarea operei “Oedip”, Enescu porneşte de la trei  principii  :
acţiunea trebuie să se închege repede, fără reluări inutile. Apoi a avut  în
vedere ca publicul să nu se plictisească,  iar  pe  urmă  era  important  ca
auditoriul să înţeleagă textul.
      Muzica  este  o  ilustrare   strânsă   a   textului.   Ea   luminează,
aprofundează, dă rezonanţe mai adânci emoţiilor şi exprimă  ca  nimeni  alta
stările sufleteşti. “Muzica e pentru libret ceea ce  montura  unui  inel  de
preţ e pentru diamantul acestui inel: ea îl pune într-o lumină  şi  mai  vie
şi îi măreşte valoare”[7]. Muzica scoate în relief sensul cuvântului  dându-
I un înţeles deosebit.
      Câtă nobleţe, câtă poezie, câtă forţă şi câtă plasticitate de-a lungul
celor şase tablouri ale lui George Enescu. Opera  lui  George  Enescu  “e  o
lungă  meditaţie  filosofică  asupra   destinului   şi   asupra   demnităţii
omeneşti”[8].
      Mesajul mitului lui Oedip este acela că la rădăcina fiinţei  umane  se
găseşte nu instinctul întunecat ci  lumina  spiritului  şi  aceasta  trebuie
detectată şi scoasă la suprafaţă pentru ca omul atât de  bogat  al  veacului
nostru  să  se  poată  însănătoşi  radical.  Nici  zdrobirea  fizică,   nici
compromiterea socială nu izbutesc  să  îngenuncheze  demnitatea  sa  de  om.
Peste toate calamităţile ce se abat asupra lui, înţeleptul  erou  se  înalţă
victorios  oricât  de  mutilat,  chipul  îi  este   transfigurat   de   acea
strălucitoare lumină pe care o iradiază forţa prometeică din  sufletul  său.
Mitul lui Oedip este aşadar un imn închinat  vitejiei  sufleteşti  a  omului
dominat de pasiunea căutării adevărului.





[1] Johannes Volkelt, “Estetica Tragicului”, Ed. Univers, Buc., 1978, pag.
72.

[2] Bernard Gavoty, “Amintirile lui George Enescu”, Ed. Muzicală,
Buc.,1982, pag. 80.

[3] Octavian L. Cosma, “Oedip-ul enescian”, Ed. Muzicală a Uniunii
Compozitorilor din R.S. România, Buc., 1967, pag. 3

[4] Ibidem pag. 37.
[5] Lucian Voiculescu, “George Enescu şi opera sa Oedip”, Ed. De Stat
pentru literatură şi artă, pag. 191.
[6] George Bălan, “Muzica şi lumea ideilor”, Ed. Muzicală a Uniunii
Compozitorilor, Buc., 1973, pag. 301.
[7] Lucian Voiculescu op. Cit. Pag. 191.
[8] Ibidem pag. 193.


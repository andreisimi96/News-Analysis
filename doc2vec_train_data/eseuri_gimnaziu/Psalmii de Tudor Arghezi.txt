
PSALM

                  (Nu-ţi cer un lucru prea cu neputinţă...
                              de Tudor Arghezi

                    Nu-ţi cer un lucru prea cu neputinţă
                      În recea mea-ncruntată suferinţă.
                   Dacă-ncepui de-aproape să-ţi dau ghes,
                   Vreau să vorbeşti cu robul tău mai des.

                    De când s-a întocmit Sfânta Scriptură
                     Tu n-ai mai pus picioru-n bătătură
                        Şi anii mor şi veacurile pier
                      Aci sub tine, dedesubt, sub cer.

                      Când magii au purces după o stea,
                        Tu le vorbeai – şi se putea.
                         Când fu să plece şi Iosif,
                        Scris l-ai găsit în catastif
                     Şi i-ai trimis un înger de povaţă –
                       Şi îngerul stătu cu el de faţă.
                     Îngerii tăi grijeau pe vremea ceea
                      Şi pruncul şi bărbatul şi femeea.

                    Doar mie, Domnul, veşnicul şi bunul,
                Nu mi-a trimis, de când mă rog, nici-unul...

                              Psalmul de taină

         O, tu aceea de-altădată, ce te-ai pierdut din drumul lumii!
     Care mi-ai pus pe suflet fruntea şi-ai luat într-insul locul mumii,
            Femeie răspândita-n mine ca o mireasma-ntr-o pădure,
        Scrisă-n visare ca o slovă, înfiptă-n trunchiul meu: sacure,
        Tu ce mi-ai prins de cântec viaţa cu braţe strânse de grumaji
          Si m-ai oprit ca să mi-o caut la tine-n palme şi-n obraji
          Pe care te-am purtat brăţara la mâna casnica-a gândirii.
            Cu care-am năzuit alături să leagan pruncul omenirii.
           Pur trandafir, bătut în cuie de diamant, pe crucea mea
           Si care-n fiece mişcare pierzi cu-o petală câte-o stea.
            Pământ figăduit de ceruri cu turme, umbră şi bucate.

        Tu care mi-ai schimbat cărarea şi mi-ai făcut-o val de mare,
        De-mi duce bolta-nsingurată dintr-o valtoare-ntr-o valtoare,
     Si ţarmii-mi cresc în jur cât noaptea, pe cât talazul mi se-ntinde
              Si ai lăsat să rătăcească undele mele suferinţe;
              Unde ţi mâinile să-ntoarcă în aer caile luminii?
            Unde sunt degetele tale să-mi caute-n cununa spinii?
          Si şoldul tău culcat în iarbă, pe care plantele-l cuprind
          Si-ascultă-n sânul tău suspinul iubirii, cucerit murind?

      Tu ce nfiori pe seşuri plopii când treci din creştet la picioare,
         Si prinzi de tot ce te-ntâlneşte o plasă calda de răcoare.
         Tu ce scrutezi, scotându-ţi sânii pe jumatate din vestminte
       Ca să-i sărute focul gurii, cuprinşi de mâini cu luare-aminte,
          Pustia vremii, străbătută de şoimi de scrum şi de nisip,
              Carora vântul le-mprumută o-nfăţişare fără chip;

         Tu te-ai pierdut din drumul lumii ca o săgeată fără ţintă,
           Si frumuseaţea ta făcută pare-a fi fost ca să mă mintă.
         Dar fiindcă n-ai putut răpune destinul ce-ţi pandi faptura
       Si n-ai ştiut a-i scoate-n cale şi-a-l prăvăli de moarte, ura;
         Ridică-ţi din pământ urechea, în ora nopţii, când te chem,
             Ca să auzi, o! neuitată, neiertătorul meu blestem.

                                    Psalm

                     Pentru ca n-a putut sa te-nteleaga
                      Desertaciunea lor de vis si lut,
                   Sfintii-au lasat cuvant ca te-au vazut
                    Si ca purtai toiag si barba-ntreaga.
                       Te-ai aratat adeseori fapturii
                      Si-ntotdeauna-n haine de-mparat,
                        Amenintand si numai suparat,
                      Ca se sfiiau de tine si vulturii.
                       In Paradisul Evei, prin padure,
                    Ca si in vecii tristi de mai tarziu,
                     Gura ta sfanta, toti Parintii stiu,
                    Nu s-a deschis decat ca sa ne-njure.
                   Doamne, izvorul meu si cantecele mele!
                         Nadejdea mea si truda mea!
                     Din ale carui miezuri vii de stele
                    Cerc sa-mi inghet o boaba de margea.
                  Tu esti si-ai fost mai mult decat in fire
                     Era sa fii, sa stai, sa vietuiesti.
                  Esti ca un gand, si esti si nici nu esti
                       Intre putinta si-ntre amintire.

                                    Psalm

                         As putea vecia cu tovarasie
                      Sa o iau partasa gandurilor mele;
                      Noi viori sa farmec, noua melodie
                 Sa gasesc - si stihuri sprintene si grele.
                      Orisicum lauta stie sa graiasca,
                 De-o apas cu arcul, de-o ciupesc de coarde.
                        O nelinistita patima cereasca
                 Bratul mi-l zvacneste, sufletul mi-l arde.

                   Stiu ca steaua noastra, agera-n tarie,
                  Creste si asteapta-n scripca s-o scobor.
                     Port in mine semnul, ca o chezasie,
                    Ca am leacul mare-al mortii tuturor.
                  Pentru ce, Parinte,-as da si pentru cine
                    Sunetul de-ospete-al bronzului lovit?
                   Painea nu mi-o caut sa te cant pe tine
                   Si nu-mi vreau cu stele blidu-nvaluit.
                      Trupul de femeie, cel imbratisat,
                     Nu-l voi duce tie, moale si balan;
                       Numai suferinta cerului, pacat
                    Nu-i cu ea sa turburi apa din Iordan.
                   Vreau sa pier in bezna si in putregai,
                   Nencercat de slava, crancen si scarbit.
                      Si sa nu se stie ca ma desmierdai
                    Si ca-n mine insuti tu vei fi trait.

                                    Psalm

                          Sant vinovat ca am ravnit
                          Mereu numai la bun oprit.
                       Eu am dorit de bunirile toate.
                     M-am strecurat cu noaptea in cetate
                       Si am pradat-o-n somn si-n vis,
                       Cu bratu-ntins, cu pumnu-nchis.
                           Pasul pe marmur tacut,
                            Calca lin, ca-n lut,
                     Steagul noptii, desfasat cu stele,
                           Adapostea faptele mele
                        Si adormea strajerii-n uliti
                             Razimati de suliti.
                     Iar cand plecam calare, cu trofee,
                           Furasem si cate-o femee
                             Cu parul de tutun,
                  Cu duda tatii neagra, cu ochii de lastun.
                         Ispitele usoare si blajine
                      N-au fost si nu sant pentru mine.
                      In blidul meu, ca si in cugetare,
                     Desprins-am gustul otravit si tare.
                   Ma scald in gheata si ma culc pe stei,
                      Unde da bezna eu framant scantei,
                        Unde-i tacere scutur catusa,
                           Dobor cu lanturile usa.
                           Cand ma gasesc in pisc
                         Primejdia o caut si o isc,
                     Mi-aleg poteca stramta ca sa trec,
                       Ducand in carca muntele intreg.

                            Pacatul meu adevarat
                        E mult mai greu si neiertat.
                         Cercasem eu, cu arcul meu,
                      Sa te rastorn pe tine, Dumnezeu!
                      Talhar de ceruri, imi facui solia
                      Sa-ti jefuiesc cu vulturii taria.
                 Dar eu ravnind in taina la bunurile toate,
                 Ti-am auzit cuvantul, zicand ca nu se poate

                                    Psalm

                           Ruga mea e fara cuvinte
                     Si cantul, Doamne, mi-e fara glas,
                   Nu-ti cer nimic. Nimic ti-aduc aminte.
                   Din vecinicia ta nu sant macar un ceas.
                 Nici rugaciunea, poate, nu mi-e rugaciune,
                      Nici omul meu nu-i poate omenesc.
                     Ard catre tine-ncet, ca un taciune,
                    Te caut mut, te-nchipui, te gandesc.

                   Ochiul mi-e viu, puterea mi-e intreaga
                    Si te scrutez prin albul tau vesmant
                  Pentru ca mintea mea sa poata sa-nteleaga
                       Nengenunghiata firii pe pamant.
                     Sageata noptii zilnic varfu-si rupe
                      Si zilnic se-intregeste cu metal.
                    Sufletul meu, deschis ca sapte cupe,
                        Asteapta o ivire din cristal,
                      Pe un stergar cu braie de lumina.
                    Spune tu, Noapte, martor de smarald,
                       In care-anume floare si tulpina
                     Dospeste sucul fructului Sau cald?
                          Gatita masa pentru cina,
                          Ramane pusa de la pranz.
                    Sant, Doamne, prejmuit ca o gradina,
                           In care paste-un manz.




                                    psalm

                     Pentru ca n-a putut sa te-nteleaga
                      Desertaciunea lor de vis si lut,
                   Sfintii-au lasat cuvant ca te-au vazut
                    Si ca purtai toiag si barba-ntreaga.
                       Te-ai aratat adeseori fapturii
                      Si-ntotdeauna-n haine de-mparat,
                        Amenintand si numai suparat,
                      Ca se sfiiau de tine si vulturii.

                       In Paradisul Evei, prin padure,
                    Ca si in vecii tristi de mai tarziu,
                     Gura ta sfanta, toti Parintii stiu,
                    Nu s-a deschis decat ca sa ne-njure.
                   Doamne, izvorul meu si cantecele mele!
                         Nadejdea mea si truda mea!
                     Din ale carui miezuri vii de stele
                    Cerc sa-mi inghet o boaba de margea.
                  Tu esti si-ai fost mai mult decat in fire
                     Era sa fii, sa stai, sa vietuiesti.
                  Esti ca un gand, si esti si nici nu esti
                       Intre putinta si-ntre amintire.

                                    Psalm


                     Pribeag in ses, in munte si pe ape,
                       Nu stiu sa fug din marele ocol.
                      Pe cat nainte locul mi-e mai gol
                    Pe-atat hotarul lui mi-i mai aproape.
                   Piscul sfarseste-n punctul unde-ncepe,
                      Marea ma-nchide, lutul m-a oprit.
                     Am alergat si-n drum m-am razvratit
                    Si n-am scapat din zarea marei stepe.

                     Sant prins din patru laturi deodata
                       Si-oricat m-as maguli biruitor,
                      Cunosc ce rani si-anume unde dor
                         Si suferinta mea necautata.
                       Din vitejii si biruinti trecute
                      Am castigat puterea, ce-a ramas:
                     Nu mai strabat destinul meu la pas
                        Ci furtunos de-acum, si iute.
                       Nu lua in seama cantecele grele
                      Cu care tulbur linistea de-apoi.
                  Sant leacuri vechi pentru dureri mai noi
                     Si canta mortea-n trambitele mele.

                                    Psalm


                      Vecinul meu a strans cu nendurare
                      Gradini, livezi, cirezi, hambare.
                      Si stapanirea lui se-ntinde-acum
                          Pan' la hotarele de fum.
                       Soarele-apune zilnic si rasare
                        Intr-ale sale patru buzunare.
                        Vazduhu-i face parte din avut
                      Cu-al zalelor de stele asternut.
                   Luand si lumina-n tarcul lui de zestre,
                      O potcovi si-o puse in capestre.
                   Din cer ia fulgeri, din pamant grasimi,
                       Adancuri inmultind cu inaltimi,
                     Si fostul meu vecin de tarm se tine
                    Vecin de-o vreme, Doamne, si cu tine.
                     Urechea lui inchisa pentru graiuri
                     Cu seama s-a umplut, de mucegaiuri.
                       Gingia moale, intarcata, suge,
                     Ochiul porneste bland sa se usuce,
                     In pantec spini, urzici si aguride
                      Dau stiri de belsugul ce-l ucide.
                       Crestetul gol poti sa-l incerci
                     Puhav subt pipait, ca pe ciuperci.
                       Si-i subred ca o funie-nnodata,
                        Cu capataiu-n barca inodata.

                      Doame, asa obicinuit esti, biet,
                       Sa risipesti faptura ta incet.
                         Prefaci in pulbere marunta
                       Puterea darza si vointa crunta.
                            Faci dintr-un imparat
                       Nici praf cat intr-un presarat.
                         Cocolosesti o-mparatie mare
                            Ca o foita de tigare.
                          Dintr-o stapanire semeata
                           Ai facut putina ceata.
                   Zidind, schele-nalte si repezi ridici,
                  Incaleci pe livezi cat muntii melci mici.
                          Paretele-i veacul patrat
                         Si treapta e veacul in lat
                           Si scara e toata vecia.
                      Si cand le darami, trimiti clipa
                              Sa-si bata aripa
                                  Dedesubt.
                        Musca muta a trecutului rupt.




                                    Psalm


                     Te dramuiesc in zgomot si-n tacere
                     Si te pandesc in timp, ca pe vanat,
                     Sa vad: esti soimul meu cel cautat?
                    Sa te ucid? Sau sa-ngenunchi a cere.
                     Pentru credinta sau pentru tagada,
                       Te caut darz si fara de folos.
                    Esti visul meu, din toate, cel frumos
                Si nu-ndraznesc sa te dobor din cer gramada.

                      Ca-n oglindirea unui drum de apa,
                  Pari cand a fi, pari cand ca nu mai esti;
                    Te-ntrezarii in stele, printre pesti,
                      Ca taurul salbatec cand se-adapa.
                     Singuri, acum, in marea ta poveste
                       Raman cu tine sa ma mai masor,
                       Fara sa vreau sa ies biruitor,
                    Vreau sa te pipai si sa urlu: "Este!"

O. Goga - Rugaciune

      Volumul „Poezii” din 1905, care se deschide cu poezia Rugăciune,  este
o evocare lirică a satului  transilvănean.  Satul  lui  O.  Goga,  robit  de
veacuri, tînjeste după libertate socială şi demnitate natională.  Poetul  dă
glas pătimirii unui neam îmbătrînit într-o expresie  dureroasă,  părăsit  de
doruri si răzvrătiri neîmplinite;  vestind  credinţa  in  alte  vremuri,  de
infricoşate izbăvite.
      Mulţi dintre  poeţii noştri şi-au sintetizat, în  una  sau  mai  multe
poezii, cele mai preţioase din concepţiile lor despre artă şi  rolul  ei  în
societate. În mod demonstrativ, Goga publică şi el în fruntea  primului  său
volum de versuri, care cuprind de astfel piesele de rezistenţă ale  creatiei
sale, un vibrant manifest  literar  ce  defineste  cu  pregnanţă  caracterul
propriei  inspiratii.  Întelesul  îl  deducem  din  modalitatea   compunerii
metaforice a  versurilor,  sintetizat  in  tilul  poeziei.  Titlul  poeziei,
cuvântul  rugăciune,  implică  sensul  de  împlorare,  de  rugă   fierbinte,
stăruitoare,  izvorâtă  dintr-un  suflet   răscolit   de   durere,   dintr-o
deznădejde care cere linişte. Sensul acesta se  descoperă  chiar  din  prima
strofă când poetul deprimat, dezorientat, obosit şi având  senzatia  de  gol
psihic  rosteşte  invocaţia  poetică  care  impresionează  prin  gestul   de
umilintă  ce  insoţeşte  ruga:  „Eu  cad  neputicios,  stăpâne,  /  În  fata
strălucirii tale, / Eu în genunchi spre tine caut: /  Părinte:  -  orînduie-
mi cărarea”.
      Cauza zbuciumului sufletesc,  pentru  care  cere  îndurare  poetul,  o
aflăm din strofele următoare: Coplesit de doruri, de ispite si de  patimi  -
care sunt ale omului - , strigătul de durere al umilitilor vietii „cu  umeri
gârbovi de povară”, îi mustră constiinta. În numele acestora ar vrea  poetul
să înteleagă taina  lumii,  farmecul  vieţii,  ce-nsemnă  dragoste  şi  ură,
cântec şi lumină.
       Poet   cetăţean,   temperament   impetuos,   Goga   respinge   poezia
frământărilor mărunte, sterile, opunîndu-i „Cântarea pătimirii  noastre”,  a
colectivităţii  din  care  face  parte.  Dorind  să  se  smulgă  din  haosul
ispitelor intime, care-i tulbură „izvorul din care sufletul s-adapă” ,  cere
să i se îndrepte văzul „în veci spre cei rămasi în urmă”. Braţul lui să  fie
înarmat cu „tăria urii şi-a iubirii”, Să-şi alunge patimile  personale,  iar
„de durerea astor inimi / învaţă-mă pe  mine-a  plânge”.  Poetul  îşi  asumă
responsabilitatea unei arte în care să plângă nu rostul lui, ci  jalea  unei
lumi, durerea mulţimilor, a celor care „gem umiliti în  umbră”;  poezia  are
„glas”; în glasul ei să cânte, cu  rezonanţe  grave,  rostul  neîmplinit  al
lumii,  răzvrătirea  robilor  din  veacuri.Numai  astfel  poezia  poate   fi
„cântarea pătimirii noastre”.
      După un evident crescendo al  sentimentului  său  de  totală  dăruire,
momentul suprem se defineşte  în  finalul  poeziei:  „în  suflet  seamănă-mi
furtună, / Să-l simt în matcă-i cum se zbate, / Cum tot amarul se revarsă  /
Pe strunele înfiorate; / şi cum  sub  bolta  lui  aprinsă,  /  În  smalţ  de
fulgere albastre. /  încheagă-şi  glasul  de  aramă:  /  Cântarea  pătimirii
noastre.”
      Acest crez literar devine realitate artistică în volumul Poezii si  în
multe productii din volumele următoare.  Construit  pe  o  amplă  invocaţie,
discursul poetic se organizează potrivit cu simtămintele poetului.
       Lexicul  este  evocator,  desprins  parcă   din   tezaurul   cărtilor
bătrînesti, într-un context voit popular, cu termeni biblici, uşor  arhaici.
Forţa  expresivă  a  limbajului  poetic,  cu  totul  particular  in   poezia
românească, rezultă din  încărcătura  metaforică  inedită,  răscolitoare,  a
unitatilor lexicale mai vechi, desprinse din  vorbirea  obisnuită  (istovit,
cale, neputincios, orînduie-mi cărarea, ispite,  se  adapă,  povata,  taina,
rădeste, zvonul, rostul, ostenite, ursitei, truda, doruri, leacuri).
      Alături de determinări   ca  prăpăstii,  fulgere,  patimile,  viforul,
furtună, strunele, smalt, glasul  de  aramă,  sau  alături  de  verbele:  se
desfac, cad, să-mi tulbure, sădeste, dă-mi, alungă,  fringe,  a  plânge,  să
plângă, gem, se zbate, se revarsă,  aceste  epitete  potenţează  tonalitatea
fundamentală a poeziei, profund răscolitoare.
      Poetul foloseste si numeroase metafore-simbol: „În drum mi  se  desfac
prăpastii / şi-n negură se-mbracă zarea; / Dă-mi viforul în care urlă  ;  Si
gem robiile de veacuri; / In suflet seamănă-mi furtună / Să-l simt în matca-
i cum se zbate / Cum tot amarul se revarsă / Pe strunele înfiorate”.
      Toate laolaltă: cuvinte străvechi, pline  de  semnificatie  ,  epitete
care  creează stări de profundă afectivitate, metafore cu  adînci  rezonante
si forta semnibilizitoare, în deplină consonantă  cu  ideile  si  năzuintele
poetului fac din Rugăciune cel mai  vibrant  manifest  literar  cunoscut  în
poezia românească.



Hanu Ancutei

                                          Mihail Sadoveanu



          Ciclul de povestiri din  „Hanu  Ancutei”  poate  fi  delimitat  in
grupuri de cate trei, observându-se instituirea unei pauze după a  treia  si
a şasea istorisire.
      Daca prima povestire, cea a comisului  Ionita,  este  un  preludiu,  a
şaptea, a negustorului Damian are rol de interludiu.
      Pauzele,  de  scurta  durata,  după  a  treia  si  a  şasea  povestire
introduc,  la  han  noi  calatori  (  căpitanul  Isac  si  jupanul  Damian),
personaje naratori, cunoscute  de  Ancuţa  cea  tânăra,  ba  chiar  de  unii
oaspeţi. Aceştia n-au ascultat povestirile anterioare. Ei sunt indemnati  sa
povestească  de  comisul  Ionita,  de  atmosfera  de  la  han,  intrând   in
competiţie cu bunăvoinţa,  cunoscători  fiind  ai  ceremonialului  instaurat
inca de pe vremea celeilalte Ancute.
      După ce naratorul evoca acea „toamna aurie” in care a  ascultat  multe
povesti la Hanul Ancutei, introducându-l in scena pe comisul Ionita,  acesta
din urma preia funcţia de maestru de ceremonii si spune  prima  istorie,  al
cărui protagonist este el insusi, dar al cărui pretext este  calul  prăpădit
de care razesul este foarte mândru, căci e  urmaşul  iepei  lui  Vodă,  iapa
devenita superpersonaj al  intamplarilor,  căci  l-a  insotit  si  a  trezit
curiozitatea si hazul domnitorului.
      Comisul Ionita isi încheie „povestea” cerând vin si  pregătindu-se  sa
înceapă alta istorisire pe care de mult vroia sa o spună.  Va  fi  întrerupt
de închinarea călugărului de la schitul Durau, care este îndemnat  sa  spună
întâmplarea cu  Haralambie.  La  sfarsitul  istorisirii  părintele  Gherman,
uimit de cele ascultate, moş Leonte  marturiseste  ca  nu  a  mai  fost  aşa
infricosat de când a văzut balaurul. Astfel ca, incitat  la  istorisire,  va
povesti întâmplarea, amânând din nou pe cea a comisului.
      După acest prim grup  de  povestiri,  se  constata  o  întrerupere  in
tehnica legării istorisirilor. Este, probabil o pauza  scurta  in  care  cei
prezenţi la han reflectează pe marginea  celor  ascultate  sau  poate  ca  e
încheierea primei zile.
       Următoarele  trei  istorisiri  („Fântâna  dintre  plopi”,   „Cealaltă
Ancuţa” si „Judeţ al sărmanilor”) constituie si ele un grup  legat,  unitar.
Tonalitatea  se  schimba,  elementul  anecdotic  si  cel  fabulos   dispare,
naratorii sunt in continuare eroi  ai  intamplarilor  narate  dar  discursul
diferă.
      Căpitanul Neculai Isac este  singurul  care  marturiseste  ca  a  fost
protagonistul evenimentelor in care si-a pierdut un ochi  si care nu i  s-au
şters din inima si din amintire chiar  daca  fântâna,  viata  si  moarte  in
acelaşi timp, ca si plopii, simbol si ei ai morţii, nu mai mint.
            Istorisirea este continuata parca direct de cea  a  lui  Ienache
coropcarul, care nici nu-si mai aminteşte  de  promisiunea  comisului.  Cele
trei povestiri au o tema erotica, intamplarile  sunt  povesti  de  dragoste,
împlinita,  sacrificata  ori  trădata  si  cerând  răzbunare.   Deşi   intre
povestirea căpitanului si cea a coropcarului se  scurge  un  timp,  in  care
Ancuţa isi aminteşte ca întâmplarea ii fusese povestita de  către  mama  sa,
iar naratorul ramei intervine,  întrebând  daca  fântâna  dintre  plopi  mai
exista, intervenţia coropcarului de leagă imediat de cea dinainte.  Când  si
Ienache si-a încheiat povestea despre Todirita Catana si duduca Varvara, „s-
a ridicat […] un  om  mahalos,  si  s-a  arătat  in  lumina  focului  pasind
legănat.” Nici intre povestirea ciobanului  Constadin  Motoc  si  cea  ca  a
precedat-o nu exista o pauza,  o  întrerupere.  După  ce-si  încheie  trista
relatare, căci  răzbunarea  dragostei  trădata   i-a  adus  un  prieten,  pe
Vasile  cel  Mare,  dar  nu  i-a  alungat  durerea  din  suflet  si  ruşinea
umilinţei, ciobanul se retrage in muţenie  si in mâhnire, „fara  bucurie  si
fara lumina, ca-n negurile muntelui.”
      Pauza care urmează acum este de mai  mare  durata,  nu  mai  intervine
nimeni, iar promisiunea comisului pare a fi uitata.
       Istorisirea razesului  este  insa  din  nou  aşteptata  la  începutul
următoarei povestiri, „Negustor lipscan”, care  împreuna  cu  ultimile  doua
„orb sărac” si „Istorisirea  Zahariei  Fântânarul”,  formează  un  alt  grup
unitar. „Negustor lipscan” introduce  pe jupan Damian Cristisor, nou  venit,
dar foarte bine cunoscut la han,  mai  ales  de  Ancuţa,  aducând   nu  atât
povesti noi, ci si vesti  de  prin  locurile  unde  negustoreşte.  El  nu-si
propune sa învie o pagina a trecutului, ci descrie calatoria  sa  la  nemţi,
abia  încheiata.  Povestea  orbului  vine  imediat,  aceasta   având   harul
spunerii, si este urmata, la insistentele liţei  Salomia,  de  „istorisirea”
Zahariei Fântânarul, după care toţi cei prezenţi la han se  lasă  furaţi  de
aburii vinului si de somnul de peste noapte.
      Orbul spune mai întâi istoria Mioriţei, apoi pe cea a lui  Duca  Vodă,
mărturisind ca deţine povestirile de la un bunic  al  mamei  sale.   El  isi
asuma rolul de colportor, in timp ce  Zaharia Fântânarul asculta  ascult  si
confirma propia-i istorisire prin intermediul liţei  Salomia  pentru  ca  ii
lipsesc atât plăcerea de a comunica mesajul, cat si aceea de a se  manifesta
fata de el. Rostul Salomiei   este  acela  de  a-i  intretine   lui  Zaharia
capacitatea de a povesti.
      Istorisirile spuse la han sunt apreciate de ascultători atât din punct
de vedere al intamplarilor relatate (povestirea) cat si a  modului  in  care
este povestita întâmplarea (discursul). Povestitorii au  grija  sa  respecte
ceremonialul  spunerii:  trezirea  interesului  ascultătorilor,   menţinerea
acestui interes  si  implicarea  ascultătorilor  in  evenimente.  Povestirea
aluneca in  timpul  intamplarilor  narate,  evenimentele  sunt  retrăite  pe
măsura desfasurarii lor, dar dovedesc si o tendinţa  de  obiectivare.  Actul
narativ se transforma adesea in act de reprezentare,  vocea  naratorului  se
estompează, lăsând locul personajelor, care se mişca, actioneaza si  vorbesc
libere de orice convenţie narativa.
      In „Hanu Ancutei” exista un ciclu de noua povestiri, grupate  in  trei
serii de cate trei. Atât cele trei serii cat si poveştile din  fiecare  sunt
legate prin vocea naratorului,  cel  care   evoca  hanul,  construind  rama,
povestirea cadru, precum si intervenţiile  celor  doua  personaje  centrale,
comisul Ionita si Ancuţa.
      Toate acestea fac din „Hanu Ancutei”  o  opera  unitara  si  unica  in
literatura romana.


      
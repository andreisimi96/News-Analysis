
Amintiri din copilarie
                                                 de Ion Creanga

      “Amintiri din copilarie” reprezinta opera de  maturitate  artistica  a
lui Creanga, dovedind un scriitor pe deplin format, cu un  stil  rafinat  si
cu o exceptionala capacitate de fixare a unui univers uman  necunoscut  pana
atunci in literatura romana.
      Cartea este  un  “roman”  al  varstei  inocente  si  al  formarii,  al
modelarii umane. Proiectata in spatiul unui sat moldovenesc de munte  de  la
mijlocul secolului trecut, copilaria nu reflecta numai dominantele  varstei,
ci si specificul mediului ambiant. De aceea, “Amintiri din  copilarie”  este
si o evocare a satului traditional, un tablou fidel al unei lumi  traind  in
spiritul obiceiurilor fixate printr-o existenta multimilenara.
      Principala grija a autorului este insa evocarea varstei de aur  pentru
ca, daca prin amanunte Nica este propria sa ipostaza, asa cum i-o  pastreaza
amintirea,  tipologic  vorbind,  eroul  sau  este  “copilul  universal”  (G.
Calinescu): “asa eram eu la varsta cea fericita si asa cred ca au fost  toti
copiii de cand lumea asta si pamantul”.
      Izvoarele de inspiratie sunt autobiografice, iar evocarea se face  din
perspectiva indepartata a maturitatii, fiind dominata de un  impuls  afectiv
greu de stapanit: nostalgia.
      Constructia textuala nu urmeaza rigorile compozitiei clasice. In  cele
patru parti, scriitorul nu urmareste o  ordine  cronologica  a  desfasurarii
faptelor, ci selectarea acelor momente ce constituie puncte de referinta  in
formarea eroului.
      Partea I se deschide  cu  evocarea  scolii,  ridicata  prin  stradania
parintelui, unde s-a adunat o multime de baieti si  fete,  printre  care  si
Nica. Dar copiii nu inteleg rostul invataturii, asa ca  primesc  in  dar  pe
“Calul Balan” si “Sfantul Nicolai” pentru a-i indemna in  acest  sens.  Nica
va raspunde numai la staruintele mamei si ale bunicului David Creanga.
      Rupt de vatra satului, Nica pleaca impreuna cu bunicul sau  la  scoala
din Brosteni. Aici, eroul va avea parte de o serie de peripetii: caderea  in
Ozana, sederea in gazda la Irinuca, umplerea  de  raie  capreasca,  fuga  cu
pluta pe Bistrita.


      Inceputul partii a II-a sta sub semnul lirismului nostalgic,  evocarea
indreptandu-se  asupra  casei  parintesti.  Apare  chipul  mamei,  odata  cu
intamplarile din copilarie: uratul de Anul Nou, pupaza din tei, la  scaldat,
etc.
      Rememorarile intereseaza in masura in care au contribuit  la  formarea
lui Nica, ca om, dandu-i o imagine  asupra  lumii,  imbogatindu-i  universul
cunoasterii.


      Dialogul cu propriul  cuget  (din  debutul  partii  a  III-a)  este  o
modalitate de disimulare a intentiilor  unui  artist  genial,  constient  de
valoarea propriei creatii.
      In acest capitol, eroul devenit adolescent este  infatisat  urmandu-si
in continuare drumul, ca elev la  scoala  domneasca  din  Targul  Neamtului,
apoi la scoala de catiheti  din  Falticeni.  Scriitorul  urmareste  procesul
formarii adolescentului  Nica  in  raporturile  lui  cu  viata  sociala,  cu
conditiile in care tinerii urmau scoala.


      In capitolul al IV-lea, memoria afectiva a eului narator reface  drama
adolescentului care, in toamna lui  1855,  paraseste  satul  pentru  a  urma
seminarul de la Socola. Aceasta  despartire  reprezinta  dezradacinarea  din
universul Humulestilor, iesirea din taramul miraculos al  copilariei.  Lumea
in care patrunde eroul este inferioara celei din care tocmai  a  iesit,  iar
Nica se  simte  aici  lipsit  de  aparare  in  fata  vietii  si  a  timpului
ireversibil.


      Numarul personajelor ce apar in “Amintiri din copilarie” este  relativ
mare, fara ca portretul care l-i se face sa fie  adancit  in  mod  deosebit.
Aproape  toate  sunt  conturate  sumar,  prin  caracterizare  directa,  prin
actiune ori limbaj. Creanga reuseste sa le schiteze o  individualitate  prin
tehnica detaliului, care ii permite sa nuanteze caracterele.
      Multe personaje se retin prin lapidarele si expresivele  caracterizari
pe care le face autorul: Smarandita e o “zgatie de fata”,  badita  Vasile  -
“harnic si rusinos ca o fata mare” etc. Altele seamana cu eroii  din  basme:
Mogorogea e certaret ca Gerila, Nica Oslobanu pare o varianta a lui  Chirica
din povestea “Stan Patitul”.
      Mai bine conturate sunt  portretele  parintilor:  Stefan  a  Petrii  e
barbat harnic si gospodar, dar dispretuieste invatatura. Ca  fire  e  moale,
dar Creanga il lauda pentru placerea de a se juca  cu  cei  mici  si  pentru
munca depusa pentru a-si intretine familia.
      Smaranda este  fiica  de  vornic  si  avand  frati  cu  invatatura  se
socoteste superioara sotului  ei  ca  putere  de  intelegere  a  lucrurilor.
Tipologic, ea  se  inscrie  in  portretul  clasic  al  mamei,  ca  o  fiinta
autoritara, dar si cu tact  pedagogic,  manuind  cu  abilitate  rasplata  si
pedeapsa.  Absenta  portretului  fizic   concentreaza   atentia   spre   cel
caracteriologic. Creanga o  evoca  mai  intai  ca  pe  o  fiinta  cu  daruri
fantastice: “cu adevarat ca stia a face  multe  si  mari  minunatii:  alunga
norii cei negri de pe deasupra satului nostru si  abatea  grindina  in  alte
parti, infigand toporul in pamant, afara, dinaintea  usii”  etc.  Apoi  este
vazuta prin modul in care isi manifesta grija fata de casa  si  de  destinul
copiilor. Smaranda este o fire mai aspra, cu  vointa  neclintita,  care  isi
iubeste copiii fara sentimentalisme, dar cu un devotament nemarginit.
      Insa, dincolo  de  toate  celelalte  portrete,  Nica  este  personajul
constitutiv al textului, si in jurul sau sunt reunite toate  semnificatiile.
Ca structura a unei existente, Nica se contureaza  de  la  indeterminare  la
autodeterminare.
      Urmarind  evolutia  scolara  a  lui  Nica,  scriitorul  surprinde   cu
luciditate procesul anevoios al devenirii  sale  intelectuale.  Eroul  este:
“slavit de lenes”, “un pierde  vara”  impins  spre  invatatura  de  mama  si
bunicul sau. Ipostazele devenirii releva fatetele  personalitatii  sale,  nu
lipsita de contradictii. “Om  din  doi  oameni”,  framantat  din  “huma  din
Humulesti”, si inzestrat cu har, apartine si  spiritului  inalt  si  lutului
din care se trage.
      Nica se defineste si in relatia  cu  celelalte  personaje  ale  operei
menite sa infatiseze varietatea firii umane.
      Din punct de vedere al artei  narative,  Creanga  este  un  povestitor
desavarsit, impresionand prin modul in care “spune”.  In  aceasta  privinta,
el se afla intre Ion Neculce si Mihail Sadoveanu,  toti  trei  alcatuind  in
literatura romana o serie usor de  recunoscut  prin  elementele  comune  ale
artei lor narative. Principala trasatura a operei lui Creanga este  tendinta
scenica, tehnica orala a spunerii. El  scrie  ca  si  cum  ar  trebui  sa-si
interpreteze textul, placandu-i sa imite, sa  parodieze,  sa  exagereze,  sa
gesticuleze, sa treaca de la monolog la dialog, sa intre in pielea  fiecarui
personaj. In nici o imprejurare nu-si uita  insa  interlocutorii  imaginari,
carora li se adreseaza direct: “Si dupa cum am cinstea sa va spun”  sau  “va
puteti imagina (…)”, “Insa ce ma priveste? Mai bine  sa  ne  cautam  de  ale
noastre”.
      O alta trasatura a operei “Amintiri  din  copilarie”  este  dinamismul
      anecdotic, uluitoarea
navala a intamplarilor, rapiditatea  cu  care  se  deruleaza  ispravile.  Nu
intotdeauna intre ele exista legaturi de fond, drept pentru  care  naratorul
gaseste formula de trecere, de marcare a schimbarii, cum ar fi:  “D-apoi  cu
smantanitul oalelor, ce calamandros a fost”,  pastrand  astfel  coerenta  si
unitatea episoadelor.
      Adevarata forta a lui Creanga se  manifesta  cand  incepe  sa  nareze.
Atunci, exprimarea este vie,  autentica,  fraza,  bogata  in  verbe,  devine
puternic evocatoare, iar intamplarile si oamenii prind viata.
      Creanga isi pastreaza in “Amintiri din copilarie”, ca si  in  povesti,
placerea de a glumi. Scriitorul provoaca rasul permanent  (cu  rare  momente
de seriozitate nostalgica), privind totul dintr-o  perspectiva  care  amuza,
exagerand, zeflemizand, autoironizandu-se.
      Umorul  lui  Creanga  se  vadeste  mai  ales  in  exprimarea  poznasa,
mucalita, intr-o siretenie  a  frazei,  in  care  cazi  ca  intr-o  capcana.
Alteori cuvintele capata forme neasteptate sau sunt  asezate  in  combinatii
surprinzatoare.  Astfel,  mos  Chiospec  ciubotarul  il  intampina  pe  Nica
strigand: “He, he! bine ai venit, nepurcele!”, boala de  care  sufera  eroul
este o “cinstita de holera”, iar  in  postura  de  elev  acelasi  erou  este
“slavit de lenes”.
      Rasul este starnit si de prezenta termenilor familiari, a caror menire
este sa ingroase, sa exagereze, sa caricaturizeze: fetele  sunt  “dracoase”,
iar baietii “mangositi”, “prostalai”, “ghiavoli”, “hojmalai” etc.
      Voia buna este intretinuta si  de  placerea  autorului  de  a  presara
naratiunea cu zicale, cu expresii populare si vorbe de  duh,  prin  care  se
caracterizeaza o situatie,  se  ingroasa  o  trasatura,  se  face  o  aluzie
ironica sau, pur si simplu, se  provoaca  rasul  (“Tot  patitu-i  priceput”,
“Ursul nu joaca de buna voie” etc).
      Acelasi umor este starnit si prin caracterizare ironica (fata Irinucai
era “balcaza si lalaie de-ti era frica sa  innoptezi  cu  dansa  in  casa”),
prin  nume  sau  porecle  amuzante   (Traznea,   Gatlan,   Chiorpec),   prin
autopersiflare (Nica era  “slavit  de  lenes”)  sau  prin  prezentarea  unor
oameni si scene care starnesc hazul.
      Arta lui Cranga  nu  se  opreste  insa  aici.  Limbajul  sau  il  face
inconfundabil, prin termenii specifici folositi, prin  modul  exprimarii  si
prin oralitatea stilului.
      Cuvintele cele mai numeroase din  “Amintiri  din  copilarie”  sunt  de
origine  populara,  unele  au  aspect  fonetic   moldovenesc,   multe   sunt
regionalisme; lipsesc aproape complet neologismele.
      Creanga nu povesteste  rece,  indiferent;  el  se  implica,  participa
sufleteste, apreciaza, solicita interlocutorii, si  prin  aceasta  atitudine
limbajul primeste  accente  afective.  Autorul  isi  marcheaza  participarea
sufleteasca prin interjectii, exclamatii, dativ etic, etc.
      Scrisul lui Creanga este lipsit  de  metafore,  expresivitatea  limbii
sale provine din comparatii si din  prezenta  altor  tropi:  “plangea  ca  o
mireasa”, “mi-i era a invata cum nu ii e cainelui a linge sare”.
      Desi scrise, frazele humulesteanului urmaresc sa  creeze  impresia  de
spunere.  Semnul  distinct  al  oralitatii  este,   mai   intai,   abundenta
expresiilor   onomatopeice,   a   interjectiilor   si   verbelor   imitative
(“troscpleosc”, “a  bancani”,  “a  bazai”,  “huta”  etc.)  dar  si  multimea
zicerilor tipice, a expresiilor specifice limbii vorbite sau a  intrebarilor
si exclamarilor. Alteori in text apar versuri populare sau forme ritmate.
      Orala e si sinteze frazei. Autorul lasa cuvintele sa se insire dupa  o
ordine a vorbirii, si nu a scrisului, unde topica este mai controlata.
      Dar, in ciuda aparentelor, ne aflam in prezenta unui limbaj  artistic,
a unui stil foarte original. Creanga  nu  copiaza  limba  taraneasca,  ci  o
recreaza si o toarna in tiparele unei rostiri individuale, de  unde  provine
si originalitatea.




    
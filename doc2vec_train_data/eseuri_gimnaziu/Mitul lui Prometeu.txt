









































Prometheus = previziune, prudenta pentru viitor-a fi prevazator,  a
purta  de grija cuiva;
In greceste,  Prometeu  inseamna  prevazator.  Nu  s-ar  zice,  din
fericire, ca si-a respectat numele. Ceea ce s-a intamplat pe munte,
unde Zeus a trimis un vultur sa-i devoreze  ficatul,  dovedeste  nu
numai ca titanul a furat focul de la zei, dar ca merita sa-l fure.


     Mitul

Prometeu a fost un Titan razvratit impotriva lui Zeus, dar  prieten
al oamenilor care le-a daruit focul si   ratiunea  si  i-a  invatat
mestesugurile esentiale; este pedepsit de Zeus pentru activitateasa
de erou civilizator.
             Pe un povârniş al Olimpului,  Prometeu  se  destăinuie
iubitei sale, nimfa Eromeni:  părăsind  odată  incinta  fastuosului
palat al  lui  Zeus,  întâlnit  două  fiinţe  oropsite  de  zei  şi
adăpostite în peşteri, pe Than şi Li. Erau primii  oameni  pe  care
titanul i-a învătat sa vorbeasca, sa rada, si ,,sa umble drept,  cu
fruntea in sus!” Dorinta lui fiind sa faca ,,din  fiare  oameni,din
om – un semizeu”, Prometeu  fura focul  din  Olimp  si-l  aduce  pe
Pamant. Desi nu-i dezaproba fapta, zeita Themis, mama lui, se  teme
ca aceasta poate avea urmari neplacute. Temerile ei se adeveresc in
urmatoarele doua acte.
             Hefaistos se plange lui Zeus ca focul i-a fost  furat,
si vinovatul este adus in lanturi.  Zeus  intentionase  sa  scuture
,,parazitii pamantului’’ si sa zvarle ,,in lume un pumn  de  oameni
noi’’,  dar  Prometeu  ia  zadarnicit  planurile  prin  fapta   lui
nesabuita. Titanul il infrunta pe Zeus si-i spune ca stie  cine  il
va detrona. Pentru ca refuza sa  destainuie  numele  uzurpatorului,
Phoibos Apolom si Hefaistos il  duc  sa-l  tintuiasca  pe  un  pisc
stancos al Muntelui Caucaz, unde un vultur ii va  ciuguli  ficatul.
In speranta ca vor  obtine  iertarea,  Themis  si  Eromeni  staruie
zadarnic pe langa Zeus, care nu  se  invoieste  sa-l  elibereze  pe
razvratit, daca acesta nu-I va spune cine il va detrona.
             Hefaistos se arata fara pic de  mila  in  timp  ce  il
tintuieste pe Prometeu de stanca si blandul Phoibos Apolom cauta sa-
i tempereze zelul  diabolic.  Dupa  plecarea  lor  intra  in  scena
Eromeni si  Themis  si-l  roaga  pe  titan  sa  cada  la  invoiala,
rascumparandu-si libertatea prin dezvaluirea tainei ce-l sperie  pe
Zeus. Dar Prometeu se impotriveste si le cere sa vina peste  o  mie
de ani.
             Prometeu e elibarat  intamplator  de  Herakles,   care
ucide vulturul.

              Ceea ce impune la Prometeu este dispretul sau fata de
zei, asa cum la arbustii prafosi de pe  dambul  din  spatele  casei
impune faptul ca nu iau culoarea pietrei. Pedepsit de zei  ,,pentru
ca a iubit prea mult oamenii’’, cum zice Eschil, titanul trebuia sa
stie ca amnezia are aspectul stancii , si ca  maretia  lui  sta  in
curajul de a-si infrunta, cu acelasi orgoliu cu care a furat  focul
, greata dureroasa pe care o simte in timp ce  vulturul  ii  sfasie
carnea. Adevaratul Prometeu sufera infricosator, singur pe o stanca
siroind de soare, amintindu-si cum  s-au  petrecut  lucrurile,  mai
intai la impartirea unui animal sacrificat unde  el,  titanul,  l-a
maniat pe Zeus reservandu-i partea cea  mai  rea,  apoi  celelalte;
focul, care este pentru el ceea ce era Sfinxul pentru Oedip, puncte
unde viata i s-a schimbat esential, capatand un  sens  la  care  va
raporta apoi totul…Singur, intr-o betie de lumina, de  albastru  si
sa nu poti sa uiti, sa nu poti sa ierti,  sa  deschizi  ochii  doar
pentru a privi sumbrul  cer,  sa  deschizi  buzele  doar  pentru  a
murmura ca nimeni nu  poate  fi  egalul  zeilor  decat  dupa  ce  a
dispretuit frica si si-a contemplat  mainile,  toate  acestea  cer,
firesc, un inteles mai adanc ca sa aiba dreptul la glorie. Prometeu
se crispeaza, pentru a nu urla, dar mai ales pentru  a  nu  regreta
pricina suferintei sale. Il doare carnea sfasiata  de  vultur,  iar
aceasta e cea mai vie dovada a focului furat de la zei. Vorbele lui
sunt din ce in ce mai limpezi, pe masura ce ghearele vulturului  il
fac sa striveasca de durere cuvintele…
          ,, Acest vultur e dovada libertatii mele in fata cerului.
El imi scurma ficatul, dar ceea ce urmareste Zeus este sa-mi  ucida
memoria, sa  ma  faca  sa  uit  ca  am  furat  focul  si  l-am  dat
oamenilor…’’
          ,,Dar n-am furat focul ca sa-l arunc in noroi..’’
          ,,Ar trebui sa le strig zeilor: Iata de ce am furat focul
si l-am dat oamenilor; pentru ca voi nu-l meritati! La flacara lui,
oamenii vor spera,  in  schimb  buzele  voastre  surad  la  fel  pe
intuneric ori in lumina…’’
                    Socotit fiu al Titanului Iapetos si  al  Nimfei
Klymene, Prometeu e insa o divinitate complexa, in unele  variante,
un demiurg participand impreuna  cu  fratele  sau  Epimetheus,  din
sarcina zeilor, la antropogonie (oamenilor,  facuti din resturi  de
materie ramase de la crearea animalelor, le echilibreaza fiinta  cu
focul furat de la Hephaistos si ratiunea furata de la Athena), apoi
singur la instruirea  omenirii,  pe  care  o  invata  navigatia  si
agricultura, ca si numeroase alte  arte  si  mestesuguri;  apoi,  o
salveaza ca specie de  la  potop,  ajutand  si  instruind  perechea
supravietuitoare Deukalion si Pyrrha; de asemenea, dupa o versiune,
in cele din urma iertat si primit in Olimp, dupa ce, ranit si vrand
sa scape de suferinta, Centaurul Hiron  isi  schimba  nemurirea  pe
mortalitatea  lui  Prometeu.   Mitografiile   vechi   ii   reduceau
activitatea numai la rapirea focului: ,,Viteazul fiu al lui Iapetos
a stiut sa-l amageasca [pe Zeus] si a furat, intr-o nuia  gaunoasa,
lumin stralucitoare a neostenitului foc’’  (Hesoid,  Theogonia,  v.
561-569).  Aceasta  ii  si  deruta  pe  unii  comentatori,   adesea
improvzati, care  au  incercat  sa  descifreze  originea  mitizarii
focului: ,,Primejdia pe  care  o  reprezentau  pentru  aristocratia
preoteasca incercarea  de  a  pune  stapanire  pe  fortele  naturii
constituie sensul fundamental al  mitului  lui  Prometeu.  Focul  a
apartinut de la inceput  cerului: omul nu avea  nici un drept sa si-
l insuseasca’’ (John  D.  Bernal  ).  Raportul  cronologic  e  insa
invers: desoperirea focului precede construirea  religiei;  cum  se
vede  mai  clar  in  cultul  focului  la  iranieni,  focul  a  fost
sacralizat tocmai spre a  nu  fi  uitata  sau  respinsa  de  oameni
producerea lui artificiala. Focul furat a  fost  adus  de  Prometeu
intr-o tulpina de trestie mediteraneana, din specia nartex  (ferula
communis) care are intr-adevar o maduva lent  combustibila,  arzand
mocnit fara a incendia lemnul tulpinii. In acest sens, Prometeu are
mai multi similari in mitologia generala. Filologii  indianisti  au
sugerat,   pentru   numele   Prometheus,   un   etimon    sanscrit:
pramatha (producator de foc prin frecare), care insa nu  se  acorda
cu ideea mitica a foculuifurat din cersi ascuns  intr-o  ferula,  o
idee ce pare mai  legata de obtinerea indrazneata a focului dintr-o
padure incendiata de traznet. La  origine,  in  simbolul  prometeic
este continuata vechea dualitate arica a focului, care reiese  mult
mai clar din mitologia vedica (cei doi Agni :focul benefic si focul
malefic).Traditia greaca a redus  insa,  prin  sinteza,  atributele
prometeice la cele pozitive, recompunand  personajul in ipostaza de
erou civilizator complex, intrucatva  un Adam, creator de  semintii
omenesti,  insa  numai  dupa  potopul  universal.   Dar   catalogul
atributelor prometeice este mult mai bogat : ,,Numai  eu  -   spune
Prometeu  -  am  stat  stavila  pentru  ca,  doborate  de  traznet,
fapturile omenesti sa nu ajunga sa populeze  tinutul  lui  Hades’’.
Smulgandu-i pe oameni ,,din prostia in care zaceau’’, Prometeu  i-a
facut ,,iscoditori si mestesugari’’. ,,Nestiind sa foloseasca  nici
caramizile, nici cheresteaua  pentru  a-si  cladi  case  luminoase,
[oamenii] traiau ca lacoma furnica, in bordeie  intunecoase  sapate
sub pamant”; dupa arhitectura,  Prometeu  le-a  oferit  astronomia,
facandu-i sa observe ,,rasaritul si,  cee  ce  e  si  mai  greu  de
recunoscut,  asfintitul   astrelor’’.   De   la   starea   arcadica
primordiala el i-a ridicat la cunoastere si  civilizatie  (asa  cum
sugereaza chiar doua etimologii propuse pentru  numele  Prometheus:
prometheomai – a  purta  de  grija  si  prometheia  -  previziune);
traditia transcrisa de Eschil indica un zeu poliatributiv: ,,Pentru
ei am gasit cea mai frumoasa dintre stiinte: aceea a numerelor;  am
alcatuit imbinarea literelor si am intemeiat memoria, muma Muzelor,
sufletul vietii. Eu am fost cel dintai care am pus vitele  la  jug.
[…]. Prin mine, telegarii invatati la ham au ajuns sa traga carele,
intru desfatarea belsugului. Nimeni altul decat mine  n-a  inventat
aceste trasuri inaripate in care navigatorii  pot  rataci  pe  mari
[…]. Prin amestecurile salvatoare pe care i-am  invatat  sa  si  la
faca, toate bolile se vindeca. Eu am intemeiat, in toate  ramurile,
arta de a ghici viitorul. […]. Bunurile  folositoare  ingropate  in
pamant: arama, fierul, argintul si aurul, cine s-ar putea lauda  ca
le-a descoperit inainte de mine?” Urmand  descrierea  atributiva  a
lui Eschil, tindem sa vedem in  Prometeu  simbolul  omului  ridicat
peste conditia arcaidca a salbaticiei, un  homo  inventator  ,  mai
mult decat un simplu homo  labilis   (Eschil,  Prometeu  inlantuit,
I,2,3;III,1).
In  concluzie  Prometeu  reprezinta  forta  inteligentei  care  l-a
eliberat pe om de ignoranta si  sclavie.  Suferintele  indurate  de
Prometeu, deci de geniul activ, dinamic, temerar, sunt inseparabile
de  maretia   acestuia   care   lupta   impotriva   opresiunii   si
prejudacatilor de orice fel.
            Eroul cilizator  are  atributele  unui  demiurg  si  se
caracterizeaza ,,prin sfidatoarea lui libertate de creatie’’.  Iata
apoi o alta trasatura  pe  care  o  vom  intalni  si  la  tandremul
Prometeu-Epitemeu : ,,Chipul eroului civilizator ne propune inca  o
enigma. Adesea avem in fata o pereche de gemeni, dintre  care  unul
este cu adevarat eroul, fratele  sau  marginindu-se  la  rolul  sau
nerod care il parodiaza pe eroul autentic.
            Atena a fost orasul unde fiul lui Iapet s-a bucurat  de
o popularitate sigura: dovada sunt sarbatorile celebrate in cinstea
lui. Ne-o spune Pausanias:
       ,,In Academie exista, de asemenea, un altar al lui Prometeu,
care este punctul de plecare al unei intreceri ce se indreapta spre
oras si care se face tinand  in  maini  torte  aprinse.  Intrecerea
consta nu numai in a sosi cel dintai,  ci  si  in  a  pastra  torta
aprinsa’’.
             Sarbatorit la Atena, alaturi de  protectoarea  cetatii
si de Hefaistos, prometeu, divinitatea olarilor si faurarilor,  era
contestat de argieni, care pretindeau ca regele lor Phoroneus, fiul
lui Inachos si fratele urgistiei Io, a adus focul din  cer  si  ,,a
adunat lalolalta el cel dintai pe oamenii care traisera pana atunci
raspanditi, locuind unii intr-o parte, altii intr-alta’’.














Bibliografie:
,,Prometeu, Erou al literaturii universale”, Editura Albatros









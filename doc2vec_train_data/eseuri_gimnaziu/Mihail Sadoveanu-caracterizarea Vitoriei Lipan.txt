
                              Mihail Sadoveanu:
                 Caracterizarea Vitoriei Lipan din Baltagul


      În tot ce face şi spune este  dragoste  şi  inteligenţă  nativă  şi  o
vitalitate care este a naturii însăşi. Vitoria  Lipan  este  exemplară  prin
tărie şi perseverenţă.
      Conform unui calendar natural ea îşi dă seama că  întârzierea  soţului
său are o singură explicaţie:  moartea.  Ea  se  adresează  preotului,  face
vrăji, apelează la autorităţi, dar experienţa o  învaţă  că  trebuie  să  se
bazeze pe ea însăşi, pentru că la ea e durerea.
       În  adâncul  sufletului  ei  e  convinsă  de  moartea  soţului,   dar
dragostea, omenia, datoria nescrisă îi dictează că trebuie să-l caute şi să-
i dea ultima cinstire cuvenită. Dragostea ei este  profundă,  păstrată  de-a
lungul anilor, după propria mărturisire: ca banul cel vechi.
      Ştie să-şi rânduiască treburile gospodăriei, înainte  de  a  pleca  la
drum. Înzestrată cu o inteligenţă nativă,  ea  îşi  stabileşte  opririle  în
locuri, unde ştie că va primi cât mai  multe  informaţii.  Vitoria  ştie  să
întrebe,  să  scoată  adevărul  de  la  oameni,  să  lege  faptele   şi   să
reconstituie mental drumul soţului ei. Ştie să fie  prietenoasă,  la  nevoie
umilă, chiar să mintă şi să învrăjbească pe cele  două  femei,  soţiile  lui
Bogza şi Cuţui. În discuţiile cu cei doi simulează naivitatea şi  neştiinţa,
când  în  realitate  este  convinsă  de  vinovăţia  celor  doi.  Treptat  ea
reconstituie faptele: În întuneric, începea să i se facă lumină.  La  Sabasa
fuseră trei. Dincoace, peste muntele Stănişoara, la Suha, Nechifor Lipan  nu
mai  era…  aici,  între  Sabasa  şi  Suha  trebuia  să  găsească  ea   cheia
adevărului.
      În descoperirea crimei ea intuieşte că  rolul  decisiv  îi  va  reveni
câinelui pe care din fericire îl găseşte.
      La început Vitoria se poartă prietenos cu cei doi  ciobani,  pentru  a
le adormi bănuielile. Tot timpul ea dovedeşte o  stăpânire  de  sine  ieşită
din comun: Avea de căutat, de găsit şi de rânduit. De plâns a plânge mai  pe
urmă, acuma n-are vreme.
      Vitoria este neobosită şi necruţătoare  în  descoperirea  vinovaţilor.
Trăsăturile femeii reies  şi  din  secvenţa  finală  a  romanului,  aceea  a
dezvăluirii crimei şi  a  pedepsirii  vinovaţilor.  La  început  Vitoria  se
poartă frumos, invitându-i pe Bogza şi Cuţui să mănânce şi să  bea.  Treptat
însă vorbirea ei devine aluzivă: spune despre baltagul lui Bogza, că  e  mai
vechi, ştie mai multe despre trecut; mai târziu vede pe el  pete  de  sânge.
Vitoria ştie că cei doi sunt ucigaşii dar nu-i numeşte din prima  clipă,  ci
îi supune unei tensiuni psihologice, care îi determină  să-şi  mărturisească
vinovăţia.
      De la insinuări, aluzii,  Vitoria  trece  la  povestirea  faptelor  şi
numirea vinovaţiilor. Şi în  această  scenă  dovedeşte  inteligenţă  nativă,
isteţime şi stăpânire de sine.
      Vitoria este o foarte bună cunoscătoare a oamenilor, ghicind  adevărul
din gesturi, vorbe, din expresia feţei. Ştie să desfăşoară o gamă  largă  de
atitudini pentru a-şi atinge scopul. Este o  femeie  autoritară,  voluntară,
pe care nu o  înfrânge  nici  drumul  lung  şi  greu,  nici  oboseala,  nici
informaţiile rare şi puţine. Ea îşi pregăteşte drumul cu un adevărat  ritual
până în cele mai mici amănunte. În afară de inteligenţa nativă  îi  este  de
mare ajutor o bogată experienţă de viaţă.
      În hotărârea ei de a-şi căuta soţul este nu  numai  iubire  ci  şi  un
aprig dor de dreptate, de pedepsire şi  de  răzbunare.  Ea  reconstituie  cu
ochii minţii itinerariul soţului şi crima care a avut loc.
      Prin energie fizică şi morală, prin intelogenţa ei practică,  hotărâre
fermă şi consecvenţa cu care-şi urmăreşte scopul, Vitoria este  un  personaj
reprezentativ pentru colectivitatea din care face parte.




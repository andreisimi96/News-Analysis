
                                                           14 februarie 2003





      Naraţiunea „Domnu’ Trandafir”, scrisă de Mihail Sadoveanu, a fost
prima oară publicată în anul 1905, în revista „Albina”, apoi urmând să fie
publicată din nou în anul 1907 în volumul scriitorului, „La noi în
Viişoara”. Ajuns la maturitate, scriitorul se întoarce pe meleagurile
natale şi evocă cu nostalgie întâmplările copilăriei, când se juca cu
dracii de vârsta lui, şi îşi aminteşte chipul dascălului său, Mihai
Busuioc, aici supranumit „Domnu’ Trandafir”. Opera are o scriere
autobiografică, scrisă sub formă de scrisoare (epistolă) adresată unui
prieten, unde scriitorul povesteşte despre primii ani de viaţă, petrecuţi
în târguşorul Paşcani. Dar, mai ales îl aminteşte pe personajul principal
al operei, dascălul Mihai Busuioc, căruia îi închină această operă.
      Prin caracterizarea directă, realizată de autor şi alte personaje,
reies următoarele trăsături fizice:
      „Era un om bine făcut, puţin chel în vârful capului, cu ochii foarte
blajini. Când zâmbea, se arătau sub mustaţa tunsă scurt nişte dinţi lungi,
cu strungă mare la mijloc. ”
      Caracterizarea directă prezintă de asemenea şi trăsăturile morale,
aşa cum reies din fragmente: „… învăţătura cealaltă, sufletească (…) ne-o
da (…) nu pentru că trebuia şi pentru că i se plătea, dar pentru că avea
un prisos de bunătate în el şi pentru că în acest suflet era ceva din
curăţenia unui apostol”, dascălul având un suflet cald, plin de bunătate,
a format minţile şi sufletele copiilor şi a fost pentru ei un model de
bunătate sufletească.
      Îi învăţa din dragoste şi devotament, fără a-i păsa de lume şi de
„viforul de nemulţumiri” din jurul său. Prin fragmentul: „Nu, Domnu nostru
nu ne-a învăţat niciodată din pricină că se temea de cei mari”, autorul
arată că dascălul era devotat meseriei sale, pe care o făcea cu pasiune şi
pricepere, era corect şi cinstit.
      Era un bun organizator, iar în acel colţişor de ţară, el nefiind
verificat de nimeni, putea să facă ce dorea, dar el făcea ceea ce
considera că era mai bine pentru şcoală şi pentru elevii săi.
      Iubea copiii, pentru care era un adevărat părinte: „Îi era drag să
ne înveţe şi parcă eram copiii lui.”
      Pe lângă un bun dascăl, domnul Trandafir era şi gospodăros: „Era
foarte gospodăros şi-i plăcea să facă fiecare lucru cu rânduială”, şi
vroia ca şi elevii săi să fie la fel. Într-o zi, pe când rânduia un car cu
fân, iar copiii erau în clasă cu monitorii, dascălul primeşte o vizită
neaşteptată.
      Prin caracterizarea indirectă,  prin analizarea faptelor,
gândurilor, gesturilor, atitudinilor, vorbirii, frământărilor sufleteşti,
mediul de viaţă, ce apar în naraţiune, descriere şi dialog deducem
următoarele fapte:
      Domnul Trandafir îi învăţa pe copii să-şi respecte şi să îşi
iubească neamul şi ţara, la fel cum iubea şi el, îi învăţa să creadă în
trecutul şi vrednicia poporului român, i-a învăţat lucruri de care nu-şi
mai aduc aminte, dar care au încolţit mai târziu, ca nişte seminţe bune.
      Le dădea învăţătura sufletească: „Când ne învăţa cum să spunem
poeziile eroice, vorbea tare şi înălţa în sus braţul drept.”
      Dascălul a reuşit să le stârnească interesul copiilor pentru
învăţătură si citit, muzică şi pentru adevăratele valori, mai târziu ei
ajungând să iubească aceste lucruri: „Când trebuia câteodată, sâmbăta după-
amiază, să ne cetească din poveştile lui Creangă, ne privea întâi blând,
cu un zâmbet liniştit, ţinând cartea la piept, în dreptul inimii – şi în
bănci se făcea o tăcere adâncă”.
      Datorită bunătăţii lui şi iubirii pe care o purtau pentru el, „…
băieţii învăţau după puterile lor” şi de teama de a nu-l dezamăgi pe prea-
iubitul lor dascăl.
      Era autoritar, ştia când să-i laude: „Brava băieţi”, dar ştia şi
când să-i dojenească: „Măi domnule !”, aceasta fiind cea mai mare mânie a
sa, dar băieţii când o auzeau, le venea să intre cu capul în pământ de
ruşine.
      Dascălul este politicos, respectuos şi ospitalier cu străinii veniţi
şi dă dovadă de bunele maniere, lăsând deoparte munca, şi ocupându-se de
ei, neştiind cine erau acei oameni: „Mă rog, ce doriţi dumneavoastră?” ,
„Mă rog, domnule, dacă eşti bun şi nu te superi … cu cine am onoarea ?” ,
„Marie ! ia vezi ceva de răcoreală ! (…) ia şedeţi, vă rog, colea, la
umbră, în cerdac …”.
      Curios, că cine sunt acei musafiri, el îl întreabă pe unul din ei,
că cine sunt, iar acesta i-a zis că acela era domnul ministru şi că el
este inspectorul cutare, la acestea zise, dascălul dă dovadă de haz şi de
simţul umorului, răspunzându-i, mirat că cineva ar veni să-l verifice în
acel colţişor al ţării: „Asta e prea-prea, şi Domnul începe a râde cu
hohot, (…) dar cum ai socoti dumneata că am să cred asemenea lucru ? Ce
are să caute ministrul aici, în sărăcia noastră ?” .
      Înainte de afla cine erau, Domnu’ Trandafir este rugat să ţină o
lecţie. Dascălul ţine o lecţie normală, copiii dând dovadă că, datorită
domnului Trandafir, au acumulat o cunoştinţă generală bogată, iar domnul
Busuioc dă dovadă de măiestrie de dascăl.
       La sfârşitul orei, străinii îşi dezvăluiesc identitatea, îl
felicită pe dascăl şi sunt miraţi că în acel colţ de ţară, pot fi elevi
aşa buni şi sunt convinşi că şcoala a meritat să fie înfăptuită.
       Între dascăl şi copii s-a format o legătură sufletească, acesta
devenind părintele şi confidentul copiilor, iar copiii au ajuns să ţină
mai mult la el decât la oricine.
      Într-un timp s-a zvonit că are să-l mute pe domnul Trandafir, în
altă comună peste Siret, atunci băieţii s-au strâns într-o seară la
şcoală, unii plângeau, alţii se sfătuiau, şi într-un târziu, s-au hotărât
să meargă cu el, fiind dispuşi să renunţe la familiile lor pentru el, dar
nu, el nu s-a dus nicăieri, a rămas acolo, pe pământul unde a muncit şi a
fost înmormântat.
      El dovedeşte dragostea faţă de copii, prin faptul că a nu a plecat
şi a rămas împreună cu ei, în acea odaie, unde le „era cald vara şi frig
iarna”. Le era băieţilor ca şi un adevărat părinte, împarte perele din
curtea şcolii, împreună cu ״fiii săi״.
      Sadoveanu, scrie această operă din recunoştinţă, respect,
admiraţie, dragoste pentru părintele său, Mihai Busuioc, idolul lui în
viaţă. Va fi mereu o amintire plăcută în sufletul elevilor săi, iar
Mihail Sadoveanu îi va fi veşnic recunoscător, fiindcă l-a învăţat
gramatica, punctuaţia şi învăţătura sufletească, ce au alcătuit baza
meseriei sale.
      Domnul Trandafir poate fi comparat cu dascălul scriitorului Ion
Creangă, ale cărui poveşti au fost un dar nepreţuit pentru băieţi, bădiţa
Vasile, la fel şi el un model de bunătate. Barbu Ştefănescu Delavrancea,
Alexandru Vlahuţă şi Ion Luca Caragiale, au scris şi ei despre dascălii
săi din copilărie: domnul Vucea, domnul Udrea sau Marius Chicoş Rostogan,
dar aceştia erau răi.
      Titlul operei –  este  alcătuit  din  două  substantive.  Substantivul
„Domnu’ ” este scris  cu  majusculă  pentru  că  elevii  îl  admirau  şi  îl
respectau. Apostroful indică o adresare familiară, apropiată,  deoarece  era
într-adevăr  apropiat  copiilor.  Substantivul   propriu   „Trandafir”indică
frumuseţea sufletească (spirituală) şi  delicateţea  învăţătorului,  dar  şi
micii ghimpi ai săi: ״Măi domnule ! ״.

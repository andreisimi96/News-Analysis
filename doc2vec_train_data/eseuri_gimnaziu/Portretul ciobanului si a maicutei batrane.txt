
      Portretul ciobanului si a maicutei bătrâne

Portretul ciobanului.
       Miorita a fost considerata cea mai frumoasa epopee pastorala din
lume, un adevarat ,,bulgare de aur’’ al literaturii populare romanesti. Ea
a fost descoperita de Alecu Russo in muntii Vrancei si publicata de Vasile
Alecsandri in volumul ,, Poezii populare’’. Poezia a circulat prin toate
regiunile tarii in peste 1.000 variante. Se considera ca balada ar porni de
la un fapt real petrecut intre pastori sau de la un bocet. Balada are la
baza obiceiul stravechi al transhumantei.
           Ciobanul moldovean este unul dintre cei trei pastori tovarasi
într-ale pastoriei dar spre deosebire de ceilalti ,,E mai ortoman / C-are
oi m-ai multe / Mandre si cornute / Si cai invatati / Si câni mai barbati’’
lucru care sporeste invidia celorlalti doi. Sub aspect fizic el reprezinta
un ideal de frumusete tinereasca si de o cuceritoare barbatie. Frumusetea
sa tulbura si farmeca in acelasi timp. El este inalt ,,tras printr-un
inel’’ delicat, gingas si fermecator. Are fata alba ca spuma laptelui,
mustata deasa precum spicul grâului, parul si ochii negri precum spun
versurile: ,,Mandru ciobanel / Tras printr-un inel / Fetisoara lui / Spuma
laptelui /Mustacioara lui / Spicul graului / Perisorul lui / Pana corbului
/ Ochisorii lui / Mura campului’’
            Descrierea portretistica a ciobanului este de mare arta si
realizata cu ajutorul unei expresii comparativ metaforice ai caror termeni
denumesc elemente din natura. La aceste procedee artistice se adauga cele 5
diminutive ,,ciobanel’’, ,,fetisoara’’, ,,mustacioara’’, ,,perisorul’’,
,,ochisorii’’ care sporesc gingasia si frumusetea ciobanului. Baciul apare
asemenea unui Fat-Frumos al basmelor noastre populare. Însusirile fizice
sunt prezentate direct si ele le presupun si pe cele morale deoarece
frumusetea fizica este o completare a frumusetii morale. Toate insusirile
fizice sunt prezentate direct prin gura mamei.
            Ciobanul moldovean are devotament, dragoste si pasiune pentru
munca zilnica. Este atasat de cainii sai credinciosi, de mioarele sale
toate acestea explicand dorinta sa de a fi înmormantat ,,În strunga de oi /
Sa fiu tot cu voi / În dosul stânii / Sa-mi aud cânii’’. De mioara sa
nazdravana il leaga o prietenie omeneasca de aceea I se adreseaza cald si
ocrotitor. Sentimentele dintre ei sunt reciproce, deoarece oiţa sufera
cumplit la aflarea complotului pe care i-l dezvaluie ciobanului moldovean
si il sfatuieste pe tanarul ei stăpân sa-si ia masuri de aparare. Baciul
moldovean este iubitor de frumos si sensibil. El doreste sa veşnicească
prin cantec si de aceea o roaga pe mioara sa-i puna la cap fluiere ce vor
aminti celor rămasi de el: ,,Fluieras de fag / Mult zice cu drag / Fluieras
de os / Mult zice duios / Fluieras de soc / Mult zice cu foc’’. Totodata el
se consoleaza cu gandul ca dupa moarte el va fi jelit de oile sale cu
,,lacrimi de sange’’.
            Ciobanelul moldovean nu este numai o fire sensibila ci si una
meditativa. Înzes-trat cu o stapanire de sine iesita din comun si dovedind
mult curaj, el nu se sperie de moarte si nu-si ia masuri de aparare in
momentul în care afla despre complotul urzit impotriva sa. El mediteaza
asupra posibilei morti şi-şi concepe moartea ca pe-o nunta cosmica. Astfel
îsi exprima atât dragostea faţă de natura cât si conceptia sa asupra vietii
si mortii, văzând ca moartea este o lege a firii, o trecere fireasca în
elementele naturii veşnice.
          Rostind ultima dorinta testamentară, baciul o roaga pe miorita sa
păstreze secretul mortii pentru mama sa, vrând s-o crute de o mare durere
sufleteasca. Respectul filial ajunge până la veneraţie, manifestandu-se
printr-o dragoste duioasa si puternica pentru mamă. Personajul este
caracterizat prin caracterizare directa, facuta de mama sa in prezentarea
însuşirilor fizice. Acestora li se adaugă o precizare directa autorului
anonim referitoare la starea materială a personajului, care este motivul
invidiei celorlalti doi ciobani. Trasaturile morale ale personajului sunt
realizate prin caracterizarea indirecta desprinsa din gesturi, fapte,
atitudini si felul de a vorbi.
         Prin toate aceste calitaţi deosebite personajul trezeste in
sufletul autorului nu compasiunea (mila) ci admitatia si pretuirea deoarece
el întruchipează insusirile alese ale omului din poper. Din portretul
ciobanului răzbate mai degraba un protest puternic, impotriva unei morti
nedrepte, premature, nefiresti si de aceea absurde. Autorul anonim a reusit
sa realizeze prin balada ,,Miorita’’ capodopera literaturii noastre
populare.

 Portretul maicuţei bătrâne

         La fel de impresionant este si portretul maicutei batrâne, al
mamei îndurerate. Portretul mamei este prezentat succint in cateva versuri
de către feciorul ei: ,, Maicuta batrana / Cu braul de lana / Din ochi
lacrimand / Pe campi alergand / Pe toti intreband / Si la toti zicand’’.
Portretul este alcatuit din 2 elemente fizice si vestimentare ,,Maicuta
batrana / Cu braul de lana’’. Aceste versuri evidentiaza varsta
personajului si modestia portului caracteristic oierilor. Printr-o serie de
gerunzii asezate in rima, sunt reliefate sentimentele puternice ale unei
mame indurerate.

       Dârză, energica, hotărâtă îşi cauta cu disperare fiul ,,Din ochi
lacrimand / Pe campi alergand / Pe toti intreband / Si la toti zicand’’.
Durerea cumplita, grija nemarginita si dragostea materna puternica sunt
tradate de ochii ei înlăcrimaţi, de cautarile ei disperate ,,alergând’’,
,,intrebând’’, ,,zicând’’. Mama ciobanului este surprinsa in plina miscare,
ceea ce sugereaza caracterul ei activ, al iubirii materne.
         Desi nelinistita, indurerata si disperata este totusi perseverenta
si nedescurajata in cautarile ei. Singurul lucru care ar descuraja-o ar fi
vestea stelei cazatoare pentru ca si-ar da seama ca fiul ei a murit.
        Prin zbuciumul sau sufletesc, prin dragostea sa de mama, ea nu este
numai mama ciobanului moldovean ci devine simbolul mamei care duce dorul
celor plecati de acasa, simbolul mamei eterne.
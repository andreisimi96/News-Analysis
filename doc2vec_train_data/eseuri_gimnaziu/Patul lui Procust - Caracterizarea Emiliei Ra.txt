


                      Caracterizarea Emiliei Răchitaru
                     din perspectiva lui Fred Vasilescu

      Prin romanul „Patul lui Procust”, autorul Camil  Petrescu  se  remarcă
printre  cei  mai  de  seamă  reprezentanţi  ai  autenticităţii,   având   o
remarcabilă acuitate intelectuală şi putere de creaţie.
      Scriitorul îşi numeşte  romanul  „dosar  de  existenţe”  (în  subsolul
primei pagini), acest  „calificativ”  fiind  materializat  prin  lipsa  unui
personaj principal. Fiecare personaj îşi face apariţia în  centrul  atenţiei
pentru a lăsa mai apoi loc la un altul, apoi  la  altul…  Doamna  T,  George
Demetriu  Ladima,  Fred  Vasilescu  şi  Emilia  Răchitaru  sunt  cei   patru
protagonişti ai romanului.
      …” Emilia aceasta, pe care am avut-o  din  noaptea  când  m-a  dus  un
prieten cu ea la Luzana, pe care am chemat-o la mine  când  am  vrut  şi  pe
care totuşi, în trei ani, am venit cel mult de trei  ori  s-o  am,  care  de
câte ori a fost singură cu mine n-a întârziat, ca să  rămâie  în  cămaşă  cu
coapsele goale, un sfert de oră, fata asta blondă sau  mai  mult  spălăcită,
grăsuţă şi vulgară, pe care au avut-o toţi prietenii mei, ca şi mine…”
      Această Emilia este o actriţă fără talent. Fred o  vede  pe  scenă  ca
fiind „dezastruoasă ca o bucătăreasă patetică”, o  judecă  „la  rece”  şi  o
vede gravă, impozantă, o blondă spălăcită, grăsuţă şi vulgară, cu  veleităţi
şi sigură pe ea dar altfel săracă cu spiritul.  Ea  nu  ştie  să  glumească;
totuşi, câteodată glumeşte vulgar; nu zâmbeşte, fiind mereu de  o  gravitate
– am putea spune – prostească. În ceea ce priveşte  teatrul,  Emilia  nu  se
poate încadra în nici un rol, deoarece  ea  nu  poate  înţelege  decât  unul
singur… acela de „damă de companie”.
      Feminitatea îi lipseşte cu desăvârşire,  lăsând  la  iveală  o  femeie
superficială, pentru care  actoria  e  un  mod  de  a-şi  ascunde  adevărata
natură, delăsarea. Emilia este o femeie de-a dreptul jignitoare  prin  lipsa
ei  de  naturaleţe,  prin  gesturile  şi  tendinţele  ei  animalice,   având
conştiinţa că reprezinta pentru Fred Vasilescu doar un ospăţ de carne:  „Are
conştiinţa valorii animalităţii ei … exploatează totul  rece,  cu  rânduială
şi socoteală; gândeşte vulgar şi grijuliu  despre  sexul  ei,  ca  un  ţăran
despre marfă şi hambar”.
      Vizita lui Fred Vasilescu reprezintă pentru Emilia doar încă un  cadou
din partea acestuia sau, „ca data  trecută”,  doua  mii  de  lei  lăsaţi  pe
masuţă, la plecare. Restul vine de la sine. În timp  ce  „musafirul”  o  are
din nou, Emilia este rece, respingătoare, nenaturală  într-un  mod  jignitor
şi respingător. Ea ştie că nu reprezintă nimic pentru Fred. În acelaşi  timp
ştie că Ladima o iubeşte, dar ea nu este  în  stare  să  înţeleagă  asemenea
sentimente profunde. Gândirea ei se limitează la plăcerile  carnale  fără  a
încerca măcar să cuprindă nemărginita dragoste pe care Ladima i-o poartă.
      Nu ne putem îndoi, deci, de lipsa virtuţilor  raţionale  sau  afective
ale Emiliei. De aici se naşte, poate,  întrebarea  prin  ce  proces  absurd,
ilogic, o fiinţă cu un asemenea statut a putut deveni doamna din visele  lui
Ladima?
În ansamblu, Emilia este văzută de către Fred ca şi un apogeu al  decadenţei
feminine, sau, judecând obiectiv,  o  „victimă”  a  misoginismul  autorului,
fenomen a cărui prezenţă se face simţită din plin.















       Concluzie asupra perspectivelor de caracterizare a personajelor


      Emila Răchitaru a fost caracterizată pe rând din două perspective
aparent opuse. Două personaje îşi expun părerile despre ea, dar aceste
păreri nu doar că nu se exclud reciproc, ci se completează chiar, formând
un portret cât mai amplu şi mai complex, în limitele în care el poate fi
surprins de Fred Vasilescu şi George Demetriu Ladima.
      Personajele romanului sunt relativizate prin reflectarea lor în mai
multe conştiinţe. Ele se constituie antitetic, împletindu-şi destinele.
Aceste personaje nu pot fi caracterizate obiectiv, deoarece această
relativizare a lor este menită să le sublinieze complexitatea, o
complexitate care nu poate fi redată decât din punctul de vedere al
Absolutului.
      Eroii lui Camil Pertescu conţin în structura lor o lume ideală  căreia
nu-i pot găsi corespondentul în lumea reală. De aici drama fiecăruia.


Bibliografie:
   1. Dicţionar de personaje literare, Editura PARALELA 45, Piteşti, 1999
   2. Limba şi literatura română pentru examenele de bacalaureat şi admitere
      în facultăţi, Editura RECIF, Bucureşti, 1995
   3. Dicţionar de personaje literare, Editura NOVA 2001, Bucureşti, 1994






     
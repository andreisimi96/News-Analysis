
                                    PASA HASSAN



    George Cosbuc este un rapsod al istoriei nationale, deoarece a ilustrat
in poezia sa momente cheie din lupta poporului roman pentru libertate.
Evenimentele evocate incep cu indepartatele vremuri dacice si sunt urmarite
cronologic pana in contemporaneitatea poetului. Demnitatea, dragostea de
tara a dacilor, conceptia lor despre viata si moarte constituie tema
poeziei Decebal catre popor. Lupta romanilor transilvaneni in secolul al X-
lea impotriva ungurilor in timpul consolidarii voievodatelor este
prezentata emotionant in balada Moartea lui Gelu. Lupta antiotomana este
urmarita de-a lungul mai multor etape: in epoca voievozilor din secolul al
XVI-lea, infatisata prin poezia Pasa Hassan, in timpul revolutiei de la
1821 despre care scrie Oltenii lui Tudor si Razboiul de Independenta,
eveniment caruia ii inchina volumul Cantece de vitejie.
Poezia Pasa Hassan apartine genului epic si este o balada. A fost publicata
in 1894, realizata sub influenta Razboiului de Independenta, apoi inclusa
in volumul Cantece de Vitejie. Poetul a folosit ca sursa de documentare
opera lui N. Balcescu Romanii sub Mihai-voievod Viteazul, capitolul
Calugarenii, referindu-se doar la momentul in care Mihai se avanta pe
campul de batalie, provocandu-l pe Hassan la lupta deschisa.
Este o balada deoarece ilustreaza faptele de eroism ale unui personaj
istoric cu insusiri exceptionale.
Balada evoca batalia de la Calugareni din anul 1595, elogiaza eroismul
ostasilor romani sub conducerea lui Mihai Viteazul si satirizeaza lasitatea
turcilor si a conducatorilor acestora.
Titlul este numele unui conducator al armatei otomane; prin intermediul
starilor lui sufletesti se incheaga tabloul bataliei si mai ales imaginea
neinfricatului domn muntean.
La inceputul poeziei se infatiseaza figura impunatoare a lui Mihai care
patrunde vijelios printre dusmani urmat de vitejii sai. Maretia eroului
este evidentiata prin constructia metaforica cu fulgeru-n mana, iar
tumultul luptei se releva prin imagini vizuale, auditive si motorii. Un rol
important in cadrul elementelor auditive il au verbele la gerunziu trecand,
facand, curgand asezate la sfarsitul versurilor, pozitie care impune
accentuarea lor, sugerand o muzica grava ca un glas de pierzanie. Aceasta
secventa emotioneaza prin arta cu care Cosbuc da viata tabloului bataliei
si prin subtilitatea cu care imagineaza perspectiva victoriei romanilor:
      Pe voda-l zareste calare trecand
     Prin siruri cu fulgeru-n mana
    In laturi s-azvarle ostirea pagana,
   Caci voda o-mparte carare facand,
   Si-n urma-i se-ndeasa cu vuiet curgand,
                                    Ostirea romana.
Avantul eroic al romanilor contrasteaza cu spaima si dezordinea din ostirea
turcilor. Aglomerarile verbale, epitetul adverbial deolalta si repetitia un
val dupa val surprind starea jalnica a armatelor dusmane. Imbulzindu-se sa
treaca podul de peste Neajlov, cea mai mare parte a turcilor si-a gasit
moartea in apele raului unde cazuse insusi Sinan-pasa-salvat cu greu de un
ostas de-al sau. Metafora fulgerul Sinan si verbul se-nchina releva
situatia ridicola in care se afla cunoscutul comandant al armatei otomane:
          Cu tropote roibii de spaima pe mal
          Rup fraiele-n zbucium si salta;
         Turcimea-nvrajbita se rupe deolalta
        Si cade-n mocirla, un val dupa val,
       Iar fulgerul Sinan, izbit de pe cal
                                     Se-nchina prin balta.
Antiteza sugereaza doua planuri: al inaltarii romanilor in perspectiva
istoriei si al prabusirii paganilor.
O alta secventa a inclestarii dramatice de la Calugareni o constituie
intrarea in lupta a ienicerilor condusi de Mihnea Turcitul impotriva
muntenilor pe care ii tradase. Prin intermediul acestui personaj, Cosbuc
condamna pe vanzatorii de tara din toate timpurile.
Iuresul luptei este surprins prin verbele urland, s-arunca si prin
substantivele flinte si fum. In aceasta parte a baladei este infatisat Pasa
Hassan caracterizat de la inceput prin lasitate, element negativ subliniat
de verbul ramane si adverbele departe si alaturi:
            Hassan de sub poala padurii acum
           Lui Mihnea-i trimite-o porunca;
          In spatele-ostirii muntene s-arunca
         Urland ianicerii prin flinte si fum, -
        Dar pasa ramane alaturi de drum
                                         Departe de lunca.
In contrast cu pasa care se multumeste sa dea porunci, ramanand departe de
primejdii, domnitorul romanilo se avanta asupra paganilor, incurajandu-si
ostasii prin fapte. Comparatiile ca volbura toamnei, ca lupu-ntre oi,
verbele frange, bate, vantura, adverbele degraba, inapoi pun in lumina
vitejia legendarului Mihai:
              Ca volbura toamnei se-nvarte el roata
             Si intra-n urdie ca lupu-ntre oi,
            Si-o frange degraba si-o bate-napoi
                                             Si-o vantura toata.
Antiteza se adanceste in versurile Hassan de mirare e negru-pamant, Bogdan
e suflet de vant; metafora inedita- suflet de vant scoate in evidenta
faptul ca voievodul apare in batalie infricosator ca si stihiile care
matura totul in calea lor. Groaza pasei se subliniaza prin acumulari
verbale, prin imagini vizuale si motorii, prin exclamatii retorice, cu
ajutorul epitetului nebuna, determinant al substantivului groaza si prin
interjectia vai:
           Dar iata-l! E voda ghiaurul Mihai!
        Alearga navala nebuna,
       Imprastie singur pe cati ii aduna,
      Cutreiera campul taind de pe cai-
     El vine spre pasa; e groaza si vai,
                                Ca vine furtuna.
Provocat la lupta deschisa de catre domnitor, pasa alearga ingrozit
pierzndu-si demnitatea de conducator gandind ca orice moarte este mai
usoara decat cea survenita in confruntarea cu ghiaurul Mihai:
               Stai, pasa, o vorba de-aproape sa-ti spun,
              Ca nu te-am gasit nicairea –
             Dar pasa-si pierduse si capul si firea!
            Cu fraul pe coama el fuge nebun,
           Ca-n ghieara de fiara si-n gura de tun
                                          Mai dulce-i pieirea!
Hassan il vede pe neinfricatul domn ca pe un urias, imagine halucinanta
realizata printr-un sir de hiperbole care au la baza epitetele crunte,
gigantica si comparatiile –i un munte, e tunet, e ger:
           Salbaticul voda e-n zale si-n fier,
          Si zalele-i zuruie crunte,
         Gigantica poarta-o cupola pe frunte,
        Si vorba-i e tunet, rasufletul ger,
       Iar barda-i din stanga ajunge la cer,
                                        Si voda-i un munte.
Gesturile si starile sufletesti ale pasei il prezinta ca pe un om inebunit
de frica:
          Cu scarile-n coapse fugaru-si loveste
         Si gatul i-l bate cu pumnii amandoi
        Cu ochii de sange, cu barba valvoi
                                             El zboara soimeste.
Adverbul soimeste da glas dispretului fata de lasitatea lui Hassan-
cuvantul soimeste, care exprima cutezanta, avantul si setea de libertate
avand in context semnificatii ironice.
Lipsit de orice control, pasa lasa turbanul sa-i cada si nu-l ridica, isi
sfasie vesmintele in fuga lui desperata spre tabara turceasca unde
nadajduieste sa gaseasca salvarea:
               Alearga de groaza pieirii, batut,
                                        Mananca pamantul.
Finalul accentueaza dispretul poetului atat fata de pasa, cat si fata de
bei, ingroziti deopotriva de catre Mihai:
            Si-n ceasul acela Hassan a jurat
           Sa zaca de spaima o luna,
          Vazut-au si beii ca fuga e buna
         Si bietului pasa dreptate i-au dat
        Caci voda ghiaurul in toti a bagat
                                         O groaza nebuna.
Versul lung de 11 silabe, versul scurt cu valoare de concluzie- asezat la
sfarsitul strofei, contribuie la crearea imaginii unui episod istoric
grandios din istoria nationala: victoria de la Calugareni din anul 1595.



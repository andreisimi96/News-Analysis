
Studiul  poeziei  “SPINUL”  de George Cosbuc





       Privita in ansamblu, opera lui George Cosbuc se inscrie printre
valorile clasice ale literaturii romane.
      Cele mai izbutite poeme ale sale se încadrează într-o viziune unitară,
alcătuind o monografie epico-lirică a satului românesc. Creaţiile
coşbuciene primesc un caracter de veridicitate puternic în ochii criticii,
prin faptul că scriitorul cunoaşte „toată viaţa ţărănească, de la bucuriile
şi veselia nunţii, până la durerea morţii, toate necazurile ţărăneşti, nu
din cărţi, ci trăite de el” (C.Dobrogeanu-Gherea). Regăsim în creaţia sa
natura românească, muncile câmpeneşti, datinile ataşate marilor momente ale
existenţei, erotica ţărănească, revolta ţăranului, experienţa tragică a
războiului, momente din istoria poporului român.
      In anul 1893, cand apare primul volum de versuri, „ Balade si idile”,
Cosbuc intra in centrul atentiei vietii literare romanesti de la sfarsitul
secolului al XIX-lea.
      Baladele, compuneri epice, sunt de inspiratie nationala sau scrise pe
motive diverse: arabe („El Zorab”), greco-latine, indice („Puntea lui
Rumi”) .
            Idilele lui Cosbuc infatiseaza natura satului , cu deprinderile
de munca ale taranului si erotica taraneasca. In aceeasi nota specific
populara a creatiei din „ Balade si idile” se continua si volumul „Fire de
tort”, aparut in anul 1896.
      Cele mai multe dintre poeziile lui George Cosbuc sunt erotice. Poetul
se dovedeste a fi obiectiv, poeziile sale exprimand sentimentele si
nelinistile flacaului sau ale fetei, aflati in criza erotica a varstei




      Poezia „ Spinul ”  face parte din volumul „Balade si idile” si alaturi
de alte cateva poezii cum ar fi „ Ispita” , „Dragoste-nvrajbita” ,
„Manioasa”, „Nu te-ai priceput” , „Rea de plata” , ilustreaza farmecul
tuturor idileleor cosbuciene mai ales prin lipsa oricarui conventionalism
si simplitatea compozitiei.
      Poetul alege sa-si prezinte personajele inca de la inceput, numindu-i
„frumoasa” si „voinicul”  si ii aseaza intr-un decor rustic „pe-un
razor...devale”. În cadrul rural, idilicul reprezeintă sensul cel mai real
dat vieţuirii într-un cosmos sănătos, solar. Totul se petrece într-un
adevăr, într-o luminozitate rară.
      Scena este extrasa dintr-un cotidian ţărănesc, stilizat cu graţie şi
simplitate: baiatul scoate un spin din talpa fetei;  din prima strofa apar
trairile ( „si ea plangea”), incertitudinea („de ce tot razi?”),
sentimentele  („ah,cum ma dor/ Aceste rasete-ale tale!”).
           In grupajul urmator de trei versuri este prezentata frumoasa
fata impodobita de natura:

                       „Ea are flori de crâng la sân,
                       Şi-n păr un trandafir sălbatic,
                        Şi părul ei de rouă-i plin.”

      Aflam in strofa a doua ca fata a cules fragi pentru a i-i oferi
baiatului „Trei fragi de-ar fi, sunt pentru tine!”considerand ca „..si-atat
e doara bine”. El este amuzat atat de intamplare cat si de darul pe care
urma sa il primeasca („ei, las’ sa rad!..trei fragi..”).
       Urmatoarele versuri constituie o cearta: ea izbeste cu piciorul de
durere, ii reproseaza lui ca n-are mila si e napasator la durerea ei, el
crede ca e prea fricoasa si totusi recunoaste ca ii pasa mult de ea:
                      „Ba-mi pasă mult, că eu n-aş vrea
                       Să-mi fie şchioapă nevestica!”
      Tot acum aflam ca cei doi sunt promisi unul altuia. Micile rautati ale
indragostitilor sunt insotite imediat de  remuscari si regrete. Frumoasa
uita de spin si de durere; poetul prezinta inveselirea si zambetul fetei ca
o inflorire a gingasei si albei flori  de mar :

                       „Şi-i înfloresc zâmbind obrajii
                        Cei albi ca florile de măr.”

      Natura creată de Coşbuc este o natură umanizată, robustă,
fremătătoare, în necontenită germinaţie; asupra ei îşi exercită activitatea
specifică ţăranului .
      Sentimentul de iubire este profund, de o gravitate ontologică,
provocând de fiecare dată reacţii spontane, însă  nuanţate, de şăgălnicie,
de suferinţă, de regret sau ironie la spiritul ludic, afecte, ori
cochetărie.
      Fata ar vrea sa se incredinteze ca sentimentele flacaului pentru ea
vor fi aceleasi in orice situatie sau il pune pe acesta la incercare  si
apeleaza astfel la intelepciunea blanda specifica oamenilor simpli de la
tara:

                     „Să fiu chiar şchioapă, ce-i apoi?
                     Că ce ţi-e drag, tot drag rămâne!”

      Poetul surprinde în scene de o graţie firească semnele tulburării
erotice, jocurile şi capriciile iubirii, farmecul vârstei incerte, între o
candoare sufletească şi o instinctivă tactică erotică.  Cosbuc pune cu
grija in raspunsul flacaului  atat dorinta  de a respecta obiceiurile
frumoase de nunta pastrate in satul romanesc dar si dorinta arzatoare de a
fi cu aleasa lui:

                       „Ni-e nunta, dragă, e ca mâine
                        Tu cum să joci? Sărac de noi!
                                                  Să stai la masă-ntre
bătrâne.

............................................
                        La nuntă-mi, bată-o năpasta,
                       Să nu joc eu? De-aş şti că zac,
                     La nuntă vreau să-mi joc nevasta!”

        Ni se dezvalui acum o ipostaza feminina, gingasa a fetei –pana acum
 fricoasa, copilaroasa, capricioasa. Felul in care isi marturisteste
sentimentele este emotionanat, in timp ce „incetisor dezmiarda fruntea/
Flacaului cu bratul drept” .Prinsa in valtoarea  dragostei ,uita de durerea
de la inceput si „rade-acum”.Vazandu-se „salvata” la fel ca si fata din
„Rea de plata”, se tocmeste, oferindu-i flacaului fragii si floarea din
par.Impulsul erotic este mai mult saga. Siretenia fetei, instinctiva il
face pe fecior sa isi doreasca si mai mult sa-i fie aproape :

                     „De dor de fragi să plâng feciorii?
                     De flori dă-mi ochii tăi cei dragi
                      Şi pentru fragi dă-mi obrăjorii!”

      Baiatul nu mai e naiv acum iar incercarile fetei de a-l pacali „ma
porti ca pe copiii mici” nu mai dau roade. Aducandu-si acum aminte de toate
datoriile fetei, flacaul e insufletit de gandul ca se apropie ziua in care
aceasta nu va mai gasi nici o vorba de duh, nici un siretlic, nici un targ
care sa o scape si va trebui sa „plateasca”:

                       „Şi joi tu n-ai ce să mai zici,
                      Că pentru multe-mi eşti datoare!”

            Poezia este de fapt  o scena dialogata intre indragostiti.
Intreaga discutie este incarcata de emotii, fapt dovedit de utilizarea
frecventa a semnelor de exclamare si a celor de intrebare.Poetul intervine
doar pentru a o descrie pe fata, infrumusetata de natura si de sentimentele
curate pe care le nutreste fata de flacau.

      O undă de senzualitate curată, învăluită în decenţă şi glumă, respiră
toată poezia , ai cărei eroi sunt frumoşi , senini şi simpli ca nişte
făpturi ale antichităţii clasice, ca nişte păstori din opera lui Longos.
      Jocul dragostei este un fel de rit natural, îndeplinit cu o şăgalnică
participare şi rezervă de către fete şi flăcăi. Mişcările sufletului nu
sunt prea multe, oamenii satului sunt adânci şi simpli, gesturile lor
tradiţional previzibile, anecdotica nu prea variată.
      Talentul poetului stă desigur şi în percepţia sufletului pur, naiv,
dar şi în notaţia capriciilor, toanelor feminine .
      Coşbuc a creat o operă de sensibilitate românească, sinteză de
autentică şi originală substanţă poetică şi artistică. Într-un timp când în
literatură domneau câteva principii apusene şi o tendinţă spre estetism
rafinat, el a pornit singur înarmat cu averile ţăranului, cu limba şi
poezia acestuia, şi şi-a făcut drum larg numai şi numai cu ele.
      În aprecierile criticilor de literatură, Coşbuc este văzut ca un mare
talent, care „a reuşit să depăşească dulcegăria somptuoasă a lui Vasile
Alecsandri şi filozofia sufletească sfâşiată a lui Eminescu”(Dumitru Micu).



|Powered by http://www.referat.ro/              |
|cel mai tare site cu referate                  |





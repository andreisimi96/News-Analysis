
Prezentarea cărţii ,, Răscoala” de Liviu Rebreanu

      Stimaţi colegi, vă prezint şi vă propun să citiţi romanul
scriitorului notoriu al literaturii române – Liviu Rebreanu. Este vorba de
romanul ,, Răscoala”, care e o continuare a temei pămîntului şi condiţiei
ţăranului român, opera derivînd din romanul pe care-l studiem la ore  -
,,Ion”.
      Liviu Rebreanu a fost un talentat nuvelist şi romancier. Născut la
1885 într-un mediu maghiarizat, Rebreanu depune mari eforturi pentru a
stăpîni limba română şi pentru a depăşi lirismul nuvelelor sale de
început.El a scris proză scurtă în ungureşte, dar a rămas nemulţumit de
primele sale nuvele, astfel în continuare a citit cu nesaţ literatură
românească, urmărind îmbogăţirea vocabularului său şi cizelarea limbii.
Încă aflîndu-se în Ardeal, lucrînd ajutor de notar, el se înteresează
îndeaproape de viaţa ţăranilor.
      Am spus că opera e o continuare a romanului ,,Ion”. Este vorba astfel
de personajul Titu Herdelea, despre care aflăm că pleacă la Bucureşti,
dorind să se afirme în ţară. Urmărim destinul unui tînăr care îşi caută
rosturile sale. El face cunoştinţă cu boierul Grigore Iuga, datorită căruia
pătrunde în înalta societate. Citind veţi observa diverse tipuri umane,
deci aveţi prilejul să cunoaşteţi  viaţa în toată diversitatea ei. Veţi
afla despre viaţa unor grupuri sociale – grupul ţăranilor, grupul
boierilor, reprezentanţilor statului, intelectualilor, al arendaşilor. În
fiecare din aceste grupuri sînt oameni diferiţi – unii abuzivi, crunţi,
autoritari, violenţi, lacomi, alţii – moderni prin concepţiile sale
sociale, aşa ca boierul  Grigore Iuga care înţelege necesitatea unor
reforme pentru a face ca tensiunile sociale să scadă. Titu Herdelea, un
tînăr ziarist cinstit care ia apărarea ţăranilor şi ajunge la un conflict
cu militarii. Veţi putea vedea ca într-o oglindă viaţa noastră cînd cei de
sus,politicienii, mai întîi fac în parlament monstruoase coaliţii, apoi se
ceartă, iar condiţia ţăranilor este aceeaşi – sărăcie. Ca şi în romanul ,,
Ion”, ţăranul este umilit, el nu ştie să se apere decît prin violenţă. Şi
cauza evenimentelor dramatice ce se produc – incendierea conacului
boierului Iuga, omorul soţiei boierului, furtul ce-l săvîrşesc, este viaţa
lor grea, indifirenţa celor de sus faţă de nevoile celor ce muncesc una din
cele mai mari averi – pămîntul.
      Romanul ar putea interesa şi pe cei mai tineri şi pe oamenii mai în
vîrstă. Opera te îndeamnă să meditezi asupra mai multor probleme din tr-o
societate. Un tînăr nu se poate limita doar la ascultatul muzicii
contemporane sau distracţii. Experienţa lui de viaţă se îmbogăţeşte dacă
observă cum trăiesc oamenii, nu doar cei bogaţi sau starurile, ci observă
toate mediile sociale. E bine să afli şi despre ţărani, şi despre bogaţi,
şi despre snobi sau intelectuali. Toate observaţiile te ajută să-ţi formezi
o imagine despre viaţa în toată complexitatea ei. Eu am înţeles citind că
nu există probleme pe care omul nu le-ar putea soluţiona, e necesar să te
pătrunzi de nevoile ce le ai şi să te gîndeşti de foarte multe ori, şi apoi
să acţionezi. Violenţa produce tragedii. Unul din ţărani, ajuns la
disperare exclamă ,, Boierii numai de frică ştiu omenie.” Ei s-au răsculat
şi au fost împuşcaţi.Am selectat alte cîteva citate care arată realitatea
,,Aşa-i soarta noastră, cînd ne bat boierii, în loc să întoarcem băţul ori
măcar să ţipăm, ne apucăm şi ne batem între noi”
,, Interesele ţării cer ca atîtea milioane de ţărani să muncească flămînzi
şi goi, pentru cîteva mii de trîntori săle aducă bogăţiile,care să fie
risipite cu lux”
,, Cît s-au zbătut ei să aibă pămînt şi iată că pămîntul i-a cules pe toţi
,îşi zise Titu Herdelea.Şi cînd te gîndeşti că ,în cele din urmă, toate
străduinţele noastre tot aici sînt sortite să sfîrşească.”



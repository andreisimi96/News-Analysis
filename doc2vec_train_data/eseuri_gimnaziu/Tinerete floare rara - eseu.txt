


                                    Eseu:

                            Tinereţe, floare rară



Fiecare din noi trăieşte o viziune aparte, asupra  evenimentelor  existente,
ce crează viaţa noastră. Însă, în dependenţă  de  aceasta  nu  putem  să  ne
oprim asupra fiecărui detaliu. Nu putem încadra opiniile  proprii  pentru  a
le lăsa să se scurgă, doar din  simplul  motiv  de  a  căuta  răspunsuri  la
întrebări.

Nu! Nu aceasta e  menirea  noastră.  În  dependeţă  de  sentimente,  emoţii,
trăiri sufleteşti ne formăm cercul spiritual care domină existenţa.  Depinde
foarte mult  ce  parte  a  paharului  privim  sau  din  care  unghi,  astfel
conturîndu-ne fiecare opinia proprie a celora ce suntem sau a  vîrstei  care
ne corespunde.

Fiecare etapă a vieţii înseamnă ceva. Pentru mine, tinereţea, nu aş  putea-o
compara decît cu un fulg, care, căzînd din cer,  observăm  tot  mai  mult  o
strălucire şi o puritate ce o emană, dar care atunci cînd e mai mare  nevoie
de el, pentru a ne încînta, apropiindu-se de pămînt dispare. Pur  şi  simplu
nu există. Însăşi viaţa este un mister, un ascuns  tainic,  ireal.  Treptele
pe care am păşit şi pe care urmează a  le  trece  nu  sunt,  pur  şi  simplu
hotare dintre păreri, ci pot fi considerate deosebiri dintre idei.

A păşi mai sus, către vîrsta adolescenţei nu înseamnă  a  înceta  a  mai  fi
copil, căci ori cum  ar  fi  părerile  noastre,  încă  suntem  copleşiţi  de
jocuri. Ea înseamnă tot mai mult şi mai  mult  responsabilitate,  părere  şi
opinie argumentată, o viziune aparte, un  drum  către  maturitate.  Aşa  cum
petalele de romaniţă, sunt un smulse de vînt, una cîte una,  aşa  se  scurge
fiecare eveniment trăit cu bucurie sau tristeţe, cu  iluzii  sau  deziluzii,
cu succese sau înfrîngeri.

 Aflîndu-ne într-o aşa frumoasă perioadă, visăm către  înalt.  Ne  închipuim
cum am arăta peste 10, 15 ani, dar în acelaşi timp, crescînd, la sigur  ştiu
că ne vom aminti momentul deja scurs. Un moment trăit cu  repezime  şi  care
ne închide ochii pentru o clipă, dar care înseamnă mult,  lipsindu-ne  de  o
minunăţie şi tot mai des auzind acele orologiului. Nisipul din  clepsidră  e
deja scurs şi oricum  nu  am  întoarce-o  ne  arată  imposibilul.  Ne  arată
greşeala comisă de noi, dar care ne-a făcut a trăi mai  mult  cu  picioarele
pe pămînt.

Asemeni unui fluture în întuneric, ce tinde  spre  raza  de  soare  pătrunsă
printr-o gaură şi care ieşind, se zbenguie pe florile  înmiresmate,  la  fel
şi noi, suntem dornici de evenimente , senzaţii, răspunsuri şi  descoperiri,
dar nu privim în urmă pentru a vedea petalele scuturate,  sau  firicelul  de
iarbă  care  l-am  călcat.  Toate  acestea  fac  parte  din  cîmpul   nostru
asociativ, dar care privindu-l la un mod direct nu ar avea nici  o  valoare.
După el stau ascunse visele, treptele frumosului, arta de a fi om.

 În principiu, cînd spunem „tinereţe” ni se  deschide  un  vast  orizont,  o
cale de stele plină de realizări, o vîrstă unde tindem spre ceea  ce  e  mai
bun. Această vîrstă pe lîngă avantajele ei este cuprinsă şi de  dezavantaje.
Sunt diverse, în mare parte fiind legate de o  dorinţă  oarbă,  inocentă  şi
care practic nu duce nicăieri. Doar că ne  încîntă,  din  simplul  motiv  că
avem un suflet firav, călăuzit de stelele universului.

 A trăi vîrsta tinereţii înseamnă a te opri încă o  dată,  cîtuşi  de  puţin
pentru a-ţi face ordine în idei. A stabili un  punct  pe  o  paralelă,  care
practic nu există şi a descoperi un al treilea pol al lumii.


Lucruri  care  urmează  a  ne  aminti  un  viitor  cu  succese,   realizări,
împliniri. Un viitor ideal, avînd temelia prezentului. Merită a trăi  lucrul
dat de Dumnezeu cu capul sus, fără regrete şi păreri de rău. Trebuie  să  ne
bazăm pe exemple concrete şi să luăm  doar  partea  frumosului,  întotdeauna
ţinînd cont de următoarele:
            „Să poţi să zîmbeşti cînd lacrima pe obrez îţi apare,
                 Să ştii să glumeşti cînd sufletul te doare,
                  Să poţi să aştepţi cînd toţi se grăbesc,
                  Să ştii să iubeşti cînd toţi te iubesc.”



                               Răzvan şi Vidra
                             
- dramă romantică -

     
Drama este o piesă de teatru cu un conţinut grav, tratat uneori  într-
o  manieră  comică,  ceea  ce  permite  amestecul   celor   două   categorii
fundamentale ale genului dramatic: comicul şi tragicul. Drama este o  specie
modernă a genului dramatic, rezultat al unei mai mari libertăţi de  creaţie.
În  dramă  se  regăsesc  mai  multe  curente  literare   printre   care   şi
romantismul. Romantismul este un curent literar apărut în prima  jumătate  a
secolului al XIX-lea, în Anglia, Germania şi Franţa.
      Piesa „Răzvan  şi  Vidra”  este  o  dramă  romantincă  care  urmăreşte
destinul lui Răzvan, evoluând de la condiţia sa de ţigan liber la  aceea  de
domnitor al Moldovei. În această piesă  întălnim  mai  multe  trăsături  ale
romantismului cum ar fi evaziunea în trecut, istorie  sau  tradiţie,  Bogdan
Petriceicu Hasdeu pornind de la cronica lui Miron Costin şi de la un  studiu
istoric  consacrat  lui  Răzvan  de  Nicolae  Bălcescu.   Întâlnim   motivul
destinului care aminteşte de tragedia greacă antică:  „Tu!  Da,  tu  eşti  o
unealtă a puterii fără nume,/ Care ţese nevăzută toate lucrurile-n  lume,  /
Astfel c-ades muritorul, bun ca blândul mieluşel / Face rele peste, făr’  s-
o ştie singur el!”. La nivel artistic predomină antiteza, procedeu  specific
romantismului, antiteză pe care o putem observa foarte bine între Răzvan  şi
Zbierea, personaje care în final  îşi  găsesc  sfârşitul  împreună  datorită
aceluiaşi motiv: dorinţa de putere  şi  lăcomia:  „Nu-mi  ziceai  tu,  oare,
Vidro, să fiu întocmai ca Sbierea? / Eu cu cinstea şi mândria, el  cu  prada
şi averea! / Dar ce-i mai trebui acuma mii de galbeni în  grămezi?  –  Ce-mi
foloseşte domnia?... Pe-amândoi aci ne vezi / Praf, pulbere şi  cenuşă!  ...
Nebuni, ce din lăcomie, / El pentr-o biată  lescaie,  eu  pentr-un  ceas  de
mândrie”. Mai întâlnim deasemenea şi comparaţia romantică „O  faptă  cât  de
frumoasă, ca o floare cu otravă, /  Tăinuieşte  câteodată  pieirea  cea  mai
grozavă!...” Este întâlnit şi umorul popular: „Bre! Ce de mai boierime!  Doi
jupâni  ş-o  jupâneasă!  /  Parcâ-i  la  curtea  domnească!  /  O  adunătură
aleasă!”, proverbul popular: „Fie pâine cât de rea, / Tot mai  dulce  mi  se
pare, când o ştiu din ţara mea”,  dar  şi  versuri  cu  valoare  de  pamflet
social: „Astfel şi boierul ăsta e painjinul sătul, / Gata să-şi  mai  dreagă
cursa, tot strigând  că  nu-i  destul!”  şi  versuri  de  factură  populară:
„Moartea-i  mireasă/  Normântu-i  casă,  /  Viermii  sunt  naşi,  /  Hai  la
vrăjmaşi!...”  În  această  piesă  apare  şi  motivul  romantic  al  visului
prevestitor: „Visul meu!... Grozavul vis!... / Şi de ce eu stau  aicim  când
Răzvan înfruntă focul?... / Daţi-mi armă! Lângă dânsul,  în  primejdie  mi-e
locul...”. Alături de  acest  motiv  îl  întâlnim  şi  pe  acela  al  sorţii
schimbătoare: „Necruţând nimica-n lume, neştiind nimica sfânt,  /  Uitam  că
viaţa-i o punte dintre leagăn şi mormânt!”.
             La  nivelul  personajelor   întâlnim   eroi   romantici,   eroi
excepţionali în situaţii excepţionale:  Răzvan  este  dominat  de  trăsături
puternice de caracter. Ca erou romantic el este  structurat  contradictoriu:
înzestrat cu calităţi de excepţie, de care este conştient, dar  neputiincios
în afirmarea lor, pentru că drama Răzvan şi  Vidra  este,  în  primul  rând,
după cum spunea  G.  Călinescu,  drama  individului  apăsat  de  prejudecata
publică: „Eu, ţigan! Eu...o, Jupâne! / Decât, vai, decât amar, / Mai  dulce-
i spânzurătoarea / Nu mai aştept în zadar!” Comportamentul şi  faptele  sale
arată însuşiri alese: ştiutor de carte: „Dintre mii  de  ţigănime,  ştiut-am
să-nvăţ scrisoare / sârbească şi românească, încât ajunsei de mic / În  casa
mitropoliei cel mai isteţ grămătic...”, cinstea: „Mama, buna măiculiţă,  din
mormânt ar tresări / De-ar  şti  că  în  pieptu-mi  se  mişcă  păcatul  de-a
tâlhări”, generozitatea, cutezanţa  în  lupta  pentru  dreptate  şi  curajul
răspunderii: „El nu-i vinovat sărmanul; cântecul fcut-am eu; /  L-am  scris,
l-am lipit şi pace!”
      Suflet generos, Răzvan se comportă după  legile  morale  nescrise  ale
haiducilor. Când e prins Zbierea, din cauza căruia fusese făcut „rob  pentr-
un galben”, Răzvan îl iartă: „Răzbunarea cea mai crudă  este  când  duşmanul
tău / E silit a recunoaşte că eşti bun şi dânsu-i rău!”
      Avântul  romantic  al  personajului  se  împleteşte   cu   clasicismul
construcţiei realizată într-o structură unitară echilibrată.
      În opera „Răzvan şi Vidra” se  mai  regăsesc  şi  alte  caracteristici
specifice romantismului cum ar fi amestecul  genurilor  sau  subiectivismul.
Romantismul promovează alături de poezia lirică sau  proză  şi  dramaturgia,
creând astfel noi specii printre care şi drama.
      Prin încercarea de a reda culoarea locală şi  atmosfera  epocii,  prin
alegerea unor personaje care întruchipează caractere puternice, dominate  de
câte o pasiune devoratoare, care îi susţin pe parcursul devenirii  lor,  dar
le  provoacă  în  final  înfrângerea  şi  chiar  tendinţa  de   a   amesteca
solemnitatea  tragicului  cu  omenescul,  cu  trăsăturile  individuale  care
umanizează personajele, Răzvan şi Vidra este o piesă romantică, deşi  apare,
într-un moment când curentul romantic începea să dispară.
      Piesa apelează la o serie de convenţii şi teme cunoscute în literatura
romantică, pe care autorul le dispune  în  cadrul  unei  existenţe  istorice
reale, cum  ar  fi:  tea  săracului  îmbogăţit  din  întâmplare,care  refuză
bogăţia, a stăpânului devenit robul robului său,a celui dispreţuit  care  se
ridicădatorită meritelor sale proprii, sau tema răzbunării prin bunătate.
      Toate aceste sunt teme  romantice  prin  faptul  că  includ  elementul
caracteristic al antitezei, al contrastului dintre două situaţii.
      Pentru descrierea şi realizarea scenică a acestor  situaţii  dramatice
romantice,  autorul  utilizează  frecvent  procedee  retorice,  în   general
declamative şi bazate pe exagerări, pe o viziune hiperbolică  a  realităţii,
toate acestea fiind caracteristice teatrului romantic, şi făcând din  Răzvan
şi Vidra o dramă romantică.


                                                      joi, 10 octombrie 2002
                                                                           |





Bivolul si coţofana
                                                        de George Topârceanu


      Opera literară „Bivolul şi cotofana” face parte din „Fabule pentru
copii” şi ia atitudine critica împotriva profitorilor care caută şi găsesc
de fiecare data un prilej favorabil de a trage foloase în propriul interes.

      Fabula este o creaţie epică în versuri sau în proză de mică întindere
cu caracter satiric si moralizator în care întâmplările narrate sunt puse
pe seama animalelor, a păsărilor, a unor obiecte care sunt personificate.
      Poezia este concepută ca o povestire alegorică cu trei personaje în
care predomină naraţiunea iar dialogul devine monolog prin care două
personaje bivolul şi căţelul îşi exprimă atitudinea.
      Ca în orice fabulă sunt narate mai întâi întâmplările de la început
făcând cunoştinţă cu cele trei personaje: „un bivolmare, negru, fioros” o
coţofană şi un căţel.
      Trecând din întâmplare prin locul unde se afla bivolul, căţelul vede
cu mirare cum pe spinarea acestuia „se plimba o coţofană\ Când în sus şi
când în jos”. Naiv dar si doritor să profite de situaţie el sare în
spinarea bivolului. Luat prin surprindere dar şi ofensat de îndrăzneala
căţelului, bivolul se scutură, îl răstoarnă şi luându-l în coarne îl arunca
„cât colo”, „ca pe-o zdreanţă în trifoi”.
      Supărat peste măsură bivolul îl apostrofează pe căţel folosind un
limbaj dur aproape agresiv îşi motivează atitudinea prin faptul că această
coţofană îi face un bine. „Ce-ai gândit tu oare, javră? Coţofana treacă
meargă, pe spinare o suport.\Că mă apără de muşte, de ţânţari şi de tăuni.”
      Căţelul nu i-ar aduce nici un avantaj; ci dimpotrivă, ducându-l în
spate, ar stârni spre propria ruşine indignarea întregului neam: „Pe când
tu potaie proastă, cam ce slujbă poţi sa-mi faci?”
      Personajele sunt reprezentate de animale care întruchipează ca in
orice fabulă anumite tipuri umane.
      „Bivolul mare negru, fioros” este aşa cum se autocaracterizează „mare
şi puternic, gospodar cu greutate”. El face parte din categoria celor mari,
puternici şi înstăriţi  care nu acceptă  amestecul celor mici şi şi
neînsemnaţi în treburile proprii.
Ca la orice om puternic relaţiile interumane se bazează pe gradul de profit
obţinut din acestea.
      El este tolerant şi înţelegător cu coţofana deoarece aceasta îl apără
de muşte, pe când căţelul cu care este neîndurător şi intolerant nu-i aduce
nici un profit: „Cam ce slujbă poţi să-mi faci?”. Indignarea bivolului se
manifestă prin prin gesturi brutale şi printr-un limbaj dur adresându-i-se
cu apelativele: „potaie” şi „javră proastă”.
      Căţelul apare mai întâi în ipostaza omului simplu, nevoiaş dar
îndrăzneţ a cărui cutezanţă provine din naivitate, din lipsa simţului
realităţii.
      El nu apreciază corect postura în care se afla bivolul, considerându-
l „un mare dobitoc”, „un prost” care „ia în spate pe oricine”. Naivitatea
lui, imposibilitatea de a aprecia corect situaţia îi provoacă  neplăceri.
Căţelul îi reprezintă şi el pe cei care vor să profite, însă sugerează
prima treaptă a acestei tendinţe.
      Coţofana apare în postura unui personaj care nu se manifestă direct
şi despre care aflăm din relatarea naratorului sau din cuvintele bivolului.
Ea îi reprezintă pe oamenii obişnuiţi a căror preocupare nu depăşeşte
grijile cotidiene şi  care nu vor să profite de pe urma altuia.
      Ca în orice fabulă autorul transmite o anumită învăţătură care nu
este formulată direct prin morală, ci se desprinde indirect din text:Cei
mari şi puternici îi tolerează pe cei inferiori lor atâta vreme cât pot
profita de pe urma acestora, şi devin intoleranţi cu cei care la rândul lor
vor să profite.
      Prin morală autorul îşi exprimă dezaprobarea atât faţă de bivol cât
şi faţă de căţel, dar primul este privit cu dispreţ.
      Fiind o operă epică în care autorul îşi exprimă în mod indirect
sentimentele prin acţiune şi prin intermediul personajelor, modul de
expunere dominant este naraţiunea realizată într-un ritm alert. În acest
sens se remarcă aglomeraţiile verbale: trage, îşi face vânt, se piteşte,
sare, să se scuture ş.a. , prezenţa interjecţiei onomatopeice *Hdup” şi a
expresiei: „Când în sus şi când în jos”.
      Ritmul vioi al acţiunii este datorită şi versificaţiei în care măsura
diferă de rapiditatea acţiunii iar rima este complexă în prima parte şi
împerecheată în catrene.
      Monologul se foloseşte în  exprimarea gândurilor căţelului iar prin
dialog, care devine şi el monolog bivolul manifestându-şi indignarea.
      Figura de stil dominantă este personificarea pentru că  întâmplările
narate sunt puse pe seama animalelor dar se folosesc şi enumeraţii şi
comparaţii prin care se caracterizează personajele sau acţiunile lor.
      Având toate trăsăturile acestei specii opera „Bivolul şi coţofana” s-
a demonstrat ca fiind fabulă.




                        Lostriţa de Vasile Voiculescu





 De-a lungul râului Bistriţa, una dintre plăcerile localnicilor, era
pescuitul. Dintre toţi, cel mai înfocat şi cu noroc la pescuit, era Aliman.
Acesta era un tânăr chipeş, voinic şi săritor.
         În apele Bistriţei, sălăşluia un peşte frumos, cu cap de somn,
trupul zvelt de şalău  şi pielea pestriţă, colorată cu auriu şi cu bobiţe
roşii-ruginii ca a păstrăvului, numit lostriţă. Acest peşte era carnivor şi
se arăta foarte rar, provocând o adevărată competiţie între pescarii care
vroiau cu orice preţ să-l prindă. Deoarece  mulţi şi-au găsit sfârşitul în
încercarea de-a prinde peştele, sătenii au început să creadă că lostriţa,
era de fapt, forma pe care o lua necuratul, pentru a-i ademeni, sfârşind
prin a-i îneca.
         Obsedat de gândul de-a prinde lostriţa, Aliman stătea toată ziua
pe malul râului, reuşind chiar s-o prindă de două ori; o dată în undiţă,
iar a doua oară în braţe, într-o apă de mică adâncime. Tot de atâtea ori,
lostriţa a reuşit să scape. Din păcate, pentru Aliman, prinderea lostriţei
a devenit o obsesie. După o iarnă geroasă, în care  lostriţa nu a mai
apărut, a sosit primăvara, iar apele Bistriţei, extrem de învolburate, au
adus printre altele, şi o luntre cu o fată leşinată din satele de la munte.
Aliman a salvat-o, după care a luat-o acasă la el, îndrăgostindu-se
nebuneşte de ea şi asemănând-o cu lostriţa, spre marea îngrijorare a
sătenilor. După o bună bucată de vreme, în care cei doi amorezi şi-au făcut
planuri, apare mama fetei, luând-o acasă cu mare scandal. În urma plecării
fetei, Aliman a devenit trist, apatic , câte-odată  chiar absent,
neinteresându-l nimic. Fiind însă un bărbat bine-făcut şi chipeş, o fată
mai îndrăzneaţă, s-a hotărât să-l ia de soţ. Pregătirile erau făcute, însă,
în toiul nunţii venise un sătean să dea vestea precipitat  că-n râul
Bistriţei, a apărut din nou lostriţa. Auzind, Aliman una ca aceasta nu mai
stătu pe gânduri şi repede fugi spre râu şi se aruncă în valurile
învolburate, prinzând lostriţa în braţe şi protejând-o de buştenii din apă.
În fapta lui nebunească, el şi-a pierdut viaţa, salvând lostriţa.
        Această întâmplare este adesea povestită şi astăzi de oamenii care
urcă cu căruţele la munte pentru lemne, fiecare mai adăugând şi înflorind
câte ceva.




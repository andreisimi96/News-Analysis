



                                    Discursul - Portret


Mică de statură, căruntă, cu chip de înger, veselă si dornică de viată;
mereu iubitoare, cuminte si înteleaptă.
I-a fost viata mai mult grea, decît usoară. A crescut fără părinti, a
îndurat foamete, frig si jale, dar a stiut să stimeze, să dăruiască
dragoste si să răspîndească întelepciune. În pofida faptului că era
bătrînă, o tin minte ca pe o zeită ce îmi îndeplinea orice capriciu fără să-
mi ceară nimic în schimb. Ziulica întreagă, de dimineată pînă seara tîrziu,
umbla ca o furnicută,  fără să stea macăr cîteva secunde. Trebăluia,
gîndindu-se mereu la ziua de mîine, la cei flămînzi, neajutorati si lipsiti
de dragoste.
 Părul ei era alb, dar mai purta încă în el frumusetea pe care a avut-o în
tinerete. Mîinile, bătătorite de atîta muncă, le ascundea de mine, deoarece
dorea să îmi arate o altă fată a vietii, o viată lipsită de griji,
probleme, chinuri, o viată plină de bucurie, prietenie si dragoste. Mi-a
dăruit aripi de cînd eram copil si m-a învătat să mă avînt cu ele spre
culmile succesului, sacralitătii si bunătătii.
Cînd crescusem mai mare, ea a fost cea care m-a ajutat să cred în propriile
mele puteri, să merg înainte indiferent de obstacolele înaintate de viată,
să am credintă în Dumnezeu si să pretuiesc ceea ce am atît timp cît este
viu.
Mi-a devenit cea mai bună prietenă, datorită întelepciunii, blîndetii si
capacitătilor ei de a face o persoană fericită prin cele mai simple moduri.
Cînd mergeam la ea, îmi umplea bratele cu cele mai mari bunătăti pe care le
avea: nuci, mere, prune uscate sau struguri, iar sufletul cu pace si
împlinire.
Ea m-a învătat ce înseamnă mila si dragostea pentru cei neajutorati. Cînd
mergeam pe stradă si vedeam un copil neajutorat, oferea ultimele fărîmituri
de pîine pentru mica alinare a sufletului celui năpăstuit.
Limba îi era înzestrată cu întelepciune si bunătate, iar sufletul – curat
ca lacrima. Multe femei sunt pline de virtuti, dar ea le-a întrecut pe
toate, a fost acel ideal la care poti să te închini, a fost cea care mi-a
dăruit tot ce a avut mai scump - iubirea, eu aveam doar să o păstrez si să
profit de sfaturile întelepte.
Am fost ca două prietene care îsi împărtăseau bucuriile si necazurile,
reusitele si înfringerile. Cu ea copilăria mea a fost mai usoară, prin ea
vedeam lumea cu alti ochi, iar acum cînd nu mai este, cînd Dumnezeu a luat-
o sus, în lumea celor drepti, totul pare a fi trist si negru, lipsit de
culoare, de dulceată, de sperantă. Ea mi-a fost mai de pret ca
margăritarele, mai dulce ca mierea si mai deosebită decît orice.
Sunt clipe în care mi-e dor nespus, clipe cînd am nevoie de un sfat
întelept, pe care doar ea mi l-ar putea oferi, clipe cînd am nevoie de un
umăr pe care să plîng, dar realizez că visele acestea sunt irealizabile.
Dacă as putea întoarce timpul înapoi, as fi cea mai fericită persoană,
deoarece as avea lingă mine o comoară fără de pret, neînlocuită de
nimeni…pe bunicuta mea.















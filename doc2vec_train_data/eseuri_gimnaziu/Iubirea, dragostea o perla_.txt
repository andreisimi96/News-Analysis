
 Iubirea, dragostea o perlă?






Dragostea şi banul. O înfrăţire diabolică.
Sunt la capătul vieţii. Nu am parcurs-o ca gâsca prin apă. Am trecut prin
multe, dar m-am oprit într-un singur pat. O fi blestemul vieţii mele?
Am avut o căsnicie mai mult ca fericită. Dumnezeu mi-a hărăzit însă o viaţă
în doi scurtă. În floarea vârstei soţia m-a părăsit într-o lume mai bună,
lipsită veşnic de ban, viţelul de aur, ochiul dracului. Eu am rămas să mă
lupt în continuare cu aceste vicisitudini. Dar urăsc banul care mi-a luat
soţia şi amanta întruchipate în aceeaşi persoană.
După 30 ani de viaţă activă în care nu am dus lipsă de bani dar nici nu au
prisosit, din care 20 în doi, apoi în 4 ţinând seamă de cei doi îngeraşi
aduşi de barză, au urmat 20 de meditaţii. Când lucram acceptam totul ca
firesc. Şi constrângerile politice şi toanele şefilor. Nu m-am plâns nici o
dată de puţinătatea banilor. Nu mi-am dorit iahturi şi vile pe coasta de
azur. Aveam soţia – amantă care-mi umplea toate necesităţile.
Abia în anii de meditaţii, care depăşesc cu puţin marea cotitură făcută de
populaţia ţării, pe care am urmărit-o de pe alte meleaguri, am început să
mârâi, să cârtesc împotriva multor obişnuinţe şi cutume.
Ce este dragostea? Ce sunt în fapt banii?
Cu banii sunt în clar. Reprezintă o pacoste cu care ne-a hărăzit Dumnezeu
drept pedeapsă a multitudinii păcatelor săvârşite. În plus aceştia (banii,
da banii) şi-au luat-o în cap încercând să-L înlocuiască chiar pe Dumnezeu.
Voi dezvolta cu altă ocazie acest subiect important.
Cu dragostea altă dandana. Literatura este plină de ea zugrăvind-o în toate
chipurile.
Am re-ascultat recent opera Traviata (Dama cu Camelii cum era cunoscută pe
timpul aprigei dictaturi). Dragostea, asociată banului a făcut, face şi va
face încă multe victime. Oare de ce?
După epoca de piatră omul accepta dragostea numai asociată cu
binecuvântarea cerească, cu inel cum se exprima autorul în Faust. Lirici ne
prezintă însă o dragoste liberă, împlinită sau nu dar care face multe,
multe victime. Chiar şi marele Eminescu, devenit peste noapte potrivit
televiziunii un feroce politician persecutat de semeni, îşi descrie
suferinţele din dragoste. Şi nu este de loc singurul. Merită sintagma
dragoste ce sa scris despre ea?
Mult, poate prea mult, zgomot pentru nimic.
Dragostea este, ca şi banul, o pacoste. Asocierea ei cu spiritul de
perpetuare a speciei este o politizare. Şi tigrii îşi perpetuează specia
dar nu fac o dramă din dragoste.
Mi-am iubit oare soţia? O întrebare nu numai retorică. Analiza amănunţită a
propriei vieţi a justificat că NU! Nu în sensul dragostei descrisă pe larg
de literatura. DA! Ne-am cunoscut, ne-am dorit, am constatat că avem ţeluri
apropiate în viaţă şi, în consecinţă, ne-am asociat pe viaţă cu
binecuvântarea bisericii şi a societăţii că aşa cer cutumele. Dacă am fi
fost lei sau pantere am fi renunţat la binecuvântare. Unde este dragostea
în acest incident? Şi căsnicia noastră a rămas departe de o fabrică de
coarne, deşi uneori, accidental, mai foloseam limbi străine. Nu făceam însă
o dramă din aceste accidente. Din contră, făceam glume pe marginea
aventurii. Deci NU NE IUBEAM căci nu a apărut nelipsita gelozie.
Probabil că mă veţi considera cel puţin sucit. Iubesc, fac dragoste în cel
mai fizic sens şi totuşi mă dezic de ea. Poate sunt un norocos care nu a
încălcat cutume şi în consecinţă nu a stârnit societatea, părinţii etc.
Iubirea reciproc împlinită şi acceptată de societate nu duce la tragedii
sau drame decât în operele literare. Astăzi se face sex pe toate drumurile
ceea ce nu împiedică formarea unor cupluri ferme care se doresc şi se
respectă toată viaţa.
Să analizăm puţin concepţia catolică despre căsnicie referitoare la poziţia
femeii faţă de ea. Ea cuprinde trei faze: Soţia amantă, soţia mamă şi în
final soţia soră. Foarte multe femei să mândresc că nu primesc soţul în
pat. Dar pe cine oare? Că doar este o necesitate fiziologică!
Soţia mea mi-a fost amantă chiar şi în timpul sarcinii sau a lehuziei.
Nimic nu ne împiedica dacă luam masurile de precauţie în consecinţă. Este
nefiresc?
Se zice că în timpul preliminariilor actului sexual partenerii sunt în
drept a se atinge oriunde şi cu orice. Ori ce, deci şi cu ochii, cu
privirea, ceea ce multe femei detestă din pudoare. Numi amintesc să fi
văzut soţia goală. Din respect evitam să apar şi eu dezbrăcat în faţa ei.
Filmele ne sugerează contrariul. Femeia şi nu numai ea îşi expune
nestânjenită tot corpul cu cele mai intime ascunzişuri. Nu ştiu dacă mi-ar
place să o facă o amantă de ocazie, chiar dacă o plătesc. Iar Cănuţă om
sucit. Dar aşa sunt eu.

Putem discuta la nesfârşit pe această temă. Inutil deoarece omul cult care
a asimilat operele literare îşi formează o părere cam anapoda, într-adevăr
sucită despre dragoste din ea care îi va marca şi viaţa.
Ce este de făcut? Doar nu vom da la coş toată literatura omenirii!
Soluţii ar fi. De exemplu introducerea în şcoală a unei discipline având ca
temă puericultura şi managementul gospodăresc. Din primele clase. Dacă
învăţătoarele nu cunosc subiectul poate află de la elevi cum se face sexul.
Copilul trebuie familiarizat nu numai cu sexul pe care-l practică de îndată
ce a scăpat de scutece ci şi cu pericolele care pot apare inclusiv sarcina.
Nu strică ca, ofiţerul stării civile să se convingă înaintea acordării
actului marital că viitorii soţi au cunoştinţele necesare unor părinţi şi
nu-şi vor neglija partenerul sau pruncii ce va să vină.








|

                                                                 Badescu
Flavius-Bogdan
                                        cls a VI –a E 



                    Iancu de Hunedoara


Iancu de Hunedoara a fost rasplatit de catre Vladislav I cu demnitatea cea
mai importanta aceea de voievod al Transilvaniei, în 1441. În acest fel el
a reusit sa impuna regatului Ungariei o linie politica antiotomana,iar
conflictele din Europa Centrala cu Frederic III de Habsburg (1440-1493) si
cu Jan Jiskra, aliatul acestuia si adevaratul stapân al Slovaciei au trecut
pe un alt plan.

Astfel, marile actiuni militare antiotomane ale lui Iancu de Hunedoara,
caracterizate printr-o îndrazneala putin obisnuita în acea vreme, încep în
1441, când el înfrânge în teritoriul sârbesc, pe Ishak, beiul de Semendria
. Apoi, în anul urmator, Iancu a facut fata unei puternice ofensive
otomane, dupa înfrângerea de la Sântimbru (18 martie), el reusind sa-l
zdrobeasca complet, lânga Sibiu, pe Mezid, beiul de Vidin (22 martie), iar
la 2 septembrie sa obtina o noua mare victorie pe râul Ialomita, împotriva
beilerbeiului Rumeliei, Sehabeddin, victorie care a marcat începutul
luptelor sale ofensive împotriva turcilor

Pentru politica sa ofensiva antiotomana, Iancu avea nevoie de liniste la
granitele apusene si de cooperarea cât mai multor puteri crestine. Linistea
a fost obtinuta prin încheierea, în vara lui 1443, a unui armistitiu pe doi
ani cu Frederic III de Habsburg, tutorele, dupa moartea reginei Elisabeta,
al viitorului rege al Ungariei, Ladislau V Postumul (1453-1457). În schimb
, sprijinul puterilor crestine lasându-se asteptat, Iancu, împreuna cu
regele Vladislav I, a trecut la ofensiva. “Campania cea lunga”, una dintre
cele mai stralucite realizari militare ale vremii, pe care voievodul
transilvan a condus-o împotriva turcilor din sudul Dunarii, la sfârsitul
anului 1443 si începutul lui 1444 a contribuit la declansarea rascoalei
antiotomane a poporului albanez, condusa de Skanderbeg, la declansarea
altor rascoale antiotomane în Balcani si la clarificarea pozitiei puterilor
crestine apusene în privinta sprijinului pe care aveau sa-l acorde luptei
antiotomane pe viitor.

Nu toate puterile crestine erau dispuse sa se angajeze în lupta
antiotomana. Dintre cele apusene, pentru ca nu se punea problema celor
rasaritene, aflate deja în lupta cu turcii, au raspuns pozitiv, datorita
unor interese specifice, în afara papalitatii, Alfons V de Aragon si
Neapole (1416-1458), Venetia si ducatul Burgundiei.

Daca pentru ducele burgund, Filip III cel Bun, cruciada continua sa
reprezinte o manifestare a spiritului cavaleresc medieval , pentru Alfons V
, la fel ca si pentru Venetia , cruciada reprezenta o modalitate de a-si
apara propriile interese comerciale, politice si militare în Mediterana
Orientala si Peninsula Balcanica. Pentru ei, popoarele si statele crestine
din aceste zone puteau fi tot atât de periculoase ca si turcii otomani, iar
cu acestia se putea ajunge la acorduri si tratate care sa le protejeze
interesele mai bine decât lupta deschisa. Un exemplu de stat italian care a
promovat cu consecventa aceasta a doua cale, de colaborare si întelegere cu
turcii, a fost Genova.

Daca înainte de “Campania cea lunga” Alfons V si Venetia au raspuns la
chemarea pentru cruciada lansata de papa Eugen IV la 1 ianuarie 1443 , cu
promisiuni referitoare la trimiterea unor flote, promisiuni neacoperite,
dupa stralucitele victorii ale lui Iancu de Hunedoara situatia s-a
schimbat, victoria împotriva turcilor si alungarea acestora din Europa
parând a fi fapte aproape împlinite. Apatia si lipsa de dorinta de a lupta
cu turcii s-au transformat cu o rapiditate extraordinara într-o nerabdare
periculoasa de a da lovitura de gratie Imperiului otoman.

Faptul ca în 1443 statele crestine nu au trimis flota promisa si nici un
alt fel de ajutoare, tocmai în momentele în care Iancu de Hunedoara si
Vladislav I al Ungariei faceau un efort deosebit pentru a da lovitura de
gratie Imperiului otoman, atacat simultan de Ibrahim, beiul de Caramania ,
explica de ce în anul urmator cei doi au avut ezitari cu privire la
tratativele cu turcii. Aceasta lipsa de coordonare a actiunilor militare si
diplomatice, rezultat al contradictiilor care sfâsiau lumea italiana, ca si
întreaga Europa crestina, a fost una din cauzele cele mai importante ale
dezastrului de la Varna (10 noiembrie 1444), adica al ultimei încercari
serioase de a-i alunga pe turci din Europa.

Dar, pâna la dezastrul de la Varna, ca urmare a marilor victorii repurtate
de Iancu de Hunedoara în “Campania cea lunga”, se crease, în 1444, în sud-
estul Europei o situatie strategica si politica deosebit de favorabila
pentru fortele crestine, situatie care, pentru a se putea concretiza într-o
eventuala înfrângere hotarâtoare a turcilor, avea nevoie de o perioada de
consolidare pe care numai încheierea unei paci cu sultanul o putea oferi.
Constient de acest lucru, Iancu a reusit sa-l determine pe regele Vladislav
I al Ungariei sa accepte propunerile avansate de turci, astfel încât, la 12
iunie, a încheiat la Adrianopol un tratat de pace pe zece ani, tratat
avantajos pentru crestini, care va fi ratificat de regele maghiar în luna
iulie la Seghedin .

Tot în aceasta perioada, pentru a-si consolida baza politica din Balcani,
Iancu a intervenit activ în Bosnia, reusind sa încheie, la 10 iunie 1444,
un tratat de alianta cu regele Stefan Toma, rege care, de altfel, fusese
recunoscut si întarit în domnie de Vladislav I ca urmare a recomandarilor
sale .

Dar nu toti cei interesati de lupta antiotomana vedeau lucrurile la fel de
clar ca voievodul transilvan. Pe multi, victoriile rapide ale acestuia, i-
au facut sa creada ca organizarea unei noi expeditii ar fi suficienta
pentru a-i scoate pe turci din Europa, printre acestia aflându-se mari
nobili maghiari, legatul papal Cesarini, ducele Burgundiei , regele Alfons
V si Venetia . Interesant de remarcat este faptul ca toti acestia au cerut
cu multa insistenta organizarea, cât mai repede cu putinta, a unei noi
expeditii cruciate, toti au facut mari promisiuni de ajutor, dar nimeni nu
a trimis aproape nimic, iar atunci când s-a trimis câte ceva, ajutoarele au
ajuns mult prea târziu pentru a mai fi eficiente. Într-un cuvânt, toti
doreau sa-si satisfaca propriile interese politice, teritoriale, comerciale
si de prestigiu, lasând însa întreaga povara a luptei antiotomane în
sarcina lui Iancu de Hunedoara si a armatei sale. Lipsa totala de
coordonare a actiunilor au dus, în cele din urma, la tragicul deznodamânt
de la Varna, care a anulat, practic, roadele numeroaselor victorii din
“Campania cea lunga” si a rupt din nou echilibrul din Balcani în favoarea
turcilor.

În timp ce unii aliati traditionali ai lui Iancu de Hunedoara, cum ar fi
despotul Serbiei, Gheorghe Brancovici, s-au disociat de lupta antiotomana,
ajungând la o întelegere cu turcii , Alfons V si venetienii au insistat cu
hotarâre pentru ruperea pacii cu sultanul si declansarea ostilitatilor.
Primul avea pretentii teritoriale asupra Atenei, Patrasului si a peninsulei
Gallipoli , în timp ce venetienii urmareau sa cucereasca si ei Gallipoli,
dar si Salonicul, daca ar fi fost posibil , la care se adaugau si orasele
albaneze Valona, Ianina si Argyrocastro, dar numai daca ar fi fost evacuate
de turci.





                      


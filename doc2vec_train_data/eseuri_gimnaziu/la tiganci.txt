
                                 La tiganci

      Mircea Eliade recunoştea „încă din adolescenţă mi-a  plăcut  să  scriu
nuvele, povestiri şi chiar nuvele fantastice”.
      Această înclinare spre fabulos se va accentua în  urma  vastelor  sale
lecturi şi a numeroaselor  călatorii.  El  va  fi  atras  mereu  de  spaţiul
românesc şi de oraşul Bucureşti: „pentru mine Bucureştiul este centrul  unei
mitologii inepuizabile”. Şi în nuvela „La ţigănci” acţiunea  se  petrece  în
Bucureşti avîndu-l  ca  protagonist  pe  profesorul  de  muzică  Gavrilescu.
Nuvela  ilustrează  o  alegorie  a  morţii  sau  a  drumului  spre   moarte.
Intinerariul spiritual  al  eroului  se  desfăşoară  în  opt  secvenţe  care
alcătuiesc nuvela construită cu echilibru  şi  armonie  clasică.  Alternează
planul real cu cel ireal.
      Secvenţa I (expoziţiunea) prezită eroul  în  tramvai,  este  vorba  de
Gavirescu care se întorcea acasă de la lecţiile  de  pian  date  domnişoarei
Otilia. În tramvai se  discută  despre  bordeiul  ţigăncilor,  de  existenţa
căruia se prefac că se scandalizează bărbaţii. Pentru profesor  acesta  este
un palat cu grădini şi nuci pe care el îl vede de  trei  ori  pe  săptămînă.
Îşi aduce aminte că a uitat servieta la meditaţie şi coboară  repede  ca  să
ia tramvaiul în sens invers. În această  primă  secvenţă  autorul  introduce
cîteva leitmotive: căldura mare, biletul, confesiunea,  colonelul  Lavrence,
bordeiul (spaţiul misterios), Elsa. Aşteptînd tramvaiul este atras  hipnotic
de mirosul amărui al frunzelor de nuc şi de nefireasca răcoare încî fără să-
şi dea seama s-a aflat  în  faţa  porţii.  Secvenţele  II,  III  şi  IV  ale
naraţiunii  dezvoltă  intriga  marcată  de  pătrunderea  lui  Gavrilescu  la
ţigănci. Desfăşurarea acţiunii se face prin  nararea  întîmplărilor  eroului
în acest spaţiu, visul lui.
      Intrînd la ţigănci este întîmpinat de baba care-i cere „trei sute”  ca
să îl lase la bordei, să-şi aleagă o  fată.  Se  întîlneşte  cu  trei  fete,
trebuind să identifice pe cea de a treia dar nu reuşeşte. Pică  într-un  vis
şi apoi se trezeşte cu gîndul că trebuie să-şi  recupereze  servieta  şi  se
duce la tramvai.
      Acest nucleu conţine mai multe mituri mereu aprofundate  în  lucrările
lui Eliade. Bordeiul trebuie privit ca un mit al labirintului, un simbol  al
trecerii  dinspre  viaţă  spre  moarte.  Este  un  spaţiu  al  iniţierii  în
ritualurile morţii. Trecerea prin bordei  este  o  trecere  „dincolo”.  Cele
trei fete amintesc de ursitori, ele îl supun pa  Gavrilescu  unor  încercări
pe care el nu le poate trece, dansează în jurul lui, îi cer să  o  ghicească
pe ţigancă dar el le scapă mereu.
      Personajul alunecă mereu spre trecut vorbindu-le despre episoadele  cu
Hildegard şi Elsa. El nu reuşeşte să  ghicească  ţiganca  nici  după  ultima
încercare. Trebuie să interpretăm acest lucru în sensul că profanul  ratează
intrarea lui în domeniul sacrului. Apare o  nouă  tentativă  de  intrare  în
real prin muzică.
      Secvenţa IV descrie visul lui Gavrilescu. Eroul  visează  că  încearcă
să ghicească fetele, se  pierde  în  camere  ciudate  cu  tavane  scunde  şi
neregulate, cu pereţii uşor ondulaţi, cu paravane tot  mai  misterioase,  cu
coridoare  pe  care  rătăceşte  mereu  în  sens  invers,  cu  obiecte   ce-l
terorizează.
      Visul se termină cu o scenă a luptei  lui  cu  o  draperie  simbolică.
Visul are mai multe semnificaţii.
      La început el apare ca o aspiraţie a eroului sprea  o  altă  realitate
alături de Hildegard. Apoi în secvenţa IV visul devine  simbolul  coşmarului
traversării materiei de către  spirit  a  vieţii  spre  moarte  însoţită  de
spaime şi sufocări. Draperia îi apărea ca un giurgiu şi-l îngrozea ca  jocul
straniu al  fetelor.  Jocul  ielelor  propune  lui  Gavrilescu  drept  probă
ghicitul, simbol al riturilor de iniţiere în  taina  morţii,  o  vamă  luată
sufletului ca o ultimă şansă de despărţire a condiţiei umane.
      Cifra trei şi multiplu de  trei  este  un  alt  mit  al  nuvelei  care
punctează momente semnificative.
      Secvenţa V ne apropie de punctul culminant al nuvelei  prezentîndu-nil
pe Gavrilescu în încerecarea de a-şi  recupera  servieta  cu  partituri.  În
strada preoteselor nr. 18 nu  mai  cunoaşte  pe  nimeni,  în  locul  doamnei
Voitinovici găseşte pe doamna Georgescu, iar despre Otilia alfă  că  plecase
acum 8 ani după ce se căsătorise cu inventatorul Frîncu.  Se  întoarce  spre
casă şi în tramvai revin aceleaşi obsesii (portofelul, căldura, etc.).
      Secvenţa VI (punctul  culminant)  se  petrece  acasă  unde  surprizele
continuă. Elsa, soţia lui, plecase în Germania la familia ei în urmă  cu  12
ani, cam de cînd aflase că el a murit. Murise şi madam Trandafir  şi  foarte
dezamăgit se hotăreşte să se întoarcă la ţigănci.
      Secvenţa VII descrie drumul de acasă  la  ţigănci.  Călătoria  lui  se
realizează într-o atmosferă fantastică, noaptea cu un personaj misterios  pe
care Gavrilescu îl simte un visător, o fire de artist. Acesta ca un  mesager
al morţii îl ajută pe profesor  să  ajungă  „dincolo”  trecînd  prin  locuri
impuse de tradiţie cum este biserica.
      Secvenţa VIII începînd cu intrarea definitivă  a  eroului  la  ţigănci
unde nimic nu se schimbase. Baba îl aşteapă, îl recunoaşte, îi ia  vama,  îi
arată din prag casa cea mare rostind nişte cuvinte oraculare:  „vezi  să  nu
te rătăceşti”, „să te ţii drept pe coridor şi să numeri şapte  uşi  şi  cînd
ajungi la a şaptea să baţi de trei ori şi  să  spui:  eu  sunt,  m-a  trimis
baba”. Sleit de puteri trece prin coridor şi se încurcă iar,  o  găseşte  pe
Hildegard care îl aşteptese ca să-l conducă pe  ultimul  drum  şi  îi  spune
„vino cu mine”. Pornesc spre pădure alunecînd dinspre veghe spre  vis,  spre
moarte du-şi de birjarul enigmatic şi de porunca lui Hildegard:  „Ia-o  spre
pădure, pe drumul ăla mai lung şi mînă încet. Nu ne grăbim.”.
      Deznodămîntul nuvelei nu  aduce  ieşirea  din  ambiguitate.  Eroul  se
explică echivoc „se întîmplă ceva cu mine şi nu ştiu ce, dacă  nu  te-aş  fi
auzit vorbind cu birjarul aş crede că visez.”. Fata îl consolează la fel  de
echivoc „toţi visăm, aşa  începe,  ca  într-un  vis.”.  Nuvela  într-o  altă
interpretare poate sugera aventura artistului case aspiră  să-şi  depăşească
condiţia sa profesională şi socială a omului care  poate  atinge  absolutul,
eternul. Şi  atunci  bordeiul  poate  fi  privit  ca  Olimpul,  o  cetate  a
cunoaşterii.
      Condiţia materială precară îl împiedică să-şi depăşească condiţia,  în
lupta sa ar trebui să fie tînăr  dar  el  este  bătrîn,  ar  trebui  să  fie
curajos dar lui îi e frică mereu, i-ar trebui  o  dragoste  protectoare  dar
toţi care l-au iubit au dispărut. Din această  perspectivă  nuvela  prezintă
drama artistului ratat.



Ministerul Afacerilor Externe (MAE) informează cetăţenii români care se află, tranzitează sau doresc să călătorească în Republica Elenă că pentru miercuri a fost anunţată grevă generală de 24 de ore, începând cu ora 00,01 şi până la 24,00.
Potrivit Agerpres, care citează MAE, cei care vor face grevă sunt Administraţia Supremă a Funcţionarilor Publici (ADEDY), Confederaţia Generală a Lucrătorilor din Republica Elenă (GSEE), Federaţia Navală Panelenă (PNO), OSE - Hellenic Railwais Organization şi metroul suburban, inclusiv pe sectorul Doukissis Plakentias - Aeroport Atena.
Nici angajaţii care asigură transportul în comun (autobuze, inclusiv autobuzele Express care asigură legătura cu Aeroportul din Atena şi troleibuze) nu vor lucra în intervalul orar 5,00-9,00 şi 21,00 - până la sfârşitul programului orar zilnic.
De asemenea, controlorii de trafic aerian vor întrerupe activitatea în intervalul orar 10,00 - 13,00, perioadă în care nicio companie aeriană nu va opera spre şi de pe aeroporturile din Republica Elenă.
Companiile AEGEAN şi OLYMPIC AIR vor anula 6 zboruri şi vor modifica ora de plecare la alte 50 de zboruri. Se recomandă cetăţenilor români să verifice cu operatorii de turism orarul de zbor pentru biletele de avion achiziţionate.
Ofertă de vacantă. Tren direct de la București la Salonic, Sofia și Istanbul. Cât costă biletele
Cetăţenii români pot solicita asistenţă consulară la numerele de telefon ale Ambasadei României la Atena: +302106728879 şi +302106728875, apelurile fiind redirecţionate către Centrul de Contact şi Suport al Cetăţenilor Români din Străinătate (CCSCR) şi preluate de către operatorii Call Center în regim de permanenţă.
De asemenea, cetăţenii români care se confruntă cu o situaţie cu caracter de urgenţă au la dispoziţie şi telefonul de permanenţă al Ambasadei României în Republica Elenă: +306978996222.
MAE recomandă consultarea paginilor de Internet http://atena.mae.ro , www.mae.ro şi reaminteşte faptul că cetăţenii români care călătoresc în străinătate au la dispoziţie aplicaţia "Călătoreşte în siguranţă" ( www.mae.ro/app_cs ), care oferă informaţii şi sfaturi de călătorie.
Seymour Hersh, jurnalist castigator al premiului Pulitzer

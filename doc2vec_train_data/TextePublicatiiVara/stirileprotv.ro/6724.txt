Marina Militară Rusă a dat startul în această săptămână la cele mai mai exerciții navale din ultimii 10 ani în Marea Barents.
36 de nave de luptă și vase de sprijin aparținând Flotei Nordice au fost trimise miercuri în Marea Barents pentru exercițiile programate să țină până la sfârșitul săptămânii, relatează thebarentsobserver.com .
Navelele sunt însoțite de 20 de aeronave de luptă și de peste 150 de tipuri de rachete, sisteme de artilerie și echipament special.
Zone importante din Marea Barents au fost închise pentru navigația civilă, la fel au fost blocate și rute aeriene pentru a se evita accidente.
Între 70 şi 100 de nave ale marinei militare ruse se află în permanenţă în diferite regiuni pe mările şi oceanele lumii, a declarat comandantul-şef Vladimir Koroliov, într-un interviu apărut vineri în cotidianul Krasnaia Zvezda.
Mesajul lui Putin după ce rusoaicele au fost atenţionate să nu facă sex cu străini
”O flotă poate fi reală dacă navele şi submarinele sale nu stau în dane, ci îşi îndeplinesc funcţiunile pe mare”, a afirmat amiralul Koroliov.
El a precizat că noua fregată ”Amiral Makarov” va sosi în portul Sevastopol şi va face parte din Flota Mării Negre începând din august sau septembrie.
De asemenea, nava anti-mine ”Ivan Antonov” a fost lansată recent în portul Sankt-Petersburg, iar o serie de şase nave torpiloare mici ”Şkval” s-au alăturat Flotei Mării Baltice.
În viitorul apropiat, în dotarea marinei militare vor intra nave de o clasă cu totul nouă, mai precis nave de patrulare din clasa 22160 ”Vasili Bîkov”, a menţionat comandantul-şef.
Marina militară rusă, înfiinţată în 1992, cuprinde în prezent Flota Nordică, Flota Pacificului, Flota Mării Negre, Flota Mării Baltice, Flota Mării Caspice, aviaţia navală şi trupele de coastă.
Seymour Hersh, jurnalist castigator al premiului Pulitzer

Duminică avem vreme schimbătoare, cu averse destul de consistente. Instabilitatea persistă, vor fi tunete, fulgere, vânt cu răbufniri frecvente şi va ploua mai ales în nord-est, la deal şi la munte.
Vorbim din nou de cantităţi importante de apă: 25 de litri pe metru pătrat, însă la munte şi în Moldova chiar 40...50 l/mp. În rest, ploile sosesc târziu după prânz, iar maximele ajung la normal, între 20 şi 30 de grade.
Avertizările meteorologilor se ţin lanţ: avem cod portocaliu de ploi abundente pentru nordul Moldovei, cod galben pentru zonele de deal, de munte şi pentru restul Moldovei, şi o informare meteo de averse torenţiale până luni dimineaţa.
Duminică, aversele vin în mai multe reprize, iar prin Moldova, la deal şi la munte aşteptam ploi torenţiale şi risc mare de inundaţii.
Vremea în fiecare regiune
Vijeliile au distrus mașinile parcate pe stradă, în mai multe oraşe din România
În Bărăgan şi Dobrogea, aversele revin după prânz, zărim şi soarele pentru câteva ore, dar instabilitatea persistă şi ploile pot fi violente, cu vijelii şi grindină. Maximele pierd vreo două grade.
În Moldova sudică şi în nordul Munteniei se anunţă vreme schimbătoare, înnorări din când în când şi ploi torenţiale. Se răcoreşte şi pe aici.
Mai sus, în jumătatea nordică a Moldovei şi în Bucovina, instabillitatea rămâne accentuată şi avem cod portocaliu de ploi torenţiale până diseară la ora 21. Cantităţile de apă ajung la 70 l/mp. Este pericol mare de inundaţii în zonă.
Şi în nordul Transilvaniei şi prin Maramureş vor mai fi ploi în averse. În zona de munte se adună cantităţi mari de apă. Pe lângă descărcări electrice aşteptam grindina şi vijelii.
În vest găsim cam aceeaşi situaţie: soare cu nori, temperaturi plăcute, dar averse în mai multe reprize şi destul de agresive, cu răbufniri de vânt şi grindină.
Nu se schimbă nimic nici în Transilvania. Vremea se menţine capricioasă, aversele apar temporar şi vor fi abundente pe la munte.
În Oltenia se aşteaptă vreme mai bună, temperaturile se opresc pe la 28 de grade, însă către seară mai vin câţiva nori de ploaie.
Şi prin sud vedem soarele, dar , ca şi ieri, atmosferă va fi agitată şi norii apar temporar. Ploile sunt anunţate tot mai spre seară.
Vremea în Capitală
În Bucureşti, duminică se anununta vreme amestecată, soare cu nori şi ploi după prânz. Maxima va fi de 27 de grade, o valoare normală.
Vremea la munte
Şi la munte vine avem o zi extrem de instabilă, cu ploi torenţiale, vijelii şi grindină. Cantităţile de apă vor fi destul de mari: local 30, dar punctual chiar şi 60 de litri pe metru pătrat. Prin staţiuni, temperaturile rămân sub 20 de grade.
Vremea pe litoral
Şi la mare sunt aşteptate ceva schimbări în zilele care urmează. Duminică, atmosfera devine tot mai instabilă, apare şi soarele printre nori şi probabil că o să plouă în câteva reprize. Temperaturile ajung la 27 de grade, iar apa mării poate avea şi 24 de grade în nord. 
Seymour Hersh, jurnalist castigator al premiului Pulitzer

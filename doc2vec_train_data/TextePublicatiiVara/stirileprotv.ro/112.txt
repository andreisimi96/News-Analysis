Un adolescent de 17 ani a ajuns la spital, pentru a primi îngrijiri medicale, după ce a fost lovit, vineri, pe un teren de fotbal din Craiova, într-o altercaţie între echipele de fotbal a două licee cu profil sportiv, din Slatina şi Târgu-Jiu.
Potrivit IPJ Dolj, printr-un apel la 112 a fost sesizat faptul că o persoană a fost accidentată pe terenul de fotbal de la căminul 14 al Facultăţii de Drept din Craiova. Poliţiştii care au ajuns la faţa locului au stabilit că, în urma unui meci de fotbal organizat între licee cu profil sportiv din Târgu-Jiu şi Slatina, o parte din jucătorii celor două echipe au avut o serie de discuţii contradictorii.
În urma disputelor, un băiat de 17 ani, de la liceul din Slatina, ar fi fost lovit cu pumnul de portarul echipei adverse, în vârstă de 18 ani, şi a fost transportat la spital pentru îngrijiri medicale.
Băiatul de 17 ani a suferit câteva leziuni minore şi a afirmat că va depune plângere pentru lovire şi alte violenţe.
Seymour Hersh, jurnalist castigator al premiului Pulitzer

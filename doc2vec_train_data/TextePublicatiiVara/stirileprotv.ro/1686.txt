Piaţa Victoriei din Capitală a fost din nou duminică seară scena unui protest. De această dată, aplauzele la adresa guvernului au fost înlocuite cu scandări împotriva Cabinetului Dăncilă.
Cei prezenţi în piaţa au criticat dur manifestaţia organizată sâmbătă de Partidul Social Democrat, au cerut demisia guvernului şi organizarea de alegeri anticipate .
Aproximativ 2.000 de oameni s-au adunat în faţa Guvernului pentru a cere printre altele demisia cabinetului Dancila, alegeri anticipate şi depolitizarea CCR.
Apelul la protest a fost făcut după manifestaţia de sâmbătă organizată de PSD.
Inquam Photos/ Octav Ganea
"Fiind aduşi aici foarte săraci să susţină nişte oameni foarte bogaţi mi se pare demn de milă. Noi am fost aici încă de la OUG 13. Ei au venit în contramanifestaţie, nu noi."
"În momentul în care abuzezi cumva de atât de mare influenţă la nivel naţional, o chestie cu care eu m-am simţit ruşinat, ştiţi?
Iulia are 27 de ani şi spune că a muncit ca să-şi facă o carieră în România, aşa că duminică seară a protestat aproape lăcrimând, alături de soţul ei.
Iulia: "Am făcut 2 facultăţi ca să fiu nevoită să plec din ţară, nu mi se pare corect. Ieşim cât putem, rezistăm, e trist, să ştiţi că pentru mine e foarte trist, dacă nu rezistăm aşa or să ne învingă. Pentru că aţi văzut câţi au fost aseară, ce fel de oameni, ce au lăsat în urma lor."
"Noi de aseară umblăm aşa, că de la evenimentul ăla mirobolant s-a împiedicat de gunoaie”, a spus un protestatar care a venit cu o pancartă uriașă cu chipul premierului Viorica Dăncilă.
"Nimeni nu a vrut să se oprească să adune un PET, nu a existat nici măcar un îndemn, din păcate, de la organizatori. Noi cei de astă seară suntem viitorul, cei de ieri au fost trecutul."
Punctul culminant al protestului a avut loc la ora 21, când oamenii au strigat minute în şir aceleaşi cuvinte: rezistăm, nu cedăm.
"Mesajul se adresează tutror celor care cred că vom accepta aceste abuzuri."

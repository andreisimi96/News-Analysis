Un american din Arizona este suspectat că ar fi criminal în serie, şi ar fi ucis 6 oameni în ultimele 5 zile. Printre victimele sale se număra două angajate ale unei firme de avocatură, un specialist în terapie de cuplu şi un psihiatru-criminalist.
Individul şi-a încheiat seria sângeroasă, prin sinucidere, într-o cameră de hotel. Autorităţile încearcă să afle motivul acestor omoruri, iar până acum au descoperit o istorie de atacuri violente, împotriva fostelor lui soţii.
"O să încep prin a vă spune cine este suspectul nostru.. Îl cheamă Dwight Lamon Jones, un bărbat de 56 de ani, decedat.." a declarat şeful poliţiei din Scottsdale, care a condus operaţiunea.
Suspectul şi-a luat viaţa atunci când s-a văzut încolţit de poliţişti. A lăsat însă în urma lui un şir de cadavre. Şi-a început seria ucigaşă joi, cu Steven E Pitt, un psihiatru criminalist, cunoscut pentru implicarea lui în câteva cazuri celebre de crimă. În următoarea zi, a făcut două victime, ambele asistente la o firmă de avocatură. A urmat un terapeut pentru probleme în cuplu, în vârstă de 72 de ani.
Declarația unui regizor celebru: Aş fi putut să fiu un mare criminal în serie
Autorităţile au primit o informaţie care i-a ajutat să-şi facă o idee şi despre motivul crimelor.
Rich Slavin, poliţia Scottsdale: „A trecut printr-un divorţ, între 2009-2010. Şi atunci le-a cunoscut pe toate victimele, într-un fel sau altul..."
Cercetându-i trecutul, anchetatorii au aflat că bărbatul le-a atacat şi le-a ameninţat pe fostele soţii. În timpul procesului de divorţ, Dwight Jones şi-a întâlnit prima victima - renumitul psihiatru criminalist Steven Pitt. După ce l-a evaluat, Pitt a depus mărturie la proces, spunând că bărbatul are tulburări de anxietate şi comportament şi prezintă caracteristicile unei personalităţi anti-sociale, narcisiste şi paranoice.
Duminică, au mai fost descoperite alte două victime, despre care cred poliţiştii că ar fi ucise de acelaşi suspect. Astfel, s-a ridicat bilanţul la 6 morţi.

Caz fără precedent! România a stopat procedurile de includere a Roşiei Montane în Patrimoniul Unesco.
Este pentru prima dată când o ţară cere acest lucru! Decizia priveşte, spun oficialii, procesul României cu acţionarul majoritar de la Roşia Montana.
Guvernul României prin Ministerul Culturii a cerut oprirea procedurilor de includere a Roșiei Montane în patrimonial UNESCO, deși ar fi urmat să primim un răspuns pozitiv în mai puțin de o lună, a explicat ambasadorul României pe lângă UNESCO, Adrian Cioroianu Țuțuianu.
Decizia Guvernului vine în legătură cu procesul pe care România îl are cu acționarul Gabriel Resources care cere despăgubiri în valoare de 4 miliarde jumătate de dolari pentru blocarea exploatării aurifere, iar includerea Roșiei Montane în UNESCO ar dăuna României în acest proces.
Decizia Guvernului nu a fost bine primită în spațiul public. Au fost semnate numeroase petiții, iar vineri seară sunt programate proteste în mai multe orașe din țară.

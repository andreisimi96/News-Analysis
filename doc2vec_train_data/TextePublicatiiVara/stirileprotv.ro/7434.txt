Localitatea Saschiz din Mureş este cunoscută şi peste hotare pentru dulceţurile savuroase.
Inclusiv Prinţul Charles a gustat din bunătăţile de acolo şi s-a declarat impresionat.
Iar acum, zeci de fermieri au venit să vadă cum sunt pregătite preparatele, care ajută zona şi când vine vorba de turism. Este forfota mare în această perioadă în gospodăriile din localitatea Saschiz din Mureş, unde fructe delicioase sunt transformate în dulceţuri savuroase.
Nagy Gizella, bucătăreasa: "Într-o zi fac vreo 100 de borcănaşe. Sunt în general fructe de pădure, coacăze, cireşe amare, cireşe de pădure."
Preparatele au devenit cunoscute în întreaga țară. Însă faima lor a trecut şi graniţele României, după cum spun localnicii.
Studenții din anul I au luat cu asalt căminele, "înarmați" cu zacuscă și dulceață
Şuster Costea Diana, Fundaţia adept: "A crescut şi numărul comenzilor pe an ce trece. Tot mai multe avem din Germania, Italia, Franţa, avem turişti de peste tot din lume."
Aşa că nu e de mirare că fermieri de peste hotare au venit să vadă cu ochii lor cum sunt preparate bunătăţile.
Mugurel Jitea: "Modelul de turism dezvoltat aici este unul sustenabil ce implică întreaga comunitate."
Printre clienţii localnicilor se numără şi Prinţul Charles, îndrăgostit de preparatele delicioase din zonă.

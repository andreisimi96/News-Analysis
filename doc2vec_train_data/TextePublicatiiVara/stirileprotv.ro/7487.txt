Poziția Guvernului Italiei privind zona euro este principalul subiect care îi revoltă pe liderii europeni și pe investitori – de la șefa Fondului Monetar Internațional, Christine Legarde, la directorul executiv al grupului Glodman Sachs, Lloyd Blankfein.
Însă adevărata „lebădă neagră” este Germania și posibilitatea de a crea o „gaură” în blocul comunitar, scrie Bloomberg .
Politica cancelarului german Angela Merkel privind refugiații, din timpul crizei din 2015-2016, a fost ceea ce a provocat controverse în politica din Germania.
„Bavaria a fost pe linia întâi a frontului, primind peste 1 milion de imigranți, ceea ce a determinat liderii statali să respingă politica federală. Vocile conservatoare au devenit mai puternice după rezultatul lui Merkel la alegerile electorale de anul trecut. Aceleași alegeri care au adus în opoziția din Parlament partidul antimigrație Alternativa pentru Germania (AfD), care are printre lideri un politician ce a sugerat că ultima opțiune ar fi împușcarea migraților de la graniță”, notează sursa citată.
Cei care i se opun cu fermitate lui Merkel „se uită cu invidie” peste hotare.
Acord între statele UE privind migranții. Merkel și-a salvat funcția, pentru moment
„În Austria, Sebastian Kurz – care avea 19 ani când Merkel a venit la putere în 2005 – a devenit cancelar anul trecut, în alianță cu partidul de extremă-dreapta, Partidul Libertății. În Unaria, populismul antimigrație al lui Viktor Orban i-a adus o victorie răsunătoare anul acesta. Liga populistă a Italiei a ajuns în Guvern, extinzându-și susținerea cu o retorică împotriva imigranților”, mai scrie Bloomberg.
În contextul în care percepția opiniei publice față de Merkel începe să se schimbe, liderul Uniunii Creștin-Socialiste (CSU) Horst Seehofer „simte momentul”.
„Sfidând-o pe Merkel, a amenințat că își va folosi puterea ca ministru federal de Interne ca să respingă migranții de la frontierele Germaniei. Dacă va face asta, cancelarul va trebui fie să dea înapoi, fie să scape de el, ceea ce ar putea duce la ciocniri cu partidul său bavarez, ceea ce i-ar putea pune în pericol coaliția de guvernare. Sehofer spune că va respinge migranții care s-au înregistrat într-un alt stat european, dacă Merkel nu reușește să obțină o înțelegere avantajoasă la summitul de la Burxelles. Rezultatul este deja incert: Orban și aliații din Polonia, Slovacia și Cehia, care au refuzat cu toții să accepte refugiați, au boicotat o întâlnire preliminară pe teme de migrație”, mai notează Bloomberg.
În acest context, Angela Merkel a declarat ă „migrația este o provocare europeană care are nevoie de un răspuns”, subliniind că Germania ar putea să își asume un risc care ar pute împreună unitatea europeană, dacă va fi singura țară care ia măsuri practice la granițele sale. Ea le-a mai transmis liderilor europeni că „ceea ce va ține Europa unită” este o acțiune comună. Cu toate acesta, mesajul a fost ignorat de liderii italieni. Asemenea planului lui Seehoofer, ministrul italian de interne Matteo Salvini a început să refuze primirea de ambarcațiuni cu imigranți în porturile Italiei, cerând mai mult ajutor din partea Europei.
„Paradoxul e că Merkel ar putea fi cea mai bună speranță a Italiei ca să obțină o înțelegere în privința migrației (...) Cu forțele politice care se grupează în Europa și liderii din Rusia și SUA, Merkel pare că se pregătește să mai reziste puțin. Ea speră să apere politicile bazate pe consens care par să fie tot mai excepționale în ziua de azi”, mai scrie Bloomberg.
Seymour Hersh, jurnalist castigator al premiului Pulitzer

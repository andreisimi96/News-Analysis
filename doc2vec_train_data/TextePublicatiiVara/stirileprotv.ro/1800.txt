La zece ani de la incendiul care a cuprins simbolul orașului Bistrița, Biserica Evanghelică de acolo, în lăcașul de cult a avut loc o slujbă de comemorare.
Pe de altă parte, odată cu renovarea turnului distrus de flăcări, autoritățile au montat și un lift cu care vizitatorii ajung la 75 de metri înălțime, iar inițiativa a dus la un număr mai mare de oaspeți.
În urmă cu zece ani, oamenii din Bistriţa aveau ochii în lacrimi şi priveau neputincioşi cum Biserica Evanghelică din secolul al 14-lea, cu cel mai înalt turn medieval din țară, de 75 de metri, este cuprinsă de foc.
Incendiul a izbucnit din cauza unor copii care se jucau cu chibrituri în apropiere. După un deceniu, în lăcaşul de cult a avut loc o slujbă, aşa cum se întâmplă an de an.
"Este un simbol al oraşului, ceva reprezentativ de când e Bistriţa Bistriţa. Bineînţeles că ne pare rău", spune o localnică.
Saşii din diasporă, biserica evanghelică şi primăria Bistriţă au reuşit să strângă trei milioane de euro, bani cu care au renovat turnul bisercii, bolţile şi structura de rezistenţă. În 2012, lăcaşul de cult a primit din nou vizitatori, care, de atunci, au la dispoziţie şi un lift pentru a urca în turn, de unde pot admira oraşul.
"Mi se pare frumoasă pe dinafară, însă e veche, ar trebui restaurată, presupun că e problemă de bani, dar e păcat", spune o turistă venită din Spania.
"O medie de 10-11.000 pe an. În ultimul an raportul a fost destul de apropiat între cetăţenii români şi cei străini care au vizitat Bistriţa şi implicit Biserica evanghelică", spune Mihai Ruşti, purtătorul de cuvânt la Primăriei Bistriţa.
"Cu taxa pe care perceput-o pe lift în primii 2 ani de funcţionare liftul s-a amortizat. În felul acesta noi am reuşit să devenim unici şi pe o zonă foarte mare de la Viena până la Moscova, nu există alt turn de biserică cu lift în acest interval", explică Ovidiu Crețu, primarul orașului.
Acum, primăria a câştigat un proiect european în valoare de trei milioane de euro pentru restaurarea întregii biserici, iar lucrările ar putea începe în luna august, spun autorităţile.
Seymour Hersh, jurnalist castigator al premiului Pulitzer

Mezinul ministrului justiţiei, Tudorel Toader, este cercetat penal pentru vătămare corporală din culpă, după ce a fost implicat într-un accident rutier petrecut lângă Iaşi.
Potrivit poliţiştilor, tânărul Andrei ar fi aţipit la volan şi n-a mai controlat maşina. A izbit 3 podeţe, iar în final s-a răsturnat într-un şanţ.
Accidentul s-a produs marţi dimineaţă la 4. Teodor Andrei Toader în vârstă de 21 de ani era în maşină cu o prietenă. Poliţiştii spun că în localitatea Chicerea fiul ministrului justiţiei ar fi adormit la volan.
Tânărul se îndrepta spre Iaşi. Într-o curbă a pierdut controlul autoturismului, a intrat în acest sunt, iar pe o distanţă a lovit trei podete, iar apoi s-a oprit tot într-un şanţ.
Localnicii s-au speriat de zgomot şi când au ieşit pe la porţi au văzut maşina răsturnată şi distrusă în proporţie de 80 la sută. Oamenii au sunat imediat la 112. Cei doi tineri au fost duşi de urgenţă la Spitalul de Neurochirurgie din Iaşi.

Lumea întreagă numără minutele rămase până la summitul istoric dintre Donald Trump şi Kim Jong-un, care va avea loc la Singapore, la 4 dimineaţa, ora României.
UPDATE 03.30: Liderul nord-coreean Kim Jong Un a părăsit hotelul unde era cazat, îndreptându-se spre locul summitului istoric cu preşedintele american, Donald Trump, transmit agenţiile internaţionale de presă.
North Korean leader Kim Jong Un's motorcade is departing for the site of the historic summit where he'll soon meet with US President Trump https://t.co/NNWPXftoPE pic.twitter.com/caXb76Phoe
— CNN International (@cnni) June 12, 2018
 Cei doi lideri se vor întâlni la hotelul Capella de pe insula Sentosa, potrivit Agerpres .
SUA continuă să-l atace pe premierul Canadei: ”Există un loc special în iad pentru orice lider străin”
UPDATE 03.15, marți: Preşedintele american, Donald Trump, a părăsit hotelul, îndreptându-se spre locul summitului cu liderul nord-coreean, Kim Jong Un, transmit agenţiile internaţionale de presă.
The Trump motorcade is officially on the move, the stream of cars are headed to the Capella Hotel for the #TrumpKim summit https://t.co/wsqSm13ne4 pic.twitter.com/qVMiy4nkVZ
— CNBC International (@CNBCi) June 12, 2018
Până atunci, negociatorii celor două ţări fac eforturi contra-cronometru să-şi apropie, pe cât posibil, poziţiile.
Kim Jong-un va fi primul lider nord-coreean care se întâlneşte cu un preşedinte american în funcţie, şi asta e, în sine, un pas înainte.
Ca să risipească puţin din tensiunea provocată de miză uriaşă a întâlnirii, gazdele singaporeze au avut curtoazia să-l serbeze anticipat pe preşedintele american. Donald Trump împlineşte joi 72 de ani. Liderul american a fost auzit în timp ce formula aşteptări optimiste.
Donald Trump: “Avem o întâlnire foarte interesantă mâine şi cred că o să iasă foarte bine.”
Şi Kim Jong-un a părut relaxat şi a afişat un zâmbet larg la întâlnirea cu premierul singaporez.
Kim Jong-un, însoţit la fiecare pas de gărzi de corp într-o permanentă stare de alertă, i-a prezentat pe oficialii care îl însoţesc. Veştile despre deplasarea istorică a dictatorului la Singapore au ajuns în presa nord-coreeană abia luni. Şi chiar a fost evocată noţiunea de denuclearizare în relatarea televiziunii de stat de la Phenian.
Cât despre strategiile pe care le vor folosi cei doi lideri, Donald Trump e convins că-l poate "citi" pe Kim din primul minut, bazându-se pe instinctele lui de magnat al imobiliarelor din New York. În schimb, Kim Jong Un ar putea specula slăbiciunile interlocutorului.
Samantha Vinograd, CNN Naţional Security Analyst: “Nu e niciun secret ca preşedintelui Trump îi place să fie flatat, complimentat. Aşa că ar putea şi el folosi complimente ca să-l prindă pe Trump cu garda jos. Kim ştie că Trump a avut un week-end dezastruos în Canada şi crede că Trump îşi doreşte nespus un succes, oricum am defini asta, în Singapore.”
Andrew Stevens, CNN Correspondent: “Kim Jong Un vrea să fie văzut împreună cu liderul lumii libere, ceva ce şi-a dorit să obţină şi tatăl şi bunicul lui, dar n-au reuşit.”
În privinţa obiectivelor vizate de Trump şi Kim:
Will Ripley coresp CNN: “Kim vrea să-şi scoată economia din groapă, dar mai presus de asta, prioritatea lui este securitatea guvernului, longevitatea regimului e mult mai importantă decât orice concesii economice.”
Şi pentru şeful de la Casa Albă, întâlnirea are inclusiv o miză personală.
Harry Sa: “Administraţia lui este asediata de investigaţii, se afla sub atac din pricina lipsei de popularitate, a anchetei referitoare la amestecul Rusiei...Aşa că Trump cauta acea victorie majoră în planul politicii externe. Este foarte îngrijorat în legătură cu moştenirea pe care o lăsă în urmă.”

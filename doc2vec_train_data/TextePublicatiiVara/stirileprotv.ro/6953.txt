Cinci sate din Tulcea sunt monitorizate de Direcția Sanitar-Veterinară, după apariția unor focare de pestă porcină africană. Astfel, au fost trimiși specialiști și covoare dezinfectante din patru județe, pentru a gestiona situația.
Potrivit directorului DSVSA Tulcea, Mitică Tuchilă, începând de luni, specialiştilor din judeţ li s-au alăturat colegi Brăila, Călăraşi, Ialomiţa şi Vrancea, toate suspiciunile de focare de PPA apărute în Ceatalchioi, Sălceni, Partizani, Parcheş, Somova şi la patru kilometri distanţă de municipiul Tulcea fiind confirmate de analizele de laborator efectuate la Institutul de Diagnostic şi Sănătate Animală din Bucureşti (IDSA), informează Agerpres .
„Avem noi suspiciuni aproape în fiecare zi. Echipele pe care le avem caută să reducă pe cât posibil difuzarea bolii în alte exploataţii şi în judeţ. (...) La Tulcea, am identificat virusul PPA şi într-o căpuşă, iar căpuşa a fost trimisă pentru noi analize la IDSA. Căpuşa este o insectă hematofagă, trebuie evitată atât în preajma animalelor, cât şi a omului, fapt pentru care se impune efectuarea dezinsecţiilor riguroase, cu substanţe adecvate", a precizat directorul DSVSA.
Primele focare de PPA au apărut în judeţul Tulcea în urmă cu circa două săptămâni, după ce, în ultimii doi ani, zeci de asemenea focare au fost confirmate în Ucraina şi Republica Moldova, în apropierea graniţei cu România.
Încă de atunci, specialiştii DSVSA au derulat campanii de informare a populaţiei cu privire la modul de prevenire a difuzării virusului şi au început recoltarea de extracţie a mistreţilor din mediul sălbatic pentru identificarea PPA.
Alertă de pestă porcină africană în Delta Dunării. Autoritățile au confirmat patru focare
Pentru prevenirea răspândirii virusului, DSVSA a decis instalarea unor covoare dezinfectante în apropierea localităţilor în care au apărut suspiciunile de PPA, cât şi la pasagerele care transportă călători în Delta Dunării. De asemenea, au fost instituite filtre, astfel încât niciun porc viu sau produs din carne de porc nu mai poate fi transportat dintr-o zonă afectată.
Seymour Hersh, jurnalist castigator al premiului Pulitzer

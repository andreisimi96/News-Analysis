Ultima zi de gradiniță pentru cei care au avut copiii la stat este prima, de mare derută pentru părinţii care nu au bunici, bone şi nici bani să plătească două luni la privat.
 În toată ţara, vor rămâne deschise în perioada verii sub cinci la sută din grădiniţele publice. Asta pentru că educatorii nu sunt plătiţi în vacanţă şi puţini sunt dispuşi să facă muncă voluntară.
Două fetiţe de patru ani din Bucureşti vor rămâne în vacanţa de vară, cu mama care a lucrat până acum ca bucătar. Mihaela nu a găsit locuri la nicio grădiniţă de stat din zonă. Soţul lucrează în Anglia aşa că, în lipsa de soluţii, a fost nevoită să îşi dea demisia.
Mihaela Vasilescu: „Grădiniţa s-a închis! Astăzi e ultima zi, mâine avem serbare. Aşteptam să se deschidă şi mă angajez din nou!”
Reporter: „V-ați gândit şi la o grădiniţă privată?”
Mihaela Vasilescu: „Asta ar însemna ca ce iau de la servici să dau la o grădiniţă privată.”
În Sectorul 2 al Capitalei, toate grădiniţele publice vor fi închise până la 1 septembrie. Mama unui copil de grupă mijlocie a făcut din timp, dar tot inutil, cereri la inspectorat şi la primărie.
Corvoada prin care trec părinții care vor să-și înscrie copiii la grădiniță în această perioadă
Maria Degan, mamă: „Nici nu am apucat să fac cererile, să le înscriu, mi s-a spus din start că nu se va prelungi, nu se va ocupa nimeni. Singura variantă pe care o am eu e să-mi iau concediu.”
În Sectorul 2 al Capitalei, toate grădiniţele publice vor fi închise până la 1 septembrie. Mama unui copil de grupă mijlocie a făcut din timp, dar inutil, cereri la inspectorat şi la primărie.
Maria Degan, mamă: „Nici nu am apucat să fac cererile, să le înscriu, mi s-a spus din start că nu se va prelungi, nu se va ocupa nimeni. Singura variantă pe care o am eu e să-mi iau concediu.”
Marian Banu: „Sunt zone care au probleme cu locurile, dar asta pentru că acolo sunt concentrate opţiunile părinţilor.”
Iniţial, era vorba că în Sectorul 4 să rămână deschise în timpul verii trei grădiniţe. Până la urmă, au rămas doar două şi, de fapt, una va fi deschisă în iulie şi cealaltă în august. Peste tot în ţara apar astfel de situaţii, pentru că de fapt educatorii, ca şi profesorii, au concediu în perioada vacanţei. Când unitatea rămâne deschisă, ei fac muncă voluntară.
Problema poate fi rezolvată doar dacă primăriile sprijină financiar cursurile de vară. Altfel, cei care nu au bunici şi nici bani de bone merg spre grădiniţele private care au introdus plata fracţionată.
Roxana Stoiculescu, manager: „Nu se achita lună întreagă, ci doar săptămâna de care părintele are nevoie pentru copilul lui.”
Reporter: „Cât costă?”
Roxana Stoiculescu: „345 de lei pe săptămână.”
Preţul include mesele şi activităţi educative aşa că, spre deosebire de preşcolarii care îşi găsesc totuşi un loc la stat, cei de la particulare fac de fapt o şcoală de vară.

Străzile din satul Răşinari, judeţul Sibiu, au prins viaţa luni, însufleţite de replicile a 30 de actori amatori. Cu o pregătire temeinică, sătenii au interpretat o scenetă veche de peste 70 de ani.
Vreme de două ceasuri, localnici, dar şi turişti, i-au urmărit cu sufletul la gură şi-au răsplătit la final cu aplauze.
"Nunta ciobănească", o piesă de teatru veche, scrisă în 1957 - a fost însufleţită de cei 30 de actori amatori din Răşinari. N-au avut nevoie de scenă, căci actul s-a jucat chiar pe uliţele satului.
Scenariul descrie dragostea dintre un ciobanaş sărac şi o fată din sat, silită de părinţi să se mărite cu un alt fecior, mai bogat.
Pe lângă muzica şi umorul presărat din loc în loc, satira descrie situaţii ce pot fi aplicate uşor şi în ziua de astăzi.
Anul trecut, actorii au jucat în peste 10 reprezentaţii în ţară, iar acum vor porni din nou într-un mic turneu.
Seymour Hersh, jurnalist castigator al premiului Pulitzer

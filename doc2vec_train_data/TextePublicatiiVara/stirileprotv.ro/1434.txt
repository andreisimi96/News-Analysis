Pro TV Chisinau
Cazul a şocat Germania şi a făcut partidele anti-migraţie să ceară demisia Angelei Merkel.
Potrivit CNN , care citează poliţia germană, un imigrant irakian şi un turc ar fi implicaţi în violul şi uciderea Susannei Maria Feldman, dată dispărută de familie încă din 23 mai, când a ieşit în seara în oraş cu prietenii. Cadavrul fetei de numai 14 ani a fost găsit miercuri lângă o cale ferată, la marginea oraşului Wiesbaden. Ea fusese violată şi apoi strangulată.
Doar unul dintre suspecţi, un turc de 35 de ani, a fost reţinut. Cel de-al doilea, irakianul Ali Bashar, care s-a refugiat în Germania în 2015, ar fi reuşit să se întoarcă în ţara sa pe 2 iunie, folosind acte de identitate cu un nume fals. Bashar avea antecedente penale, fiind suspectat şi în cazul violului asupra unei fete de 11 ani, în martie anul acesta.
Mama fetei, care potrivit paginii sale de Facebook e originară din oraşul Bălţi din Moldova, a cerut ajutorul Angelei Merkel. Cazul a determinat partidele anti-migraţie să ceară demisia cancelarului federal.
Seymour Hersh, jurnalist castigator al premiului Pulitzer

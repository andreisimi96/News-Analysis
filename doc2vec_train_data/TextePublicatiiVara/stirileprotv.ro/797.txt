Emoţie, prietenie, familie, iubire şi energie - toate s-au împletit frumos sâmbătă într-un concert special susţinut de Smiley la Arenele Romane.
Pentru al patrulea an consecutiv, artistul a pus la cale un spectacol complet în faţa a mii de oameni de toate vârstele.
Cântăreţul a avut alături invitaţi speciali şi a aniversat astfel zece ani de carieră în industria producătorilor muzicali.
Concertul "Confesiune" i-a oferit ocazia lui Smiley să se întoarcă sâmbătă în locul care îl inspira şi îl încarca, adică pe scenă.
Spectacolul complet, organizat sub bagheta parcă magică a artistului, a adunat laolaltă şase mii de oameni care preţ de patru ore au cântat şi au dansat.
Într-un moment atât de importat pentru Smiley - aniversarea unui deceniu de când s-a lansat ca producător muzical - a avut alături invitaţi de onoare, care îi sunt şi prieteni.
Smiley a fost surprins în timpul lansării noului său album, ”Confesiune”
Momentul în care Smiley a interpretat melodia "Confesiune", de pe albumul cu acelaşi nume, dedicată părinţilor şi fratelui său, care s-au aflat în public, a fost unul extrem de emoţionant - atât pentru cântăreţ, cât şi pentru spectatori.
O sută de oameni au lucrat în ultimele luni pentru ca seara de 2 iunie să fie unică.
Concertul ar fi trebuit să aibă loc pe 1 iunie, aşa cum s-a întâmplat şi în anii trecuţi, dar, de această dată, lucrurile au stat altfel pentru că vineri a avut loc finala emisiunii Românii au Talent.
Pavel Bartoș: "Mă bucur că Smiley este printre artiştii care îşi cântă doar ale lui piese. Important este să îi asculţi mesajul şi lumea asta face, ascultă şi se identifică cu mesajul."
Seymour Hersh, jurnalist castigator al premiului Pulitzer

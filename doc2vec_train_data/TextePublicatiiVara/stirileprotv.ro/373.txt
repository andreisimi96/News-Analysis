Inquam Photos / Liviu Florin Albei
Fostul ministru de Finanţe, Sebastian Vlădescu, va fi cercetat sub control judiciar pe cauţiune în dosarul în care e acuzat de luare de mită şi trafic de influenţă.
Vlădescu a garantat cauţiunea şi cu lingouri de aur în valoare de 100.000 euro. Potrivit DNA:
”Inculpatul Vlădescu Sebastian a respectat cele prevăzute în ordonanța procurorilor anticorupție, în sensul că a pus la dispoziția procurorilor înscrisuri din care rezultă:
- consemnarea la o unitate bancară, la dispoziția DNA, a sumelor de 1.000.000 de lei și 100.000 de euro;
- constituirea unei garanții reale mobiliare asupra unor lingouri de aur în cantitate totală de 3 kg (evaluate la 109.740,26 euro);
- constituirea unor garanții reale imobiliare asupra unor bunuri imobile evaluate la 488.640 euro;
- constituirea unor garanții reale mobiliare asupra unor sume de bani aflate în mai multe conturi bancare până la concurența valorii cauțiunii stabilite de procurori.
Totodată, față de inculpatul Vlădescu Sebastian a fost dispusă măsura controlului judiciar pe o durată de 60 de zile.” - se arată în comunicatul DNA.
Fostul ministru Sebastian Vlădescu, acuzat că ar fi luat mită 1 MILION de euro
Fostul ministru al Finanţelor a venit la DNA cu emoţii. Se gândea că procurorii ar putea cere arestarea lui preventiva în dosarul în care este acuzat că ar fi primit spaga peste 3 milioane de euro ca să ajute o firmă să câştige o licitaţie, pentru că nu a reuşit până azi să achite o cauţiune de un milion de euro.
Ca să fie sigur că evită o posibilă arestare preventivă, Sebastian Vlădescu a acoperit cauţiunea.
16 lingouri de aur, în total trei kilograme din materialul preţios sunt acum, în bancă, dar la dispoziţia DNA. Pe lângă aceste lingouri, Vlădescu a mai depus sume mari de bani şi câteva proprietăţi. Procurorii se asigura astfel ca fostul ministru de finanţe nu se va ascunde şi nici nu va încerca să împiedice aflarea adevărului. Dacă încalca măsură controlului judiciar ce tocmai i-a fost impus, Vlădescu risca să piardă milionul de euro.
O parte dintre proprietăţile cu care Vlădescu a acoperit cauţiunea de un milion de euro erau deja puse sub sechestru de procurroii DIICOT, în anchetă în care fostul ministru al finanţelor este acuzat de abuz în serviciu şi complicitate la delapidare.
Vlădescu nu este singurul suspect în acest caz de corupţie: fostul său fin Cristian Boureanu, cumnatul lui Mircea Geoana, omul de afaceri Ionuţ Costea, dar şi alţi presupuşi intermediari au acoperit deja cauţiunile impuse: între o jumătate de milion de euro şi un milion şi jumătate. Deocamdată, toţi se prevalează de dreptul la tăcere şi afirma că sunt nevinovaţi.
Seymour Hersh, jurnalist castigator al premiului Pulitzer

"Dulcele de Dăbuleni" va ajunge anul acesta și pe mesele străinilor. Suedia, Franţa sau Polonia sunt interesate să vândă în magazinele lor pepenii noştri, vestiți pentru gustul și parfumul lor.
Spre deosebire de români care preferă pepenii uriaşi, străinii sunt ceva mai ponderaţi. În plus, cer ca lubeniţele de Dabuleni - să aibă coaja tare şi neapărat să fie dulci.
Alin Moraru, fermier: "Ei doresc un pepene foarte mic, probabil cumpărătorul să îl mănânce cu familia o dată, să nu îl mai bage la frigider, nu cum e la noi...  Doar pepenii mari se cumpără."
Primii pepeni de Dăbuleni vor lua drumul străinătăţii în iulie, spun fermerii.
”Cer să fie perfecţi, să reziste la transport", spun fermierii.
Vinul fiert şi dulciurile de la târgurile de Crăciun, produse în România
Claudia Ghiță, Primăria Dăbuleni: "Suedia a fost cea care a venit cu cerere pentru lubeniţe. Cantitatea nu aş şti să vă spun, dar este vorba de supermarketuri din Suedia.”
Iulian Bănică, fermier: "Au fost polonezi care au venit și au luat lubenița de la noi. Că ei, la rândul lor, duc în alte ţări unde au cerințe.”
Şi francezii s-au interesat de marfa noastră, dar nu au bătut palma deocamdată.
Fermierii din localitatea vecină, Călăraşi, se îndreptă, în schimb, spre piaţa interna, unde îşi vând marfa cu cel mult un leu şi 50 de bani kilogramul.
"A fost mai cald, din cauza asta am ieşit ai devreme, nici noi nu ne aşteptam să ieşim aşa devreme. Am investit în jur de 15.000 de euro la o suprafaţă de 3 hectare… Să sperăm că ies pe profit", spune un fermier.
Producătorii de pepeni spun că în perioada următoare, când o să apară şi mai mulţi pepeni pe piaţă, preţul lor o să scadă până la un leu pe kilogram.
Seymour Hersh, jurnalist castigator al premiului Pulitzer

Preşedintele american Donald Trump intenţionează să plece de la summit-ul Grupului Celor 7 din Canada cu câteva ore mai devreme, a anunţat Casa Albă, conform CNN.
Trump va părăsi Canada sâmbătă dimineaţa şi va sări peste sesiunile privind clima şi mediul de la summit-ul G7. Un consilier îi va lua locul, conform Casei Albe, citată de News.ro .
Anunţul vine după ce Trump a fost implicat într-un schimb de replici cu preşedintele francez Emmanuel Macron şi premierul canadian Justin Trudeau, pe Twitter.
Răspunzându-i lui Macron, care a afirmat că ţările G7 vor fi unite fără SUA, Trump a precizat: „Vă rog să îi spuneţi prim-ministrului Trudeau şi preşedintelui Macron că le plătim tarife masive şi ei creează bariere non-monetare. Surplusul comercial cu UE în SUA este de 151 de miliarde de dolari, iar Canada ne exclude fermierii. Abia aştept să îi văd mâine”.
Mai târziu, Trump a postat pe Twitter despre Trudeau, pe care l-a numit „revoltat”: „Prim-ministrul Trudeau este atât de indignat, aduce vorba de relaţia dintre Canada şi SUA şi multe alte lucruri ... dar nu vorbeşte despre faptul că ne-au impus tarife de 300% pentru lactate, afectându-ne fermierii şi agricultura!”.
Singurul american prieten cu Kim Jong Un vine în Singapore, la summit-ul cu Trump
Please tell Prime Minister Trudeau and President Macron that they are charging the U.S. massive tariffs and create non-monetary barriers. The EU trade surplus with the U.S. is $151 Billion, and Canada keeps our farmers and others out. Look forward to seeing them tomorrow.
— Donald J. Trump (@realDonaldTrump) June 7, 2018
Un nou tweet de la Trump a urmat, în care se plânge de practicile financiare ale UE şi Canadei: „De ce nu informează publicul Uniunea Europeană şi Canada că timp de mai mulţi ani au folosit tarife masive şi bariere non-monetare împotriva SUA, lucru total nedrept faţă de fermierii, muncitorii şi companiile noastre. Renunţaţi la tarife şi bariere sau ne vom ridica şi noi la acelaşi nivel!”.
Reuniunea liderilor G7 are loc într-un moment tensionat pentru relaţiile internaţionale ale SUA după ce Trump a impus tarife pentru oţel şi aluminiu. Deciziile sale de a se retrage din acordul privind clima de la Paris şi din acordul nuclear cu Iranul au stârnit critici de la aliaţii SUA.
Why isn’t the European Union and Canada informing the public that for years they have used massive Trade Tariffs and non-monetary Trade Barriers against the U.S. Totally unfair to our farmers, workers & companies. Take down your tariffs & barriers or we will more than match you!
— Donald J. Trump (@realDonaldTrump) June 8, 2018
Acest lucru l-a lăsat pe Trump izolat printre celelalte naţiuni G7, care s-au unit împotriva sa.
Tarifele impuse săptămâna trecută Canadei, Mexicului şi Uniunii Europene au provocat critici dure de la aliaţii din G7 care şi-au exprimat furia, regretul şi confuzia privind această măsură. Majoritatea au ameninţat cu contramăsuri.
Seymour Hersh, jurnalist castigator al premiului Pulitzer

Autorităţile din oraşele turistice ale României mai au mult de învăţat dacă vor să atragă oaspeţi.
Vă prezentăm exemplul Brasovului, unde patronii localurilor din centru sunt amendaţi dacă ţin deschis mai târziu de ora 22. În acest fel, turiştii care vor să petreacă până spre miezul nopţii sunt alungaţi din zonă şi rar se mai întorc a doua oară.
Un local din centrul istoric al Brașovului este deschis în fiecare seară, până când pleacă ultimul client. Nemulţumiţi de zgomot, vecinii îl reclamă frecvent pe proprietar, care primeşte mai mereu câte o amendă.
Administrator local: "Anul ăsta, cred că 20 de ori, 30 de ori, în condiţiile în care am deschis terasa de o lună jumătate.  Avem o persoană care strict de amenzi de ocupă."
Care este cel mai bun restaurant din România, potrivit ghidului Gault et Millau
Acelaşi proprietar a angajat şi un responsabil cu liniştea.
Responsabil cu liniștea: "Le spunem: vă rog frumos mai încet. Anumite persoane dorm deasupra noastră şi n-ar fi ok să-i deranjăm."
Ca să nu aibă bătăi de cap, alţii acceptă să îşi închidă terasele la ora 22, însă 40 de patroni s-au reunit totuşi în "Breasla Cârciumarilor" şi încearcă să covingă primăria să schimbe lucrurile.
Vicepreședinte Breasla Cârciumarilor: ”Așteptăm de la primărie o propunere pentru cei care locuiesc în centrul vechi. O reducere a taxelor. Cumva să vină şi primăria în sprijinul cetăţenilor care sunt deranjaţi."
Reprezentanţii primăriei spun că legea privind ordinea publică, dată în 1991, îi obligă să ia în seamă toate reclamaţiile celor deranjaţi de zgomot. Aşa că, potrivit actului normativ, după 10 seara trebuie păstrată liniştea.
Purtător de cuvânt Primăria Brașov: "Încercam să avem discuţii cu autorităţile locale din alte oraşe să vedem ce soluţii au găsit ei."
Turist: "Dacă ne uităm la Bucureşti, unde putem sta până la 6 dimineaţa pe terase, sau la Cluj sau la Iaşi, cred că avem un mare minus în acest oraş."
Turist străin: "Faptul că terasele sunt închise face ca experimentarea vieţii de noapte în Braşov să fie dificilă."
Spre deosebire de Braşov, în Oradea, de pildă, primăria a decis să îi oblige pe proprietarii de magazine şi terase din centru să îşi prelungească programul ca să atragă turişti. În plus, de luni până duminică, localurile trebuie se deschidă cel târziu la ora 10 dimineaţa.
Viceprimar Oradea: "Scopul acestei hotărâri de consiliu local este de a face centrul mai atractiv. Mai ales pentru că turiştii şi toţi cei care vizitează zona centrală să aibă un punct de atracţie în zona respectivă."
Cei care nu se vor conforma regulamentului riscă amenzi cuprinse între 200 şi 600 de lei.
Seymour Hersh, jurnalist castigator al premiului Pulitzer

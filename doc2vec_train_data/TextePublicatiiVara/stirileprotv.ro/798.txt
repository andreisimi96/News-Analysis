Un colț de rai a prins contur în această perioadă în apropiere de Arad, unde peste două mii de soiuri de roze au înflorit și așteaptă să fie admirate.
Festivalul trandafirilor, ajuns la ediția cu numărul 11, și-a deschis deja porțile pentru iubitorii de flori sau pentru cei aflați în căutare de relaxare, iar intrarea este gratuită.
Această grădină imensă se întinde pe o suprafaţă de trei hectare şi se afla la câţiva kilometri de Arad. Iar miile de flori colorate, aduse din toată lumea, le încântă simţurile vizitatorilor, mai ales acum, la începutul lunii iunie, când are loc Festivalul Trandafirilor.
Înconjuraţi de roze, oaspeţii s-au grăbit să le fotografieze din toate unghiurile pentru a le surprinde frumuseţea.
Preţurile sunt pe măsură. Un butaş poate ajunge până la două sute de euro.
Mihaela Buzatu, Fundaţia Eutopia Gardens, organizator proprietar rozariu: "Chiar lângă mine se afla Eden Rose, o vedetă în lumea trandafirilor, un trandafir premiat mondial. Înfloreşte verde după care capătă nuanţe de roz şi apoi devine alb."
Rozariul poate fi vizitat gratuit.

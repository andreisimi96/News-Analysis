Halep – Stephens LIVE text Finala Roland Garros 2018. Simona Halep joacă împotriva americancei Sloane Stephens, sâmbătă, de la ora 16:00, LIVE la ProTV.
Halep - Stephens, finala de la Roland Garros este LIVE la PRO TV, sâmbătă, de la ora 16:00. Desfășurarea meciului poate fi urmărită LIVE text și pe www.stirileprotv.ro.
Halep - Stephens LIVE TEXT Roland Garros:
Dacă Simona Halep se va impune sâmbătă, ea va fi a doua româncă învingătoare într-o finală de Grand Slam, chiar la Roland Garros, după 40 de ani (Virginia Ruzici, în 1978, la French Open) şi al treilea român care câştigă un "major" (Ilie Năstase, French Open - 1973 şi US Open - 1972).
Halep - Stephens LIVE TEXT Roland Garros. Halep (26 de ani) dispută a patra sa finală de Mare Şlem, a treia la Roland Garros, după cele din 2014 şi 2017, şi a doua din acest an, după ce a fost învinsă de daneza Caroline Wozniacki în finala de la Australian Open.
Halep - Stephens. Analiza marelui meci! Tot ce trebuie să ştii înainte de finală
Spaniola Garbine Muguruza a spus că Simona este "favorită" să câştige ediţia din acest an de la Roland Garros, după ce a fost învinsă joi de româncă, 6-1, 6-4, în semifinalele turneului de pe zgura pariziană.
Indiferent de rezultatul finalei de sâmbătă de la Roland Garros, Halep îşi va păstra poziţia de lider în clasamentul feminin.
Antrenorul Simonei, Darren Cahill, a stat până la ora 03.00, în noaptea de miercuri spre joi, pentru a urmări meciurile anterioare ale spaniolei Garbine Muguruza cu Simona Halep şi stabili tactica liderului WTA.
"Am stat până la 03.00 dimineaţa, pentru a urmări meciurile pe care le-au disputat", a declarat Cahill, pentru CNN, conform news.ro.
El a afirmat că este mândru de eleva sa şi mulţumit de modul în care a evoluat cu Muguruza.
"Aş spune că înfrângerea pe care a avut aici (n.r. - în finala cu Jelena Ostapenko) a fost un pic mai dureroasă decât cea de la Australian Open (n.r. - din finala cu Caroline Wozniacki). Vrea să schimbe această situaţie şi va fi concentrată pe asta, fără să se gândească la finala de anul trecut. Singurul lucru la care se va gândi va fi adversara de cealaltă parte a fileului. Sunt mândru de ea cu adevărat. Venind aici, a fost evident o presiune pe ea, aceasta este cea mai bună şansă a ei - întodeauna e la French Open - să joace cel mai bun tenis şi să facă o altă finală. Şi azi, Simona a fost suficient de bună să execute un plan diferit de joc", a spus Cahill.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

O camionetă a lovit patru pietoni în noaptea de duminică spre luni în apropierea festivalului Pinkpop din Olanda, cauzând moartea unei persoane și rănirea gravă a altor trei, informează poliţia olandeză, citată de AFP.
UPDATE 14.30:  Un olandez în vârstă de 34 de ani s-a predat poliţiei la câteva ore după ce, aflat la volanul unei furgonete, a lovit mai mulţi participanţi la un festival pop, informeză Agerpres.
Bărbatul, care fugise de la locul accidentului, s-a predat poliţiei la Amsterdam şi a fost luat în custodie, a precizat procurorul Daniela Weymar, pentru presă.
Ora 09.30: Incidentul a avut loc în jurul orei locale 04:00 (02:00 GMT) în apropierea unui camping al festivalului, în Mensheggerweg din Landgraaf (sud), la câţiva kilometri de frontiera germană.
"Camioneta implicată este căutată în continuare", preciza, poliţia locală, pe contul său Twitter, potrivit Agerpres .
Un elicopter al serviciilor de urgenţă a intervenit la faţa locului.
Şoseaua este provizoriu închisă circulaţiei din cauza „anchetei tehnice a poliţiei" în curs de desfăşurare, precizează comunicatul.
Nu se ştie deocamdată dacă a fost un accident sau un act terorist.
Cu Pearl Jam, Foo Fighters şi Bruno Mars drept capete de afiş, cea de-a 49-a ediţie a festivalului Pinkpop a atras circa 67.000 de vizitatori zilnic vineri, sâmbătă şi duminică, potrivit directorului Jan Smeets, citat de agenţia de presă olandeză ANP.
Seymour Hersh, jurnalist castigator al premiului Pulitzer

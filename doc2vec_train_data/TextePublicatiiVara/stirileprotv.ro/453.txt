Autorităţile au lărgit un pasaj rutier, iar intersecţia a fost marcată cu o mulţime de linii care să îi îndrume pe şoferi către sensul pe care vor să meargă.
Dacă în urmă cu jumătate de an, marcajele dintr-o altă intersecţie au creat rumoare printre şoferi, acum mulţi s-au obişnuit cu ele.
Reabilitarea pasajului a costat 28 de milioane de lei, bani de la bugetul local.
Pe acorduri de muzică, primarul oraşului Timişoara, Nicolae Robu, a fost aşteptat să taie panglica şi să ude cu şampanie noul pasaj: "Doamne ajută, să fie într-un ceas bun".
Privită de sus, intersecţia pare un labirint greu de rezolvat. De la volan, situaţia pare şi mai încurcată. Exact ca o altă intersecţie din Timişoara, care anul trecut a ajuns celebra în presă străină şi pe care jurnaliştii de la The Sun au denumit-o "drumul către iad".
Nicolae Robu - primarul Timisoarei: "Nu este invenţia noastră. În Japonia au apărut pentru prima dată astfel de marcaje şi ele acum se răspândesc, când sunt două benzi curbate, care schimbă direcţia la 90 de grade, şoferii care conduc maşini alăturate pe aceste benzi sunt precauţi şi merg de regulă cu 10 km la oră. În momentul când există ghidaje prin astfel de marcaje se circulă cu cel puţin 30 de km la ora".
Practic, autorităţile au lărgit un bulevard extrem de circulat la patru benzi. Lucrările au durat aproape doi ani, iar una dintre intersecţii a fost semnalizata cu zeci de linii care să separe sensurile de mers.
"Credeţi că îi încurca pe şoferi atâtea marcaje?
-Nu, nu, îi descurca, că se ghidează după marcaj. În Bucureşti nu este, acolo e harababură, aici mergi pe marca ta şi gata."
La finalul inaugurării, pasajul a fost udat cu şampanie.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

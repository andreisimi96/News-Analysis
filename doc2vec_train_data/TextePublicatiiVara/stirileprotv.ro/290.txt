În stațiunile balneo-climaterice, hotelierii i-au întâmpinat pe turiști cu pachete speciale de Rusalii.
În Băile Felix, de pildă, pentru 3 nopți de cazare cu mic dejun și cină, oaspeţi au plătit între 5 și 800 de lei, în funcție de stelele hotelurilor. Și au avut acces nelimitat, la gimnastică și relaxare.
Sesiunile de aqua-zumba au fost printre preferatele turiştilor.
Cristina, antrenor aqua-zumba: "Mişcarea de aqua-zumba este foarte bună pentru tot felul de exerciţii care includ braţele, picioarele, lucrează toţi muşchii din corp şi este cea mai eficientă mişcare, având în vedere că se execută în apă."
După gimnastică în apă, oaspeţii s-au relaxat la SPA, unde au găsit sauna, bazine termale sau saloane de masaj. Puștii au fost atraşi de lacul cu nuferi termali şi ţestoase.
Mii de turiști la Băile Felix, în primele zile ale anului 2018. Jacuzzi, SPA și aqua-zumba
La un hotel de 3 stele, turiştii au plătit 544 de lei de persoană, pentru un pachet de trei nopţi, cu mic dejun şi cina incluse. La 4 stele - au dat 674 de lei de persoană. Cel mai ieftin a fost la 2 stele - 374 de lei de persoană. Iar cel mai scump, la singurul hotel de 5 stele din statiunie - 1.140 de lei.
Cristian Tăutu, director de marketing: "Toată lumea a fost aşteptată de echipe de animatori, pe partea de aqua-zumba, iar copiii pe partea de animaţie pentru copii. "
Cei care au ales pensiunile, au plătit între 80 şi 100 de lei pe noapte.
Seymour Hersh, jurnalist castigator al premiului Pulitzer

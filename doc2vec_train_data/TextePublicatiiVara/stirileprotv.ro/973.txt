Stiri de Buzău
Scene violente în Buzău, unde un tânăr ar fi agresat un om al străzii pentru a-şi convinge iubita să nu îl părăsească.
Potrivit Ştiri de Buzău , care a publicat filmarea, tânărul l-a tras pe omul străzii, care avea şi un handicap, într-o curte, unde l-a bătut, în ciuda rugăminţilor victimei. Agresorul ar avea 20 de ani şi ar fi din Mărăcineni, iar gestul a fost făcut pentru a-şi impresiona fosta iubită, o elevă de 17 ani.
Aceasta a încercat să se despartă de el cu câteva luni în urmă, dar tânărul nu a acceptat ideea despărţirii . s-a fotografiat într-un cimitir și i-a transmis fostei iubite o fotografie însoţită de mesajul „Îţi sap groapa”. Ulterior, ar fi şantajat-o cu o filmare în care ea apare dezbrăcată.
Iar, pentru a fi mai convingător, s-a filmat bătând un om al străzii şi i-a trimis fetei imaginile, ca să o sperie. ”Pe perioada cât a vorbit cu fata mea îi trimitea toate bătăile pe care le făcea, pentru că este pus pe scandal, le trimitea fiicei mele în cazul în care voia să se despartă de el să-i arate că este puternic și că așa o să o bată și pe ea și pe noi”, a declarat mama fetei pentru Ştiri de Buzău .
Poliţia a demarat o anchetă.
Seymour Hersh, jurnalist castigator al premiului Pulitzer
Sursa: Stiri de Buzău

După ce România a cerut stoparea procedurilor de includere în patrimoniul UNESCO a sitului Roșia Montană, sute de oameni au manifestat vineri seară în Bucureşti şi în Cluj-Napoca.
Protestatarii sunt revoltaţi şi susţin că retragerea dosarului este un "sabotaj" din partea Guvernului, mai ales că e pentru prima oară când un stat face un asemenea demers.
"Vrem cultură, nu cianură! Vrem cultură, nu cianură!" - s-a strigat la Cluj.
200 de oameni au mărşăluit vineri seară, pe străzile din Cluj Napoca, nemulţumiţi de hotărârea Guvernului de a opri procedura de includere a zonei Roşia Montană în patrimoniul UNESCO.
Decizia privind includerea sitului Roşia Montană în lista patrimoniului UNESCO urma să fie luată la sfârşitul acestei luni, în Bahrain.
Mihai Tudose, despre Roşia Montană: Nu putem declara toată România o arie protejată
Guvernul susţine însă că includerea pe lista UNESCO ar afecta procesul pe care România îl are cu Gabriel Resources, acţionarul majoritar de la Roşia Montană, care cere statului român despăgubiri de peste 4 miliarde de dolari pentru blocarea exploatărilor aurifere.
"Dosarul credem că este retras tocmai pentru că industria minieră face un lobby puternic, se pregăteşte din nou modificarea legii minelor şi Guvernul doreşte redeschiderea mineritului”, spune un protestatar.
Înarmaţi cu pancarte, zeci de oameni au protestat vineri seară şi la Bucureşti.
"Mai erau doar puţine zile până când situl Roşia Montana să fie recunoscut în patrimoniul mondial şi mi se pare halucinant că statul român îşi sabotează propria ţară", spune un bărbat.
"Nu ştiu dacă tuturor romanilor le pasă că România asta e vândută pe bucăţi, dar mie îmi pasă. De asta sunt astăzi aici pentru Roşia Montana", spune un alt participant la protest.
Discuţiile despre includerea sitului Roşia Montană în patrimoniul UESCO au fost demarate la începutul anilor 2000, dar dosarul a fost depus abia în 2017.
Seymour Hersh, jurnalist castigator al premiului Pulitzer
Proteste în stradă față de decizia Guvernului de stopa procedura de includere a Roșiei Montane în UNESCO
Mihai Tudose, despre Roşia Montană: Nu putem declara toată România o arie protejată

Guvernul maghiar ar putea interzice organizațiilor umanitare să acorde ajutor migranților și refugiaților care ajung în Ungaria, au anunțat, marți, surse oficiale.
Parlamentarii din coaliţia naţionalist-conservatoare condusă de partidul Fidesz al premierului Viktor Orban a inițiat o formă actualizată a cunoscutei legi „Stop Soroș”, iar noua propunere include măsuri foarte severe împotriva celor care ajută migranții și refugiații, potrivit Newsweek.ro .
Dacă va fi aprobată forma actualizată a legii, toți cei care oferă informații sau ajută persoanele care caută azil sau au nevoie de hrană și consiliere juridică riscă amenzi uriașe.
Constituţia va fi, de asemenea, modificată pentru a împiedica alte ţări UE din a transfera azilanţii în Ungaria. Prim-ministrul Viktor Orban încalcă, astfel, normele UE privind imigraţia.
Orban este un critic dur al Comisiei Europene - brațul executiv al Uniunii Europene - și a acuzat în repetate rânduri că politica CE nu mai este compatibilă cu Ungaria, în special în încercarea de a impune un sistem de cote care ar fi obligat Ungaria să primească un anumit număr de refugiați.

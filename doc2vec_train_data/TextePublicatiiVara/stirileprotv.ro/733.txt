Sezonul cu numărul opt "Românii au talent" a ajuns aseară la final. Dar în curând începe "Vocea României", care se află sub semnul schimbărilor.
Prima surpriză a fost dezvăluită vineri seară, în finala "Românii au Talent" - Irina Rimes, artista cu milioane de fani, este unul dintre cei patru antrenori de la ,,Vocea României". Iar acesta este doar începutul - în curând vor fi anunțate și alte schimbări care vor marca competiția vocilor în sezonul 8.
Irina Rimes este nerăbdătoare să descopere cele mai bune voci din România, să aducă în echipa ei concurenți plini de entuziasm, să lucreze împreună cu ei, să compună, să creeze și să-i ajute să se dezvolte pe plan muzical.
Plină de emoții și fericită că face parte din echipa celei mai tari competiții a vocilor, Irina a declarat: ”Vocea României este ceva ce mi-am dorit dintotdeauna să fac, este ca un vis împlinit. Mi-am dorit de atâtea ori să strig în gura mare cât de importantă este emoția, cât de important este mesajul, importanța de a transmite ce cânți. Aceasta este cheia către sufletul omului. Vocea este aceea care te atinge, care te face să tresari, indiferent că e o piesă veselă sau una tristă. Eu asta știu să fac, asta vreau să-i învăț pe concurenții din echipa mea sa facă. Sunt gata să mă implic 120% în tot ce va însemna progresul lor în acest show. Vreau să adun în echipa mea oameni talentați, care să fie deschiși să încerce și ceva nou. Nou pentru ei, dar și pentru noi. Va fi un sezon productiv, cu multă ambiție și determinare. Eu vin cu o tonă de entuziasm și poftă de muncă și vreau să o împărtășesc cu toată lumea.”.
Originară din Republica Moldova, Irina Rimes a cucerit inimile tuturor celor din țara ei natală după ce a participat într-un show de talente, însă artista și-a dorit să cucerească și scena muzicală din România și a reușit. Este o apariție inedită, plină de sensibilitate, cu un farmec aparte, iar muzica pe care o creează este întotdeauna inspirată din viața ei. Irina s-a lansat cu o piesă care a fost luni în șir pe primul loc în topurile de profil din România, Visele, și a continuat să ajungă la sufletele românilor prin talentul ei și prin vocea plină de dorință și pasiune.
Cine este Ana Munteanu, tânăra din Moldova care a câştigat Vocea României la numai 16 ani
Irina Rimes este mai mult decât o voce foarte bună, ea este un artist complet, scrie versuri, compune și de-a lungul timpului a colaborat cu mai mulți cântăreți români ale căror hit-uri precum Cum ar fi – INNA, Ieri erai – Raluka, Dor de tine – Antonia, Poartă-mă – Alina Eremia sau Sunt puternică – Andra poartă semnătura ei.

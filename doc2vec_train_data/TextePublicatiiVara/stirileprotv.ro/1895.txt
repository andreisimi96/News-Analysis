Pentru 500 de turişti străini veniţi la Bucureşti anul trecut ,vacanţa s-a încheiat cât se poate de prost, la poliţie.
Imediat ce au pus piciorul în ţara noastră, au fost jefuiţi, tâlhăriţi, bătuţi, sau înşelaţi. Datele Poliţiei Capitalei arată ca o dată la 3 zile, un turist străin cade victimă unei infracţiuni, mai ales în centrul vechi. Deşi pe site-urile frecventate de turişti Bucureştiul este descris drept un oraş sigur, străinii găsesc pe internet şi sfaturi pentru vizitele în România.
Anual ne calcă pragul peste 2 milioane de turişti străini, arata datele de la Institutului Naţional de Statistică. Unii verifică pe internet cât de periculoasă sau de sigură este destinaţia lor. Alţii, merg la risc.
Regula acestor turişti, de a merge în grup, este bună. Alţi 500 însă au ajuns victime ale hoţilor sau escrocilor, din Bucureşti. 314 infracţiuni în care victime au fost turişti străini au fost înregistrate anul trecut la Poliţia Capitalei. Spre exemplu, un turist a fost furat în plină stradă chiar în Centrul Vechi, de doi bărbaţi care au pretins că sunt agenţi de poliţie. Aceştia i-au cerut banii din portofel ca să îi verifice dacă sunt adevăraţi, însă, au fugit cu bancnotele.
Mirela Drugă, purtătorul de cuvânt al Poliţiei Capitalei: " De cele mai multe ori li s-au furat portofelele cu acte şi bani, fie când mergeau pe stradă sau se deplasau cu mijloace de transport în comun, ori din buzunarele hainelor lăsate pe spătarele scaunelor, lăsate în baruri sau restaurante"

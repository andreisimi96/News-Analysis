După ce s-au lăudat cu trofeele, zeci de vânători s-au apucat de gătit.
Gulașul de mistreţ bine condimentat şi tocăniţă de căprioară fragedă au dat în clocot în ceaune atârnate deasupra focurilor de lemne. Cel mai greu le-a fost juraţilor, nevoiţi să decidă care dintre aceste mâncăruri este cea mai gustoasă
Tibor Gyorfi, vânător: "Carnea de vânat, mistreţ, este un vânat nobil, deci nu ne batem joc de ea. Ne-am dus, l-am pândit, poate zile întregi".
Şi după atâta atenţie şi concentrare, nici mâncarea nu-i gata cu una cu două. Vânatul trebuie curăţat, eviscerat şi carnea mărunţita şi pusă în bait ca să se frăgezească.
Pentru un gulaş de mistreţ, domnul Tibor spune că durează câteva ore numai până se încinge focul şi să umple ceaunul cu vârf. Carnea de vânat nu trebuie mişcată măcar două ore, ca să nu se sfărâme.
Tibor Gyorfi: “Focul trebuie să fie moderat. Durează două ore jumate, trei ore până când îi gata.”
Reporter: “De ce nu se amestecă?”
Tibor Gyorfi: “Daca eu acum încep să amestec, rup carnea în bucăţi şi atunci seamănă a lături. Şi când începi să iei o îmbucătură, este exact... îţi arăt. Exact aşa va fi. Asta când îi gata, ai luat o îmbucătură.”
Câteva ceaune mai încolo, un alt vânător prepara gulaş din carne de căprioară.
Vânător: “Facem un ceaun de carne de căprior, ce am pus în el, legume, foarte multe legume, morcovi, ceapă, ardei, ţelina, usturoi, l-am ajutat cu un pic de vin şi cu bere."
Sunt mulţi cei care preferă carnea de vânat şi se plâng ca nu există în magazine.
"Apreciem foarte mult carnea de fazan, carnea de căprioară, carnea de mistreţ, dar întotdeauna din surse sigure. Preferăm să cunoaştem un vânător, un pescar care să ne facă aprovizionarea, dacă se poate săptămânal."
Bărbat: "Salamurile sunt excelente. Nu prea sunt consumator, dar astăzi m-am convins că într-adevăr produsele vânătoreşti sunt o exxcelenta.”
Reporter: “In restaurante găseşti produse vânătoreşti?”
Bărbat: “Nu, din păcate nu, sunt restaurante foarte puţine unde poţi găsi produse vânătoreşti".
Ioan Otescu - preşedintele Clubului de Vânătoare Lugoj: "Restaurantele sunt deficitare la nivel de judeţ. Ori nu ştiu, ori nu apreciază această carne"
Carnea de vânat este o sursă bună de fosfor, potasiu, fier, şi este săracă în colesterol.

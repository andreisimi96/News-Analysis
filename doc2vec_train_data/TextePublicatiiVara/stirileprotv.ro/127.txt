Clujul devine de vineri capitala filmului, pentru următoarele zece zile. În cadrul celei de-a 17a ediţii a TIFF vor fi proiectate peste 200 de producţii, iar printre invitaţii speciali se numără celebra actriţa Fanny Ardant şi soprana Angela Gheorghiu.
Gala de deschidere va avea loc vineri seară în Piaţa Unirii, care se va transforma într-un imens cinematograf în aer liber.
Va fi proiectat filmul „Foxtrot”, în prezenţa regizorului Samuel Maoz. Este despre o poveste inspirată de conflictul israeliano Palestinian, distinsa cu Marele Premiu al Juriului de la Festivalul Internaţional de Film din Veneţia. 
Proiecţii speciale vor avea loc şi în acest sfârşit de săptămână: vorbim de două cine-concerte care vor avea loc în aer liber, în grădina castelului de Banffy de la Bonţida. În plus, în decursul saptamnii viitoare vor fi cine-concerte şi în biserici din centrul Clujului.
De asemenea vor fi proiectate şi 13 producţii româneşti, printre „Toch Me Not” şi „Charleston”.

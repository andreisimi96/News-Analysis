E stare de urgenţă în statul american Maryland, unde o suburbie a oraşului Baltimore a fost răvăşită de viituri provocate de ploi abundente.
Străzile localităţii Ellicott City s-au transformat în râuri furioase. Şuvoaiele au luat pe sus maşinile parcate pe străzi şi le-au purtat la vale, în timp ce localnicii nu ştiau unde să se pună la adăpost.
Maşini, pubele şi piese de mobiler stradal au fost luate pe sus de apele vijelioase care măturau străzile din Ellicot. Refugiaţi la etajele superioare ale clădirilor, localnicii n-au putut decât să asiste neputincioşi la prăpăd. Pe unele porţiuni, apele au ajuns până la primul etaj al caselor, aşa că unii s-au căţărat pe acoperişuri.
WATCH: Extreme flash floods in Ellicott City, Maryland after heavy rain soaked the region (Vid: Kali Harris) pic.twitter.com/WOnEynJywe
— Joel Franco (@OfficialJoelF) 28 May 2018
Pompierii au primit sute de apeluri şi au intervenit cu bărcile ca să-i salveze pe oamenii luaţi prin surprindere de torenţi.
Un bărbat lua masa într-un restaurant când şuvoaiele au năvălit în local.
Pat Hiban: „Chelnerii ne-au anunţat că toate maşinile din parcare sunt luate de apă.”
Pentru un cuplu, furtuna s-a stârnit tocmai în momentul culminant al nunţii lor. Viitura i-a silit pe miri să fugă, cu tot cu nuntaşi, din biserică. Au schimbat jurămintele în restaurant, înainte să fie din nou evacuaţi.
Craig Symbor, mire: ”M-am însurat azi cu fata visurilor mele. Aşa că suntem fericiţi ca toată lumea e în siguranţă. Una peste alta, a fost o zi haotică.”
Elllicot abia începuse să revină lent la normalitate după ce, în urmă cu doi ani, alte inundaţii cel puţin la fel de severe au devastat orăşelul.
Dramatic video shows flash floods striking Ellicott City in Maryland pic.twitter.com/ACT7ROBgW9

Incident violent la Unitatea de Primiri Ugente a Spitalului judeţean Braşov. Un bărbat de 29 de ani din Bucureşti a lovit-o pe una dintre asistente, a dat-o cu capul de un perete, iar femeia şi-a pierdut cunoştinţa.
Asistenta se află acum în grijă medicilor de la neurochirurgie.
Tânărul, despre care se bănuieşte că era drogat şi băut, a continuat să se poarte extrem de violent şi a fost dus, în cele din urmă, la Spitalul de Psihiatrie.
Bărbatul a fost dus la spital de un echipaj SMURD, care l-a preluat de pe stradă. Era agitat şi nu voia să se lase examinat. Medicii au făcut publice imaginile înregistrate de camerele de supraveghere. Se vede cum bărbatul fuge din sala de consultaţii, iar personalul încearcă să-l prindă. O asistenta îi iese în cale, dar este îmbrâncită cu putere, cade şi se loveşte la cap de un perete.
Agentul de pază nu a apucat să intervină în acest incident. El a declarat ulterior că nu se afla la post, pentru că deschidea poarta unei ambulanţe care aducea un alt pacient. Medicii sunt revoltaţi şi susţin că asemenea cazuri, când pacientul este violent, nu ar trebui aduse fără pază în spital.
Echipaj de la Salvare, atacat cu toporul de un pacient agresiv, în Bihor
Incidentul a avut loc sâmbătă noaptea, după ce un apel la 112 anunţa că pe un bulevard din Braşov se afla o persoană care are nevoie de ajutor. Echipajul SMURD a găsit acolo un tânăr de 29 de ani, din Bucureşti, care băuse peste măsură. A fost dus la unitatea de primiri urgente, de unde a încercat să fugă.
Marius Leonte, purtătorul de cuvânt al Spitalului Judeţean Braşov: ”În timpul consultaţiei a devenit violent cu personalul din UPU, a agresat două persoane, între care o asistentă agresată mult mai tare... a fost izbită de perete, are o hemoragie subarahnoidiană.”
Personalul medical a chemat poliţia, iar agenţii s-au văzut nevoiţi să îl încătuşeze pe bărbatul devenit tot mai recalcitrant.
Gabriela Dinu, purtătorul de cuvânt al IPJ Brașov: ”Bărbatului i-au fost recoltate probe biologice, iar, ulterior, din cauza comportamentului său, a fost internat la Spitalul de psihiatrie Braşov. Colegii noştri au deschio o anchetă şi fac verificări sub aspectul săvârşiţii infracţiunii de loviri sau alte violente.”
Bărbatul a continuat să se manifeste agresiv şi la Spitalul de neuropsihiatrie astfel încât a fost nevoie de imobilizarea să. A doua zi, când şi-a revenit, a povestit că, înaintea incidentului violent, consumase anfetamine. Dacă şi probele recoltate de poliţişti vor confirma acest lucru, nu este exclus ca bărbatul să fie cercetat şi pentru consum de droguri.
Tags: incidente, atac, violenta, victima, spital, asistenta, pacienti,
O asistentă de pe Ambulanță a ajuns la spital, după ce a fost lovită de un pacient agresiv

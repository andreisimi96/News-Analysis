Gangsterul recidivist din Franța, care a reușit să evadeze cu elicopterul din penitenciarul Seine-et-Marne, este în continuare căutat de poliție. Un alt deținut a reușit să filmeze momentul evadării spectaculoase.
Incidentul s-a petrecut, duminică la prânz, după ce elicopterul în care se aflau trei complici înarmați ai bărbatului a aterizat chiar în curtea închisorii. În imagini se pot auzi zgomotele făcute de alarma din penitenciar și de elicopterul pregătit să decoleze.
După această fugă fără precedent, autoritățile au găsit elicopterul incendiat, suspectând că cei patru indivizi au fugit cu un Renault negru spre suburbia pariziană Aulnay-sous-Bois.
Faid, în vârstă de 46 de ani, a fost condamnat la 25 de ani dee închisoare pentru tentativă de jaf și ucidere din culpă. Aceasta este a doua sa evadare. În 2013, el a scăpat după ce a luat patru gardieni ostatici și i-a folosit drept scuturi umane.
Momentul în care doi deținuți reușesc să evadeze dintr-o închisoare. VIDEO
Evadarea a fost pusă la cale în mai puțin de jumătate de oră, spun surse din închisoarea din nordul Franței.
În 2009, Faid a scris o carte despre experiențele sale trăite pe străzile din suburbiile Parisului, înainte de a deveni un criminal cunoscut.
Seymour Hersh, jurnalist castigator al premiului Pulitzer

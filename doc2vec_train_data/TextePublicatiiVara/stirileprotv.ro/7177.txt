Botezul prinţului Louis, cel de-al treilea copil al prinţului William şi al soţiei sale, Kate Middleton, ducesă de Cambridge, va avea loc la 9 iulie, a anunţat miercuri Palatul Kensington, potrivit Press Association.  
Cel de-al treilea copil al ducelui şi ducesei de Cambridge, născut la 23 aprilie, va fi botezat la Capela Regală a Palatului St. James din Londra.
Prinţul Louis va f botezat de arhiepiscopul de Canterbury, Justin Welby, mai precizează Palatul Kensington, potrivit Agerpres .
În vârstă de opt săptămâni, Louis, fratele mai mic al prinţului George şi al prinţesei Charlotte, este al cincilea în ordinea succesiunii la tron şi strănepot al reginei Elisabeta a II-a şi al ducelui de Edinburgh.
Prinţul Louis nu şi-a făcut încă apariţia în public, însă au fost date publicităţii fotografii oficiale cu cel mai nou membru al familiei regale, precizează Reuters.

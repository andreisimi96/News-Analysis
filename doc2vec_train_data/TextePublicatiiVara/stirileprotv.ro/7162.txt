Mai multe persoane au organizat, miercuri, un protest spontan pe holul Parlamentului, în timp ce premierul Viorica Dăncilă susținea un discurs în Plen în care prezenta stadiul pregătirii pentru președinția Consiliului Uniunii Europene.
Astfel, oamenii au strigat: „Ne-am săturat! Ne-am săturat!”, „Rușine, rușine să vă fie”, „Justiție, nu corupție”, „Hoților!”, „Viorica fă ceva, Dragnea dă-ţi demisia!".
Ei poartă bannere cu mesaje: „Democraţia moare, România trezeşte-te!"; „Codul penal sau codul penalului".
Unul dintre protestatari a spus presei că nu se revendică neapărat ca aparţinând grupării #Rezist. Protestatarii au refuzat să plece şi s-au aşezat pe covor pentru a nu fi evacuaţi de angajaţii Parlamentului, relatează Agerpres.
„În orice ţară civilizată ar trebui să vină să îi ia cu dubele”, a spus secretarul general al PSD, Marian Neacşu, la intrarea în biroul lui Dragnea, conform News.ro.
„Încă nu i-au luat pe ăştia de aici?”, a spus Carmen Dan la ieşirea din sala de plen.
Premierul Dăncilă a prezentat stadiul pregătirilor pentru "preşedenţia" Consiliului UE. Protest în timpul discursului

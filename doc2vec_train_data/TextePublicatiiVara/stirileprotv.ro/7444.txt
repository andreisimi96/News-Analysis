O vulcanizare din Timișoara a fost înghițită duminică noapte de flăcări puternice.
Vâlvătaia amenințătoare s-a extins și a distrus acoperișul unei case, dar și o mașină.
Intervenția pompierilor a durat trei ore și a fost îngreunată de cauciucurile aflate în interiorul clădirii, dar și de lipsa hidranților din zonă.
Alarma s-a dat duminică seara, când flăcări uriaşe au cuprins vulcanicarea aflată la ieşire din Timişoara. În interior erau zeci de cauciucuri, care au alimentat focul, iar valvătaia s-a extins cu repeziciune.
Incendiul s-a extins foarte repede de la clădirea unde se afla vulcanizarea la o casă din apropiere, dar şi către o maşină. De altfel, intervenţia este una foarte dificilă pentru că în interior sunt zeci de cauciucuri.
Bărbat din Maramureș, mort după ce mașina în care dormea a ars
La faţa locului au ajuns şapte autospeciale cu apă şi spumă şi peste 30 de pompieri.
Vulcanizarea se afla pe o stradă recent reabilitată de autorităţile locale, însă în apropiere nu exista niciun hidrant, care ar fi putut uşura intervenţia militarilor.
Localnic: "Este haos, este batjocură. Uitaţi-vă la strada asta care se face, pe strada asta dacă ia o casă foc, vor arde toţi ca şoarecii, este inadmisibil."
Andrei Poamă, comandant detașamentul 2 de pompieri Timișoara: "Datorită materialelor combustibile din zonă, intervenţia a fost foarte dificilă. Din păcate s-a propagat şi la o casă de locuit din apropiere. Una dintre probleme, hidrantul cel mai apropiat se afla la 500 de metri şi nici presiunea nu este aşa mare."
Din fericire, nimeni nu a fost rănit în incendiul violent. Deocamdată nu se ştie din ce cauză au izbucnit flăcările, însă o anchetă a fost începută în acest caz.

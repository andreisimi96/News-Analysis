Comisia Iordache a decis modificare articolului 277 din Codul penal privind compromitea intereselor justiţiei.
Astfel, la propunerea deputatul UDMR Marton Arpad divulgarea de informaţii confidenţiale dintr-un dosar se pedepseşte cu închisoare de la 3 luni la 2 ani sau cu amendă.
De asemenea, dezvăluirea, fără drept, de mijloace de probă sau de înscrisuri oficiale dintr-o cauză penală, se pedepseşte cu închisoare de la o lună la un an sau cu amendă.
Dacă funcţionarul public se referă la o persoană suspectată sau acuzată ca şi cum acesta ar fi fost condamnată riscă închisoare de la 6 luni la 3 ani, iar dacă declaraţia se face în numele unei autorităţi publice pedeapsa se măreşte cu o treime.
În luna mai, președintele Klaus Iohannis a fost amendat de CNCD cu 2.000 de lei pentru că a folosit expresia "penali”.
Reprezentanţii instituţiei au precizat că afirmaţia făcută de preşedinte este de natură să încalce dreptul la demnitate al persoanelor aflate în procedură judiciară, fără a fi condamnate definitiv şi irevocabil.
Preşedintele a anunţat că va contesta în instanţă amenda pe care o consideră ”politică”.
Sesizarea a fost depusă în 19 februarie de redacţia „Lumea Justiţiei” (luju.ro) şi vizează etichetele „penali” şi „inculpaţi” puse de Klaus Iohannis şi Laura Codruţa Kovesi celor care „atacă justiţia”.
Iohannis a fost reclamat pentru o declaraţie din 15 februarie, când spunea: "Niște penali fac o încercare disperată să atace și să discrediteze DNA și conducerea acestei direcții După părerea mea această încercare este una jalnică și neconvingătoare, iar opinia mea despre munca DNA o cunoașteți. [...] Acest atac din partea unor penali este de natură să-mi confirme că DNA-ul face o treabă bună."
Comisia Iordache a decis modificare articolului 277 din Codul penal privind compromitea intereselor justiţiei, astfel că propunerea deputatului UDMR Marton Arpad prevede că divulgarea de informaţii confidenţiale dintr-un dosar se pedepseşte cu închisoare de la 3 luni la 2 ani sau cu amendă.
De asemenea, la articolul 277 privind compromiterea intereselor justiţiei, la alineatul 1 se arată că “divulgarea, fără drept, de informaţii confidenţiale privind data, timpul, locul, modul sau mijloacele prin care urmează să se administreze o probă, de către un magistrat sau un alt funcţionar public care a luat cunoştinţă de acestea în virtutea funcţiei se pedepseşte cu închisoare de la 3 luni la 2 ani sau cu amendă”.
Totodată, alineatul 2 din aceeaşi lege prevede că “dezvăluirea, fără drept, de mijloace de probă sau de înscrisuri oficiale dintr-o cauză penală, înainte de a se dispune o soluţie de netrimitere în judecată ori de soluţionare în primă instanţă a cauzei, de către un funcţionar public care a luat cunoştinţă de acestea în virtutea funcţiei, se pedepseşte cu închisoare de la o lună la un an sau cu amendă”.
Potrivit News.ro, alineatul 3 spune că “dezvăluirea, fără drept, de informaţii dintr-o cauză penală, atunci când această interdicţie este impusă de legea de procedură penală, se pedepseşte cu închisoare de la o lună la un an sau cu amendă. Dacă fapta este săvârşită de un magistrat sau de un reprezentant al organului de urmărire penală, pedeapsa se majorează cu jumătate”.
Tot Marton Arpad a propus ca după alineatul 3 să se aduage un indice 1 care spune că “fapta funcţionarului public care înainte de pronunţarea unei hotărâri de condamnare definitive se referă la o persoană suspectată sau acuzată ca şi cum acesta ar fi fost condamnată se pedepseşte cu închisoare de la 6 luni la 3 ani. Dacă declaraţia se face în numele unei autorităţi publice pedeapsa se măreşte cu o treime”.
“Încălcarea dreptului la un proces echitabil, la judecarea cauzei de un judecător imparţial şi independent prin orice intervenţie care afecreză în procesul de repartizare aleatorie a dosarelor, se pedepseşte cu închisoare de la 6 luni la 3 ani”, mai arată un amendament adoptat de Comisie.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

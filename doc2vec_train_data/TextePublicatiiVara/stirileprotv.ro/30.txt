Camerele de supraveghere dintr-un bar din Berbeşti, județul Vâlcea, au surprins momentul în care trei polițiști au imobilizat doi bărbaţi, folosind spray-uri lacrimogenene și cătușe.
Potrivit martorilor citați de voceavalcii.ro, cei doi bărbați i-ar fi luat apărarea un adolescent de 16 ani surprins de poliţişti cu o bere în faţă.
Filmările de pe camerele de supraveghere au fost postate pe YouTube.
Într-una din filmări apar trei poliţişti care stau deasupra unei persoane culcate la pământ și încearcă să-i pună cătuşele. După ce îi pun cătuşele, toţi cei trei poliţişti se îndreaptă spre al doilea bărbat care încercase să intervină. La ieşirea din bar se mai vede cum un poliţist scoate ceva din buzunar, probabil sprayul lacrimogen, apoi oamenii legii şi martorul dispar din scenă.
În următoarea filmare, se vede momentul în care unul dintre poliţişti foloseşte sprayul lacrimogen afară, pe terasa localului. Apoi cei trei oameni ai legii îl urmăresc pe bărbat pe stradă, în timp ce acesta merge cu spatele. După un schimb de replici, doi dintre poliţişti se întorc după bărbatul încătuşat şi-l duc la maşină.
Două dosare penale pentru Ilie Năstase. Ar fi fugit de poliție și avea alcoolemia ridicată
Filmările au fost preluate de la locaţia în care s-a produs evenimentul şi postate pe YouTube şi Facebook.
Potrivit presei locale, poliţiştii patrulau când un minor aflat pe terasa unui bar cu o băutură alcoolică în faţă le-a atras atenţia. Băiatul le-ar fi spus că berea este a unchiului aflat în preajmă, iar poliţiştii i-au cerut clarificări barmaniţei care a motivat că nu a servit nici un minor şi a susţinut povestea adolescentului.
Când a apărut şi unchiul, poliţiştii deranjaţi de tonul folosit l-au încătuşat.
Poliţia Vâlcea a venit cu precizări după mediatizarea filmărilor:
”În legătură cu imaginile care au apărut în media, în care poliţiştii din Berbeşti încătuşează un bărbat, precizăm că ieri, 25 mai, în cursul serii, poliţiştii aflaţi în exercitarea atribuţiilor de serviciu au observat pe terasa unui bar un grup de tineri, ce păreau a fi minori, care consumau băuturi alcoolice. Poliţiştii şi-au declinat calitatea şi le-au cerut tinerilor să se legitimize, identificând un minor de 16 ani. În conversaţie a intervenit o altă persoană, un bărbat care a precizat că el i-a cumpărat berea minorului. Poliţiştii i-au cerut să se legitimeze, acesta ar fi refuzat, având un comportament recalcitrant. Poliţiştii l-au imobilizat şi l-au încătuşat, dar în conflict a intervenit un alt bărbat care a încercat să-i împiedice pe poliţişti să ducă la îndeplinire măsura, motiv pentru care s-a folosit sprayul lacrimogen. Bărbatul care a fost încătuşat, în vârstă de 57 de ani, a fost condus la sediul Poliţiei şi sancţionat contravenţional, de asemenea, o sancţiune contravenţională a fost aplicată şi celui care a intervenit în conflict, iar minorului un avertisment.”
Seymour Hersh, jurnalist castigator al premiului Pulitzer
Sursa: Vocea Vâlcii

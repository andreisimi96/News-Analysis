Grecia şi Macedonia au ajuns la un acord istoric pentru a rezolva o dispută privind numele fostei republici iugoslave.
„Am ajuns la un acord”, a afirmat prim-ministrul grec Alexis Tsipras.
„Sunt fericit pentru că avem o înţelegere bună care acoperă toate precondiţiile Greciei”, a declarat preşedintele grec Prokopis Pavlopoulos.
Sursele diplomatice au declarat că unul dintre numele discutate ar putea fi „Macedonia de Nord” sau „Nova Macedonia”, informează Reuters, citat de News.ro.
Disputa privind numele „Macedonia” durează de mai multe decenii, totul începând în 1991 atunci când Macedonia s-a rupt de Iugoslavia şi şi-a declarat independenţa sub numele de Republica Macedonia.
Grecia susţine că nu poate folosi acest nume, deoarece există o regiune în nordul ţării cu acelaşi nume. Disputa a afectat procedurile de aderare ale Macedoniei la Uniunea Europeană şi NATO.
Grecia şi Macedonia doreau să ajungă la un acord înaintea unui summit al UE din iunie, deşi orice înţelegere ar trebui aprobată prin referendum în Macedonia şi de către parlamentele ambelor ţări.
Acordul va fi supus unui vot în parlamentul Greciei doar dacă Macedonia îşi va respecta angajamentul, a declarat Tsipras. În cadrul acordului, Macedonia va purta oficial numele de Severna Makedonija (Republica Macedonia de Nord).
Limba oficială va fi macedoneană iar cetăţenii vor fi cunoscuţi ca macedoneni. Noul nume va fi folosit atât pe plan internaţional cât şi bilateral, astfel că şi ţările care recunosc numele Macedonia vor trebuie să adopte noua denumire de Macedonia de Nord.
Seymour Hersh, jurnalist castigator al premiului Pulitzer

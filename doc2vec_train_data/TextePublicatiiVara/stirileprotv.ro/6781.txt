Bătălia pentru Hodeidah este pe cale să fie câştigată de coaliţia condusă de Arabia Saudită şi Emiratele Arabe Unite.
Forţe ale unei alianţe arabe au intrat sâmbătă pe aeroportul Hodeidah, principalul port al Yemenului, a anunţat biroul de presă al armatei yemenite, aliată cu coaliţia condusă de Arabia Saudită şi Emiratele Arabe Unite, relatează Reuters.
Preluarea controlului aeroportului ar reprezenta un prim succes important pentru coaliţia care luptă pentru cucerirea celui mai mare oraş-port al ţării de la rebelii şiiţi houthi, aliaţi ai Iranului, în cadrul celei mai mari bătălii din decursul războiului izbucnit în urmă cu trei ani în Yemen.
''Forţe armate susţinute de rezistenţă şi de alianţa arabă au eliberat aeroportul internaţional din Hodeidah de sub controlul miliţiei houthi'', a afirmat biroul de presă pe Twitter, precizând că echipe tehnice procedează la deminarea zonei din împrejurimi.
Seymour Hersh, jurnalist castigator al premiului Pulitzer

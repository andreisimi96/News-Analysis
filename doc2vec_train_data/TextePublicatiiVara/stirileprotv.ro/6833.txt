12 iunie 2018 15:34 / 223 vizualizari
Marea Britanie ajunge la un număr record de angajați, însă creșterea salariilor încetinește neașteptat
Creşterea salariilor în Marea Britanie a încetinit neaşteptat, în timp ce creşterea numărului de angajaţi a depăşit estimările, arată datele publicate marţi de Oficiul Naţional de Statistică (ONS), transmite Reuters.
Facebook Twitter RSS Feed Newsletter
Câştigurile totale, excluzând bonusurile, au urcat în ritm anual cu 2,5% în perioada februarie - aprilie 2018, faţă de un avans de 2,9% în primele trei luni din acest an, scrie Agerpres.
Incluzând bonusurile, salariile au crescut cu doar 2,5% în perioada februarie - aprilie 2018, de la 2,6% în primele trei luni din acest an. Economiştii intervievaţi de Reuters se aşteptau la un avans de 2,6%.
Oficiul Naţional de Statistică a anunţat că rata şomajului s-a menţinut la 4,2% în perioada februarie - aprilie 2018, cel mai redus nivel din 1975, iar numărul şomerilor a scăzut cu 38.000, la 1,416 milioane.
Numărul angajaţilor din Regatul Unit a crescut cu 146.000, la 32,39 milioane, un nivel record.
autor: InCont.ro , 12 iunie 2018 15:34
Mai multe despre:

Vine vara, aşa că fiţi precauţi. Față de acum 20 de ani, România figurează în cele mai negre statistici medicale. Avem de 4 ori, mai mulţi bolnavi de cancer de piele.
În clinicile mari de dermatologie, primesc frecvent această veste cumplită şi oameni tineri, care nu au avut în familie asemenea cazuri. Medicii vorbesc chiar despre o dependență care se manifestă la o parte dintre adolescenţi. Vor să aibă pielea mereu bronzată, indiferent de sezon.
Puţini tineri ştiu că organismul are un aşa numit "capital solar". Celulele pielii au, altfel spus, o rezistenţă limitată la agresiunea razelor ultraviolete.
Femeie: ”Eu n-aş putea trăi fără solar. Eu mă bronzez şi iarna, şi vara. Nu ştiu, mă face să mă simt bine. Pe mine mă ajută şi psihic. Îmi place, când mă uit în oglindă, să-mi văd pielea bronzată.”
Dermatologii români spun că primesc, în cabinete, pacienţi tineri, îngrijoraţi că, după 3-4 ani de expunere intensă, pielea devine uscată, ridată, sau nu se mai colorează la fel. Cei care au dus moda bronzării la extrem sunt numiţi tanorexici.
Dermatolog: ''Înseamnă că persoana respectivă se vede tot timpul prea palidă, indiferent cât de bronzată este. Nici măcar nu mai ţin cont de sezoanele vară-toamnă-iarnă. În sezonul rece folosesc excesiv solarul. Zilnic avem pacienţi tanorexici. Şi din nefericire săptămânal avem diagnostice maligne la persoane între 20 şi 30 de ani.''
Pe termen scurt, pielea arată bine. Bronzul ascunde imperfecțiunile cum sunt celulită, vasele sparte şi petele. Însă pe termen lung produce îmbătrânirea cutanată prematură. Nu degeaba de 2 ani România s-a aliniat la un regulament european, care impune operatorii de saloane de bronzare îşi avertizează clienţii în privinţa riscurilor. Iar accesul tinerilor sub 18 ani în solar este interzis. Evident că legea nu e peste tot respectată.
- Nu suntem încă majore.
-Vârsta minimă e de 16 ani, de 18 ani!
-Si nu putem să facem totuşi măcar durata minimă?
-Da, puteţi veni şi trebuie să completaţi o declaraţie pe propria răspundere şi puteţi intra.
În Australia şi Brazilia aparatele de bronzare sunt interzise, iar o lege în acest sens tocmai a trecut şi de senatul francez.
Expert: "Nu există bronz sigur! Bronzul este modul în care corpul îţi pune că îi faci rău. Protecţia solară este esenţială. Îmi pare rău, ştiu că sunteţi dezamăgiţi. Adevărul despre frumuseţe este uneori dezamăgitor, însă pe termen lung adevărul îţi oferă rezultatele dorite."
Nu uitaţi nici că machiajul purtat la soare eliberează toxine şi sufocă pielea. E la fel de nociv ca a trăi într-un mediu extrem de poluat.

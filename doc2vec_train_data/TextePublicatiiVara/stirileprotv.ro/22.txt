Popularul critic de jocuri video John Bain, cunoscut sub numele de TotalBiscuit sau Cynical Brit, a murit la de 33 de ani, potrivit BBC .
Avea 2,2 milioane de abonați pe Youtube, însă a renunțat în aprilie să mai facă recenzii la jocurile video după ce cancerul la colon cu care a fost diagnosticat s-a extins la ficat.
Într-un mesaj lung publicat pe reţeaua Reddit, acesta a scris că „nu mai are mult timp” şi a transmis că este în fază terminală.
Decesul său a fost confirmat pe Twitter de soția sa: ”Odihnește-te în pace, dragule. Nu pot exprima cât de copleșită sunt de suferință” a scris aceasta.
Popularitatea lui Bain a explodat în 2010 când a început să urce pe Youtube recenzii la jocurile video. A fost un critic vocal al celor mai bine vândute jocuri din lume. Bain susținea constant că marii dezvoltatori caută să maximizeze profiturile în detrimentul calităţii jocurilor.

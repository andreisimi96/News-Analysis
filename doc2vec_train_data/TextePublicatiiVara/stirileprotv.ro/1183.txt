Ministrul Sănătății, Sorina Pintea, a postat pe pagina sa de Facebook, un mesaj de adio, după aflarea veștii că nepoata sa a murit.
“Rămas bun, Flavia”, este mesajul Sorinei Pintea, postat pe o rețea socială.
Tânăra, în vârstă de 27 ani, a fost găsită fără suflare în casă.
Potrivit anchetatorilor, nu prezenta urme de violență pe corp și ar putea fi vorba despre o sinucidere.
Flavia, angajată la Unitatea de Primiri Urgențe a Spitalului Județean din Baia Mare, se căsătorise recent cu un pompier din cadrul ISU Maramureș.
Purtătorul de cuvânt al IPJ Maramureş, Florina Meteş, a precizat pentru Agerpres, că tânăra a fost găsită fără viaţă, fără urme de violenţă, iar cazul a fost preluat pentru cercetări de o echipă de criminalişti.
“La examinarea exterioară a cadavrului nu au fost găsite urme de violenţă. Cadavrul femeii a fost transportat la morga spitalului (SJU) pentru efectuarea necropsiei şi pentru stabilirea cu exactitate a decesului”, a precizat Florina Meteş.

O nouă rețea de socializare începe să prindă printre cei tineri. Se numește Floca și are deja zeci de mii de utilizatori în Spania. Proiectul este 100% românesc.
Acesta rezolvă câteva lucruri.
Unul dintre ele este localizarea. Diferența de alte aplicații de ”share location” este că această aplicație oferă posibilitatea ca utilizatorul să decidă el cine îl urmărește în timp real.
Există și posibilitatea de a purta o discuție cu ceilalți utilizatori, prin chat.
O altă opțiune a aplicației Floca  este să identifice persoanele care și-au instalat această aplicație, dar care nu se cunosc între ele, pe o raza de câțiva kilometri, și să le permită să comunice între ele prin mesaje.
În prezent, există aproximativ 80.000 de utilizatori ai aplicației Floca .
iLikeIT. Aplicația care vă ajută să descoperiți cât mai multe despre locurile din concediu: Questo
Un utilizator își poate modifica setările de confidențialitate, astfel încât să decidă cine are acces la coordonatele locației în care se află. Le poate ascunde de un utilizator anume, de un grup de utilizatori sau poate naviga în modul invizibil.
Chiar și în modul invizibil, el poate alege să dea acces unui singur sau mai multor utilizatori la locul în care se află. De asemenea, poate distribui locația curentă într-o conversație de grup..
Informațiile de pe profil pot fi setate să fie disponibile pentru toată lumea sau doar pentru prieteni, din opțiunile de confidențialitate.
În funcție de setările de confidențialitate ale locației, persoanele care au acces la coordonatele de locație pot trimite mesaj unui utilizator. Prietenii îi pot scrie și când navighează în modul invizibil.

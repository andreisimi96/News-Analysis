Marți avem vreme călduroasă peste tot. Creşte şi disconfortul termic, aşa că aerul devine greu de respirat. Ploile vor fi rare şi apar abia spre seară prin nord şi pe la munte şi vom avea maxime de la 25, la 34, poate 35 de grade.
În Dobrogea şi Bărăgan nu prea zărim norii, iar în zona Bărăganului aerul se încinge foarte tare, pe la amiază se ating 33-34 de grade, la umbră şi atmosfera devine sufocantă.
Mai sus, în Moldova sudică şi în nordul Munteniei găsim foarte puţini nori, soare arzător şi temperaturi cu vreo două grade peste cele de ieri. Maximele ajung la 32-33 de grade.
În jumătatea nordică a Moldovei şi în Bucovina se anunţă vreme foarte caldă; atmosfera însorită în cea mai mare parte a zilei şi ceva condiţii de averse pe înserat. Ieri au fost cel mult 30 de grade în zonă, astăzi temperaturile urcă spre 33 de grade.
În nordul Transilvaniei şi în Maramureş, după o zi mai răcoroasă, cu multe ploi, astăzi se încălzeşte din nou şi maximele ajung pe la 30 de grade. Instabilitatea revine spre seară, când se aşteaptă aştepta alte averse, cu răbufniri de vânt şi probabil grindină.
Vreme extrem de caldă și ploi în averse spre seară, luni. Prognoza meteo până joi
În vestul ţării se încălzeşte şi mai tare, temperaturile se apropie de pragul caniculei şi disconfortul termic va fi foarte ridicat. În orele serii pot să apară înnorări şi scurte reprize de ploaie.
Şi în Transilvania temperaturile continuă să crească; amiaza va fi călduroasă în vestul provinciei, iar mai spre seară vor veni ceva averse, în special în zonele montane.
În Oltenia o să avem vreme frumoasă şi multă zăpuşeală după prânz. Se vor înregistra 32-33 de grade, la umbră, iar indicele de confort termic poate depăşi valoarea critică, de 80 de unităţi. Nu sunt anunţate ploi şi nici vântul nu ne ajută.
În sudul ţării căldura se intensifică, iar în Lunca Dunării se pot atinge 35 de grade, la umbră. Atmosfera devine înăbuşitoare, iar pe înserat s-ar putea să vină o aversă, două în zonele mai înalte.
În Bucureşti se face şi mai cald. Disconfortul termic sporeşte spre amiază, norii vor fi rari şi vântul destul de domol. În aceste condiţii, vor fi greu de suportat cele 34 de grade, la amiază. Şi noaptea va fi puţin mai caldă decât ultima, cu 19-20 în zona centrală.
La munte, dimineaţa găsim vreme caldă şi plăcută. Mai târziu se adună norii, iar ploile vin către seară în Orientali şi pe zone restrânse, în Carpaţii Meridionali. Vor fi abundente, local torenţiale, cu grindină şi vânt în rafale.
Pe litoral, se anunţă vreme foarte frumoasă. Va domina cerul senin, briza va fi activă, iar temperaturile vor fi cel puţin la fel de plăcute că ieri.
PROGNOZA METEO PENTRU 3 ZILE
Miercuri, căldura va persista, dar va creşte şi instabilitatea. Aversele, cu toată suita de fenomene asociate instabilităţii, vin în vest, sud-vest, nord şi la munte. Se mai pot produce ploi torenţiale, vijelii şi grindină, în timp ce prin sud şi est, marea problemă este canicula. În Câmpia Româna, disconfortul termic depăşeşte pragul critic.
Joi, temperaturile mai strâng puţin intervalul, însă amiaza va fi înăbuşitoare în sud şi est. Ploile revin în vest, sud-vest, centru şi nord şi vor mai fi manifestări violente, vijelii şi grindină.
Ziua de vineri aduce multă instabilitate în jumătatea vestică, dar vreme frumoasă în jumătatea estică. Vântul va fi mai activ în est, iar temperaturile se opresc pe la 33 de grade la umbră.
Seymour Hersh, jurnalist castigator al premiului Pulitzer

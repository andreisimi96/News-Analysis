Autorităţile răspund la acuzaţiile aduse de fostul tenismen, care s-a ales cu două dosare penale în câteva ore vineri dimineaţă.
Potrivit poliţiştilor de la Rutieră, după ce a refuzat să se legitimeze, să fie verificat cu etilotestul şi să fie condus la secţie, Ilie Năstase a plecat, dar poliţiştii de la Rutieră l-au blocat în trafic, l-au încătuşat şi l-au dus la INML pentru recoltarea probelor biologice.
Acolo, a refuzat din nou, dar a acceptat, în cele din urmă, proba cu etilotestul. Poliţiştii spun că aparatul a indicat 0.55 mg alcool pur în aerul expirat.
La câteva ore după ce poliţiştii i-au spus lui Năstase că are dosar penal şi dreptul de conducere suspendat, acesta s-a prezentat la Spitalul Floreasca, pe o motocicletă. La plecare, Năstase a greşit din nou şi a întors pe linie continuă, aşa că un alt echipaj l-a tras pe dreapta, iar fostul tenismen a fost reţinut din nou.
În urma verificărilor, poliţiştii i-au deschis încă un dosar penal, pentru conducere cu permis suspendat. Mai mult, agenţii şi-au dat seama că pentru motocicleta pe care o conducea, Ilie Năstase ar fi trebuit să deţină şi categoria A pe permisul de conducere.
Reacţia lui Ilie Năstase, după ce a fost încătuşat. "Da, i-am înjurat, păi nu meritau?"
Nu este pentru prima dată când el e sancţionat de poliţiştii de la Rutieră. În urmă cu 7 ani, culmea, pe aceeaşi stradă, a fost prins băut la volan. S-a ales cu permisul suspendat şi o amendă pentru o alcoolemie stabilită de etilotest la valoarea de 0,33.
Precizările făcute de comisarul şef Victor Gâlceavă, care este împuternicit la conducerea Brigăzii Rutiere Bucureşti
În urma unor discuţii sumare cu agentul de poliţie, s-a pus în mişcare, fiind necesară urmărirea şi oprirea în trafic după 200 de metri. Agentul a solicitat sprijinul unui alt echipaj aflat în apropiere. Conducătorul auto emana vapori de alcool şi i s-a cerut să se supună testării cu etilotest. A refuzat şi a devenit agresiv, motiv pentru care a fost necesară încătuşarea. Întrucât a refuzat să se supună testării, a fost condus la IML, unde a dorit să se supună unei testări, rezultatul fiind 0,55 mg/l în aerul expirat, valoarea ce implică obligativitatea recoltării probei de sânge.
Persoana a fost supusă şi unei test privind consumul de droguri, rezultatul fiind negativ. A fost întocmit un dosar penal şi a fost sancţionat contravenţional.
În jurul orei 11, acelaşi conducător auto, a fost depistat în zona şos. Ştefan cel Mare fără a avea acest drept, deoarece permisul de conducere nu avea o valabilitate pentru acea categorie. La momentul săvârşirii primei infracţiuni permisul se reţine, starea de reţinere a permisului este asimişată suspendării.
Conducătorul auto a fost observat în trafic efectuând un viraj stânga peste marcajul linie continuă şi a fost sancţionat prin proces-verbal de contravenţie.
În ceea ce priveşte procedura încătuşării a fost respectată prevederea legală şi există imagini filmate care constituie probe, dar nu pot fi date publicităţii. Nu a fost târât.
În orice situaţie de acest gen se fac verificări suplimentare privind legalitatea, oportunitatea şi modul concret în care a fost dispusă măsura în cauză.
La momentul opririi nu se afla singur în autovehicul, era însoţit

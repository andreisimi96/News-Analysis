Ambasadorul american Hans Klemm se pregăteşte să plece din România, urmând să fie înlocuit de un apropiat al preşedintelui Donald Trump.
Diplomat de carieră, Klemm este ambasador al Statelor Unite în România din anul 2015, fiind trimis la post, de administraţia Obama. Informaţia a fost confirmată, luni, de ministrul de Externe, Teodor Melescanu.
"Aşteptăm să vedem dacă i se oferă agrementul şi după aceea vă pot spune şi numele. În orice caz e o persoană care cunoaşte limba română", a spus Meleşcanu, întrebat în legătură cu înlocuirea ambasadorului SUA.
El a adăugat că nu-l cunoaşte personal pe noul ambasador, ci din CV, menţionând că acesta a avut legături cu România.
Totodată, Meleşcanu a spus că nu poate face evaluări la adresa ambasadorului SUA, Hans Klemm.
Ambasadorul Hans Klemm, primit cu pâine și sare la un centru de plasament din Iași
"Nu pot eu să fac evaluări la adresa ambasadorului Klemm pentru că nu cunosc decât o parte mică a activităţii sale, respectiv discuţiile instituţionale pe care le-am avut la Ministerul Afacerilor Externe şi, din acest punct de vedere, vă asigur că au fost întotdeauna cordiale, chiar dacă nu am fost de acord cu toate problemele. În rest, evaluarea nu-mi aparţine mie, aparţine Departamentului de Stat", a mai spus Meleşcanu.
Seymour Hersh, jurnalist castigator al premiului Pulitzer
Sursa: Agerpres Pro TV

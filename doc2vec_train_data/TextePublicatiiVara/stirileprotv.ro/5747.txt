Călin Popescu-Tăriceanu, consideră că rolul Asociaţiei Senatelor din Europa, a cărei a 19-a reuniune se desfăşoară, vineri, la Palatul Parlamentului, trebuie să fie consolidat pentru a răspunde provocărilor "într-o manieră coezivă". 
"Mă bucur să îmi exprim sentimentul de bucurie şi de prietenie pentru că suntem astăzi gazdele celei de-a 19-a reuniuni a Asociaţiei Senatelor din Europa. Este cea de-a 2-a reuniune pe care o organizăm la Bucureşti în istoria acestui for, al cărui obiectiv primar îl constituie promovarea bicameralismului şi consolidarea identităţii. Acum avem, mai mult ca oricând, nevoie de consolidarea rolului acestei asociaţii. În lumea de astăzi suntem conştienţi că provocările cărora trebuie să le răspundem noi şi partenerii noştri trebuie abordate într-o manieră coezivă la nivel european şi doar astfel putem combate nivelul disparităţilor care ne afectează comunităţile şi regiunile. Dacă nu există o identitate europeană solidă bazată pe valori comune - diversitate culturală, toleranţă, solidaritate, coeziune şi şanse egale, standardul european de civilizaţie s-ar putea diminua. Conform celor mai pesimiste scenarii, vom ajunge până la urmă la o Europă disfuncţională, împărţită şi divizată", a susţinut Tăriceanu în deschiderea reuniunii.
El a subliniat că România, prin preluarea în perioada ianuarie-iunie 2019 a Preşedinţiei Consiliul UE, va trebui să "promoveze un examen", "un test decisiv" în faţa a milioane de europeni.
Șeful Senatului a vorbit și despre statul paralel, servicii de informații și atitudinea părtinitoare a Comisiei Europene.
Calculele PSD pentru suspendarea lui Iohannis. Tăriceanu ar ajunge președinte interimar și poate promulga Legile Justiției
”Din cauza politicii părtinitoare, uneori chiar partizane, a Comisiei Europene, Mecanismul de Cooperare și Verificare a fost ținut captiv de sistemul de influență ocult și metalegal, coordonat de SRI și DNA, devenind pur și simplu un alt instrument la nivel național de presiune asupra oponenților acestui sistem paralel cu statul de drept”, a spus Tăriceanu.
Seymour Hersh, jurnalist castigator al premiului Pulitzer

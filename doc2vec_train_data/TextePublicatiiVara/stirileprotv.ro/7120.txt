Marți se încălzeşte vremea, va fi soare, iar după-amiaza ne mai aduce averse prin vestul, centrul şi nordul ţării. În est şi sud-est avem timp frumos şi până la 33 de grade în termometre.
Cum arată vremea în fiecare regiune:
În Bărăgan şi Dobrogea se anunţă o zi frumoasă, cu foarte puţini nori şi temperaturi în creştere. Chiar şi la malul mării se pot atinge 30 de grade.
Se face foarte cald şi mai sus, în Moldova sudică şi în nordul Munteniei. Maximele ajung pe la 32 - 33 de grade, la umbră; nu sunt semne de ploaie, iar peste noapte se înseninează.
Temperaturile cresc şi în nordul Moldovei şi în Bucovina, iar la câmpie revine vremea călduroasă. Spre seară se-adună norii şi vor aduce câteva averse în zona Bucovinei.
În nordul Transilvaniei şi prin Maramureş instabilitatea creşte în a doua parte a zilei, când se aşteaptă averse locale, cu fenomene electrice, poate şi grindină. Până atunci: vreme bună şi maxime cu vreo patru grade mai ridicate decât luni.
Vremea 18 iunie 2018. Ploi de scurtă durată în mai multe zone din țară
Un aer mai cald cuprinde şi vestul ţării; acum mai este ceaţă în zone din judeţul Arad, dar se va risipi curând. După-amiază norii se înmulţesc şi vor aduce alte ploi zgomotoase. Luni au fost cel mult 26 de grade în Banat, marți temperaturile urcă spre 30 de grade.
Se încălzeşte şi în zona Transilvaniei, o să avem atmosferă plăcută după risipirea ceţii. După prânz revin aversele. Se pot strânge cantităţi mai însemnate de apă, în special în zonele montane şi s-ar putea să cadă grindină.
În Oltenia, după o zi cam răcoroasă, marți temperaturile cresc. Nu scăpăm însă de ploi. Acestea apar local, mai către seară şi pot fi destul de consistente.
În schimb, în sudul ţării nu mai sunt semne de ploaie, dar se încălzeşte destul de mult şi la amiază, temperaturile depaseasc 30 de grade aproape peste tot.
În Bucureşti se încălzeşte din nou şi o să avem o zi însorită, cu un pic de vânt şi vreo 33 de grade, la umbră. Miercuri, se face mai cald, creşte şi disconfortul termic, iar în orele serii apar ceva condiţii de ploaie.
Joi căldura se mai domoleşte: vor fi cel mult 30 - 31 de grade. Vom avea soare în prima parte a zilei şi câteva reprize de ploaie mai târziu. Vineri aşteptăm vreme călduroasă; apar ceva înnorări, însă aversele vin mai ales în noaptea următoare.
Se încălzeşte şi în zonele montane. Va fi vreme bună până spre seară, când se aşteaptă alte ploi zgomotoase, ce pot lăsa 20 de litri de apă pe meru pătrat.
La fel va fi şi miercuri: cald, atmosferă plăcută în prima parte a zilei; averse locale după-amiaza şi seară. Joi, deşi temperaturile scad uşor, avem tot vreme caldă, dar se înmulţesc ploile şi pot deveni torenţiale.
Vineri creşte instabilitatea şi se răcoreşte. Vor fi averse zdravene, cantităţi mari apă, căderi de grindină şi se pot produce vijelii.
Pe litoral marți revine timpul frumos, se înseninează şi se încălzeşte. Maximele urcă spre 30 de grade, iar vântul va fi destul de activ. Ziua de miercuri ne-aduce soare, vreme mai caldă şi disconfort termic în creştere.
Şi joi avem vreme bună şi temperaturi ridicate. Se înteţeşte puţin vântul, iar către seară apar ceva nori, dar e puţin probabil să plouă.
Vineri se anunţă atmosfera schimbătoare. Norii se înmulţesc şi mai ales după lăsarea nopţii vor aduce averse, cu fenomene electrice.
Seymour Hersh, jurnalist castigator al premiului Pulitzer

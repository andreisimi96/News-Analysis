Lidera Frontului Național, partid de extremă dreapta din Franța, Marine Le Pen, este obligată să plătească 300.000 de euro Parlamentului European, a decis o instanță a UE.
Decizia vine în urma unei anchete a Biroului European Antifraudă (OLAF), care a descoperit în 2016 că Le Pen a plătit „pe nedrept” un asistent, cu 298.497 de euro, între decembrie 2010 și februarie 2016. Parlamentul European o înștiințase pe lidera Frontului Național că dacă nu va returna banii până în ianuarie 2017, suma va fi oprită din salariul său.
Astfel, instanța europeană a decis că Marine Le Pen trebuie să returneze banii plătiți unui asistent, pentru că „nu a putut demonstra că angajatul a muncit pentru ea”, informează Politico .
Potrivit sursei citate, nu este singura politiciană de extremă-dreapta care a folosit bani europeni ca să plătească asistenți pentru muncă non-parlamentară.
De exemplu, instanța a decis luna trecută că Mylene Troszczynski treuie să plătească Parlamentului 56.554 euro. Totodată, și Jean-Marie Le Pen, tatăl liderei Frontului Național, trebuie să ramburseze 300.000 de euro Parlamentului European.

Cine caută relaxare şi aer curat, dar şi altă apă decât cea a piscinelor, se îndreaptă în această perioadă spre Sovata, vestită pentru lacurile sărate.
Sezonul începe abia peste 3 săptămâni, însă turiştii profită că acum se pot bucura şi de mai multă linişte.
În acelaşi timp, locul stârneşte şi interesul investitorilor, care vin să restaureze pensiuni şi hoteluri vechi şi deschid restaurante cu specific.
Aşezată la poalele Munţilor Ghurghiu, staţiunea balneară primeşte deja turişti, deşi sezonul începe abia în iulie. Oamenii vin aici pentru lacurile cu apă sărată, pentru linişte şi aer curat.
Turista: "E apa sărată. Lacul Ursu deocamdată nu este deschis, acum am prins înaintea sezonului, dar pentru linişte este ok, sper să ne încărcăm bateriile."
Turist: "E foarte plăcută zona turistică, liniştea asta era bază."
Temperatura apei este numai bună pentru relaxare: 26 de grade.
De la an la an, numărul turiştilor creşte, aşa că la Sovata ajung şi investitorii. De exemplu, cu 600.000 de euro a fost deschis un han cu specific pescăresc.
Rac Karoly, administrator: "Fiind o zonă turistică montană era bun pentru înfiinţarea unei păstrăvării. Ne-am gândit la un restaurant cu specific pescăresc pentru că în Sovata nu există."
În centrul staţiunii se construieşte încă un restaurant, iar de curând a fost inaugurata o vilă, restaurată de investitori din străinătate. Până în toamna, va fi începută şi renovarea unui hotel.
Seymour Hersh, jurnalist castigator al premiului Pulitzer

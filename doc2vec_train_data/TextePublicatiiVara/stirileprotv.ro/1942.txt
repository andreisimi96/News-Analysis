13 iunie 2018 12:22 / 75 vizualizari
Victorie pentru Theresa May pe proiectul pentru Brexit. Parlamentul nu mai are drept de veto asupra rezultatului negocierilor
Premierul britanic, Theresa May, a evitat o periculoasă înfrângere în timpul examinării proiectului său de lege asupra Brexitului, după respingerea unui amendament ce i-ar fi dat Parlamentului un drept de veto asupra rezultatului negocierilor cu Brexelles-ul, informează AFP, preluată de Agerpres .
Facebook Twitter RSS Feed Newsletter
Deputaţii au respins cu 324 de voturi contra 298 acest amendament ce i-ar fi conferitPparlamentului dreptul de a retrimite Guvernul la masa de negocieri în cazul în care acordul obţinut cu Bruxellesul nu ar fi convenit.
Acest vot a fost obţinut în urma unor ultime discuţii între guvernul conservator şi deputaţii conservatori pro-UE, care au dat naştere unor scene spectaculoase în Parlament, miniştrii negociind până la epuizare cu parlamentarii în Camera Comunelor.
Dat fiind această mică majoritate şi recalcitranţii din faţa liniei pe care a trasat-o, Theresa May se temea de o înfrângere ce ar fi avut consecinţe grele asupra marjei sale de manevră şi chiar în ceea ce priveşte supravieţuirea ei în fruntea executivului.
Proiectul de lege, intitulat "Legea (retragerii) din Uniunea Europeană", este menit să pună capăt supremaţiei legislaţiei europene asupra celei britanice şi să organizeze transpunerea anumitor reglementări europene.
Deputaţii, care au adoptat o primă versiune în ianuarie, se pronunţă până miercuri asupra unei serii de amendamente introductive, în cadrul unei examinări a textului în Camera Lorzilor, camera superioară a parlamentului britanic, mergând împotriva proiectului guvernamental.
Preocupată să evite un afront, Theresa May s-a implicat personal în tratativele de ultim minut, primindu-i pe deputaţii conservatori pro-UE în biroul său din Parlament. Luni seara, ea i-a convocat de asemenea pe toţi deputaţii partidului său pentru a-i chema la ordine. "Trebuie să arătăm clar că suntem uniţi, ca partid, în determinarea noastră de a pune în aplicare decizia poporului britanic", care a votat cu 52%, în iunie 2016, pentru ieşirea din UE, a declarat May.
Această interpelare l-a făcut pe secretarul de stat pentru justiţie, Phillip Lee, pro-UE, să-şi anunţe marţi dimineaţa demisia , pentru a putea vota liber, a explicat el.
Rămâne de ştiut ce concesii a acordat guvernul deputaţilor pro-UE pentru a împiedica rebeliunea lor. Potrivit lui Robert Buckland, consilier juridic al executivului, preocupările formulate de aceştia din urmă, cu privire la rolul parlamentului în cazul absenţei unui acord cu Bruxellesul, vor fi integrate într-un amendament ce va fi supus la vot în cadrul Camerei Lorzilor, lunea viitoare.
Însă, în acest stadiu, concesiile sunt "atât de obscure, încât conservatorii pro-Brexit şi pro-UE cred şi unii şi alţii că au câştigat...", a subliniat pe contul său de Twitter o jurnalistă de la The Spectator, Katy Balls.
autor: InCont.ro , 13 iunie 2018 12:22
Mai multe despre:

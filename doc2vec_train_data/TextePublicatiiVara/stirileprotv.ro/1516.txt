Brațul unei femei a fost descoperit în stomacul unui aligator, în Florida. Animalul ar fi ucis-o pe femeie în timp aceasta își plimba câinele, relatează Daily Mail .
O femeie de 47 de ani, Shizuka Matsuk, a fost târâtă într-un lac din Florida de un aligator în timp ce se afla la plimbare cu câinii săi. Incidentul a avut loc în Silver Lakes Rotary Nature Park, un parc natural din Davie, Florida.
Echipele de interveție au capturat un aligator de peste 3 metri iar în stomacul său au dat peste brațul unei femei. Acum caută restul cadavrului.
Un martor a sunat la numărul de urgenţă după ce a văzut cum femeia era trasă în apă, în timp ce câinii priveau.
"Câinii femeii nu vor să părăsească malul lacului, iar unul dintre aceştia a fost muşcat de aligator", a declarat Dale Engle, de la poliţia din Davie, pentru The Sun Sentinel.
Potrivit Daily Mail, se ştie că aligatorii devin mai activi primăvara şi la începutul verii pe măsură ce temperaturile cresc.
Parcul natural este popular în rândul proprietarilor de câini şi conţine două lacuri.
O femeie a scris pe reţelele de socializare că a zărit un aligator de peste 2 metri în parcul natural la începutul acestei săptămâni.
Seymour Hersh, jurnalist castigator al premiului Pulitzer
Sursa: Daily Mail

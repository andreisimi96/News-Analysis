Percheziţii la CFR Călători şi la Atelierele CFR Griviţa, într-un dosar în care mai multe persoane sunt suspectate de abuz în serviciu, delapidare şi fals intelectual, în legătură cu achiziţia unui sistem audio-video pentru dotarea vagoanelor.
Prejudiciul în acest dosar este estimat până în prezent la aproximativ 156.000 de lei.
”La această oră, polițiștii Direcției de Poliție Transporturi a Poliției Române, efectuează 5 percheziții, la sediile unor societăți comerciale din București, pentru probarea activității infracționale a unor persoane, bănuite de abuz în serviciu, delapidare și fals intelectual.
La data de 14 iunie a.c., polițiștii Direcției de Poliție Transporturi a Poliției Române, cu sprijinul polițiștilor Secției Regionale de Poliție Transporturi București, efectuează 5 percheziții, la sediile unor societăți comerciale din București.
Aceste activități au drept scop identificarea și ridicarea unor bunuri și înscrisuri, în vederea probării activității infracționale a mai multor persoane, cercetate sub aspectul săvârșirii infracțiunilor de abuz în serviciu, delapidare și fals intelectual, în dauna unei societăți comerciale.
Polițistul lovit cu sabia în cap de un interlop, externat dupa 6 luni. Prima imagine cu Ciprian Sfichi
Prejudiciul cauzat, estimat până în prezent, este de aproximativ de 156.000 de lei”, se ărecizează în comunicatul poliției.
Sursele citate spun că contractul pentru această achiziţie prevedea echiparea mai multor vagoane, dar au fost dotate mai puţine, iar suma de bani prevăzută pentru achiziţii ar fi fost însuşită de persoanele vizate. De asemenea, au fost montate sisteme mai slabe.
Potrivit surselor judiciare, se fac percheziții la Revizia de vagoane București Grivița, Ateliere CFR Grivița SA, dar și la CFR Călători.
Seymour Hersh, jurnalist castigator al premiului Pulitzer

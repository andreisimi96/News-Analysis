Armata israeliană a anunțat că a lovit cu tancurile o țintă a grupării palestiniene Hamas, aflată în Fâșia Gaza.
Potrivit Haaretz , care citează ministerul israelian al apărării, doi palestinieni au fost uciși în urma acestui atac, iar altul este în stare gravă.
Brigăzile Al-Quds, care reprezintă aripa militară a organizației islamiste jihadiste, a anunțat că doi dintre combatanții săi au fost omorâți, duminică.
Armata israeliană a precizat că acest atac a fost declanșat după ce un dispozitiv exploziv care fusese amplasat în apropiere de granița dintre cele două state a explodat în timp ce era dezamorsat.
Raid aerian al armatei israeliene împotriva infrastructurilor Hamas în Fâşia Gaza
Armata israeliană nu a anunțat nicio victimă. 
Sâmbătă, aviaţia israeliană a tras cu rachete în Fâşia Gaza după ce 4 palestinieni au tăiat gardul despărțitor
Aviaţia militară israeliană a lovit sâmbătă la miezul nopţii obiective militare ale Hamas din sudul fâşiei Gaza, anunţă DPA din surse medicale şi de securitate, relatează Agerpres.
Avioanele au tras mai multe rachete asupra unei tabere de antrenament a aripii armate a Hamas de la vest de Rafah. În zona atacată au intervenit pompieri şi echipaje medicale, dar nu s-au raportat victime.
A fost atacată şi o ţintă la vest de Khan Younis.
Raidurile israeliene au avut loc după ce patru tineri palestinieni au tăiat gardul dintre Gaza şi Israel, la primele ore ale zilei de sâmbătă, şi au atacat un post militar israelian, apoi s-au întors în Gaza, conform relatărilor presei israeliene şi palestiniene preluate de DPA. Tot sâmbătă, un zmeu incendiar lansat din Gaza a provocat un incendiu de pădure în Israel.
La frontiera dintre Gaza şi Israel, tensiunea este ridicată de la sfârşitul lui martie, când palestinienii au început protestele cunoscute ca "marele marş al întoarcerii". Armata israeliană a ripostat de mai multe ori cu focuri de armă care au ucis cel puţin 116 palestinieni şi au rănit peste 13.000, potrivit medicilor.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Sursa: Agerpres Haaretz.com
Tags: fasia gaza, avioane, israel, tancuri, Hamas, palestina,
Armata israeliană a lovit o poziţie a Hamas în Gaza, după ce mai mulți palestinieni au incendiat un post militar
Raid aerian al armatei israeliene împotriva infrastructurilor Hamas în Fâşia Gaza

Scandalul pe numele părintelui Arsenie Boca s-a mutat la Tribunalul Bucureşti. Episcopia Devei şi Hunedoarei cere judecătorilor permisiunea de a comercializa icoanele, cruciuliţele şi alte obiecte de cult cu chipul părintelui și cu numele acestuia.
Reprezentanţii Bisericii vor să se folosească în continuare de marca înregistrată, cel puţin până când instanţa va decide dacă au sau NU voie să o facă.
Pe de altă parte, bărbatul care a obţinut drepturile de propietate intelectuală asupra mărcii "Arsenie Boca" nu a fost de acord cu cererea reprezentanţilor episcopiei şi a solicitat magistraților ca acest proces să fie judecat la o curte europeană.
El şi-a motivat refuzul spunând că va accepta ca Biserica să folosească în continuare acestă marcă doar dacă instituția va plăti taxe către autoritățile locale, pe toate obiectele de cult vândute cu numele lui Arsenie Boca.

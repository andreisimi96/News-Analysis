Indicele Robor la trei luni, în funcţie de care sunt calculate dobânzile la majoritatea creditelor în lei, a stagnat la 2,93%, dar indicele Robor la şase luni a crescut la 3,07%, cel mai mare nivel din ultimii patru ani.
Robor la trei luni este indicatorul principal în funcţie de care se calculează dobânzile variabile la creditele în lei.
Marţi, acesta a crescut la 2,93%, cel mai mare nivel din 10 octombrie 2014, când a fost 2,95%. Miercuri, indicele a stagnat.
Indicele a crescut accelerat începând din 13 aprilie, când a atins nivelul de 2,07%, potrivit News.ro .
Totodată, indicele Robor la şase luni a crescut miercuri la 3,07%, cel mai mare nivel din 2 iunie 2014, când a fost 3,08%.
BNR a anunţat, în 7 mai, creşterea ratei dobânzii de politică monetară de la 2,25% la 2,50% pe an.

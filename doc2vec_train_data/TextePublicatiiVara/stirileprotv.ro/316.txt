Fostul şef al spionajului nord-coreean şi oficialul de rang înalt Kim Yong Chol se îndreaptă spre SUA după o escală la Beijing.
Cel mai probabil, acesta merge în SUA pentru discuţii cu oficialii americani despre viitorul summit dintre liderul de la Phenian Kim Jong Un şi preşedintele Donald Trump, relatează marţi agenţia sud-coreeană de presă Yonhap, preluată de Reuters.
Kim Yong Chol a fost implicat îndeaproape şi în convorbirile cu Coreea de Sud, iar vizita lui în SUA reprezintă încă un semn că pregătirile pentru summitul istoric continuă.
Din cauza sancţiunilor care îl vizează, Kim Yong Chol are în mod normal interdicţie de intrare în SUA. O vizită a sa în SUA ar indica faptul că este beneficiarul unei excepţii.
SUA şi Coreea de Sud l-au trecut pe lista neagră pe Kim Yong Chol pentru susţinerea programelor nuclear şi balistic ale Coreei de Nord în 2010 şi respectiv 2016.
O delegaţie americană se află în Coreea de Nord. Trump salută ”potențialul strălucit” al țării
Yonhap a mai relatat că Choe Kang Il, un oficial al Ministerului de Externe nord-coreean implicat în chestiunile nord-americane, a fost văzut pe aeroportul internaţional din Beijing. Agenţia sud-coreeană de presă nu precizează dacă Choe Kang Il îl va însoţi pe Kim Yong Chol în SUA.
Seymour Hersh, jurnalist castigator al premiului Pulitzer

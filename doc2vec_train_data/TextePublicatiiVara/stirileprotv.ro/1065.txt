Momente emoționante s-au petrecut luni în portul militar Constanța. Bricul Mircea - nava școală a marinei militare românești - a pornit într-o nouă misiune de instrucție, cu peste 100 de marinari la bord.
Bricul Mircea a plecat din portul Constanța pentru un voiaj de 31 din zile în Marea Mediterană şi Marea Adriatică.
48 de elevi din anul întâi ai şcolii militare de maiştrii de marină, 51 de cadeţi şi 14 instructori germani vor parcurge peste 2 mii de de mile marine pentru a se obişnui cu viaţa de marinar.
Loredana are 19 ani, iar copilăria şi-a petrecut-o într-un centru de plasament. S-a înscris la şcoala de maiştrii de marină şi vrea să facă înconjurul lumii pe mare.
"Vreau să navighez, vreau să cunosc act mai multe ţări, vreau să văd lumea. Am ales Armata pentru că mă responsabilizează, vreau să devin om mare”, spune Loredana Filimon.
Românca de 26 de ani care conduce o navă de 60.000 de Cai Putere
Pe bricul Mircea s-a îmbarcat şi George. În familia lui, viaţa de marinar e o tradiţie.
George Vlădăreanu: "Fratele meu a terminat tot scoala de maiştri şi tatăl meu. De mic copil mi-am dorit să devin marinar, am vrut să îmbrac uniforma.”
În urma tinerilor plecaţi în voiajul de instrucţie au rămas părinţii. Pe vas, tinerii vor dormi în hamace de cazarmă şi vor mânca doar ce le găteşte bucătarul.
Bricul Mircea va face escale în Italia, Muntenegru şi Grecia. În porturile în care va acosta, nava va putea fi vizitată de turişti.
Nava școală "Mircea" este un velier clasa A, tip bark, cu trei arbori, înaltă de 44 de metri şi 23 de vele. De 79 de ani se află în serviciul Marinei Militare.

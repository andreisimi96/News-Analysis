Criza politică din Italia tulbură pieţele internaţionale. Din Asia până la New York, bursele au suferit pierderi semnificative, iar Italia se împrumuta deja mai scump.
Există temeri că premierul desemnat de preşedinte nu va reuşi să obţină sprijinul parlamentului. În aceste condiţii, partidele populiste euro-sceptice sunt favorite la un posibil scrutin anticipat cu urmări imprevizibile pentru Uniunea Europeană, şi Zona Euro.
Ultima soluţie pentru blocajul politic din Italia părea să fie domnul poreclit ''Foarfecă''. Fostulului înalt responsabil al FMI, Carlo Cottarelli i se spune astfel pentru că este adeptul reducerii drastice a cheltuielilor publice.
Cottarelli a fost desemnat luni de preşedintele Sergio Mattarella să formeze un guvern tehnocrat, care să conducă tara până la alegerile parlamentare anticipate de anul viitor. Pentru asta, ar trebui să treacă de votul Parlamentului, o misiune aproape imposibilă, ţinând cont de ostilitatea formaţiunilor populiste care au câştigat majoritatea la scrutinul din martie - ''Miscarea Cinci Stele'' şi ''Liga Nordului''.
Luigi Di Maio, liderul Mişcării 5 Stele: ”Cu tot respectul, să-l vedem mai întâi pe Cottarelli candidând pentru un orice fel de post şi câştigând câteva voturi, înainte să vină să ceară votul de încredere din partea Parlamentului.”
A supraviețuit erupției Vezuviului, dar a murit strivit de o stâncă. Descoperirea din Pompei
Cetăţean: “Am votat, dar votul meu e călcat în picioare. Şi pentru asta doar preşedintele e de vină.”
De aici şi riscul ca un guvern Cottarelli să nu fie votat, iar preşedintele să fie silit să convoace alegeri anticipate luna viitoare. Bursele din întreaga lume au reflectat imediat incertudinea politica de la Roma.
Robert Halver, Head of Market Research, Baader Bank: “Dacă s-ar prăbuşi Italia, asta ar însemna moarte subită pentru zona euro. Datoria naţională a Italiei este de 2,4 trilioane. Bănci germane şi franceze deţin o cantitate uriaşă de obligaţiuni emise de statul Italian. O criză bancară de asemenea proporţii ar fi imposibil de rezolvat. Nici un pachet de salvare nu poate acoperi o asemenea sumă.
Alternativa, calea dificilă, ar fi cea a reformelor, dar populaţia nu vrea să mai audă de reforme. Aşa că singura opţiune este cea facilă, stilul Bella Italia: noi datorii. Însă pe termen lung, asta nu e o soluţie. În lipsa reformelor, tot mai multe companii vor se vor muta în Asia şi America.”
Investitorii se tem că un posibil scrutin convocat în iulie s-ar putea transforma într-un referendum privind rămânerea Italiei în zona euro.
Seymour Hersh, jurnalist castigator al premiului Pulitzer

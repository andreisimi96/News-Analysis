Sfârşit de an şcolar de coşmar pentru o învăţătoare din judeţul Călăraşi. Ea a fost bătută cu brutalitate de mama unui copil, nemulţumită că băiatul primise calificativul "insuficient".
Incidentul a avut loc în clasă, chiar în faţa copiilor de clasa a III-a. Pentru că nu este un caz singular când un profesor e agresat, Federaţia Sindicatelor Libere din Învăţământ cere Parlamentului adoptarea unei legi, prin care profesorii să capete statutul de autoritate publică, la fel ca poliţiştii, iar un caz de violenţă asupra lor să fie considerat ultraj.
Simion Hăncescu, preşedintele FSLI: "Şcoala a sesizat poliţia. doamna învăţătoare are certificat medico-legal, dar problema de fond este că, iată, în şcolile din România se petrec astfel de lucruri grave şi nu e un caz singular."
Federaţia Sindicatelor Libere din Învăţământ cere Parlamentului să acorde profesorilor, prin lege, profesorilor statutul de autoritate publică. Statutul de autoritate publică le-ar aduce profesorilor o protecţie mai mare în fata posibilelor agresiuni, iar acestea, dacă vor avea loc, vor fi sancţionate decât prevede legea în prezent"
Simion Hăncescu, preşedintele FSLI: "În momentul în care un cadru didactic este agresat, să se considere ultraj, aşa cum se întâmplă, de exemplu, dacă un cetăţean loveşte un poliţist".
Propunerea nu este susţinută, însă, de toţi profesorii, mai ales că dacă primesc acest statut dascălii slab pregătiţi vor putea fi mai greu înlăturaţi din sistem.
Marius Nistor, preşedintele FSE Spiru Haret: „Nu ştiu dacă această variantă reprezintă soluţia optimă pentru a stopa agresiunile. Profesorii au nevoie de aplicarea legii.”
Proiectul de lege privind statutul profesorului ca autoritate publică urmează să fie depus la Parlament.

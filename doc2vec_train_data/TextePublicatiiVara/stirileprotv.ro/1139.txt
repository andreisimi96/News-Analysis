Un bărbat din Rusia a găsit un craniu de om în timp ce planta cartofi în grădină, aflând apoi de la soția sa că aparține primului ei soț, pe care îl omorâse și îl îngropase în urmă cu 20 de ani.
Femeia de 60 de ani i-ar fi spus: ”Nu-ți face griji, este primul meu soț”, relatează Daily Mail . Totul s-a petrecut în regiunea Omsk, din Siberia. Femeia a mărturisit crima și l-a sfătuit pe soțul ei să îngroape la loc rămășițele și să nu anunțe poliția. Acesta a anunțat însă autoritățile, iar femeia a mărturisit că și-a ucis primul soț lovindu-l cu toporul, după ce a venit acasă beat și a început să o agreseze fizic.
După ce l-a ucis, l-a dezmembrat pe bărbatul de 52 de ani și l-a îngropat în grădină. Ulterior a spus tuturor că acesta s-a dus la serviciu și nu s-a mai întors.
La reconstituirea crimei, femeia le-a arătat anchetatorilor cum și-a ucis soțul, iar aceștia au descoperit alte oase în grădină. Un judecător a plasat-o în arest la domiciliu pe parcursul investigației. Ea riscă până la 10 ani de închisoare.
Man digs up human skull in vegetable garden and is stunned by wife's explanation https://t.co/7tFD0sPie1 pic.twitter.com/XHfBUhZOJx
— Daily Mirror (@DailyMirror) 5 June 2018
Seymour Hersh, jurnalist castigator al premiului Pulitzer

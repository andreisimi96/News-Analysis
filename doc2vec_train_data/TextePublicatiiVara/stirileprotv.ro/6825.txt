Un bărbat în vârstă de 57 de ani a fost izbit puternic de o mașină pe o trecere de pietoni din Târgoviște. Omul a suferit răni grave și nu a mai putut fi salvat de medici.
Autoturismul era condus de o tânără de 20 de ani care se afla sub influența drogurilor, spun polițiștii.
Reporter: “Aveai viteză?”
Reporper: “N-ai văzut?"
Tânăra în vârstă de 20 de ani circula cu maşina pe un bulevard aglomerat din Târgovişte. Fata nu ar fi observat că pe trecerea de pietoni se afla un bărbat de 57 de ani, care traversa strada, pe lângă bicicletă. Omul a fost izbit în plin de autoturism, povestesc martorii.
Martor: "A oprit autobuzul pe banda a doua la mijloc. I-a dat prioritate autobuzul. A pus autobuzul frână şi ea n-a mai pus frână. L-a aruncat vreo 4 metri, 5."
Bărbat ucis pe trecerea de pietoni, la Târgoviște, de o șoferiță care consumase droguri
Martor: "A venit fata cu viteză. Al 7-lea, 8-lea accident care se face pe partea dreapta. Se vine cu viteză, trebuie puse semafoare."
Un paramedic SMURD, care se afla în timpul său liber, trecea prin zonă şi s-a oprit pentru a-i acorda primul ajutor victimei.
Răzvan Bucura, paramedic SMURD: "Am găsit o persoană în stop cardio-respirator. I s-a acordat primul ajutor până la sosirea ambulanţei. A fost preluată de ambulanţă. Persoana este transportată la spital cu o hemoragie pe partea dreaptă a urechii."
Dar, în cele din urmă, bărbatul şi-a dat ultima suflare, în ciuda eforturilor depuse de medici.
Şoferiţa a fost dusă la spital pentru a-i fi recoltate probe biologice, iar poliţiştii au constatat că se afla sub influenţa drogurilor.
În acest caz a fost deschis un dosar penal pentru ucidere din culpă, iar tânără este cercetată şi pentru conducerea unui vehicul sub influenţa unor substanţe psihoactive.
Seymour Hersh, jurnalist castigator al premiului Pulitzer

La capătul unui summit G7 terminat cu insulte, Angela Merkel pune paie pe foc. Cancelarul Germaniei a anunţat că şi Uniunea Europeană va taxa anumite produse americane, ca răspuns la taxele americanilor pe importurile de aluminiu şi oţel.
Un anunţ similar făcut de premierul Canadei a iscat furia lui Donald Trump, care l-a numit pe Justin Trudeau "necinstit şi slab".
În plus, Trump şi-a retras sprijinul pentru declaraţia comună, într-o serie de mesaje pe Twitter. Asta nu reprezintă sfârşitul parteneriatului între Europa şi SUA, dar europenii trebuie să-şi ia soarta în propriile mâini, a spus cancelarul Germaniei.
Germania şi Franţa au criticat aspru, duminică, decizia preşedintelui american Donald Trump de a-şi retrage sprijinul pentru comunicatul Grupului celor 7, acuzându-l că distruge încrederea şi acţionează inconsecvent, transmite Reuters.
Anunţul făcut de Trump pe Twitter, după plecarea sa de la summit-ul G7 din Canada, a aruncat în aer ceea ce părea un conses fragil de rezolvare a disputei comerciale dintre Washington şi principalii săi aliaţi.
Donald Trump, izolat de liderii lumii la summitul G7. Opoziţie comună a europenilor faţă de reintegrarea Rusiei
Trump l-a criticat şi pe premierul canadian Justin Trudeau, afirmând că ar putea introduce şi tarife pe importurile de automobile, pe lângă cele aplicate importurilor de oţel şi aluminiu.
Germania şi Franţa au anunţat că susţin comunicatul G7, în pofida deciziei lui Trump.
”În câteva secunde poţi distruge încrederea cu doar 280 de caractere scrise pe Twitter”, a declarat ministrul german de Externe Heiko Maas, întrebat despre schimbarea de atitudine a lui Trump, adăugând că va lua mult mai mult pentru refacerea încrederii.
Comportamentul lui Trump ”nu a fost o surpriză, am mai văzut asta în privinţa acordului referitor la schimbările climatice şi a acordului nuclear cu Iranul”, a spus Maas, care este un membru important al Social Democraţilor, partid partener în guvernul de coaliţie condus de cancelarul Angela Merkel.
Trump a retras Statele Unite din acordul de la Paris convenit în 2015 pentru combaterea schimbărilor climatice, iar luna trecută din acordul nuclear cu Iranul, semnat în iulie 2015, despre care a afirmat că favorizează doar statul iranian.
Liderul SPD Andrea Nahles l-a acuzat pe Trump că a transformat summit-ul G7 într-un dezastru cu tweet-urile sale şi cu nerespectarea responsabilităţilor sale internaţionale.
“Preşedintele Trump creează haos. Politicile rezonabile şi sigure nu sunt posibile în acest fel”, a spus acesta.
Un oficial al preşedinţiei franceze a spus că Franţa şi Europa susţin comunicatul G7 şi că oricine îşi retrage sprijinul dă dovadă de ”incoerenţă şi inconsecvenţă”.
”Cooperarea internaţională nu poate depinde de mânie şi sloganuri. Să fim serioşi”, a spus oficialul francez, care a vorbit în condiţii de anonimat.
Trump a înfuriat Uniunea Europeană, Canada şi Mexic prin impunerea de tarife pe importurile americane de oţel şi aluminiu, acuzând că Statele Unite au fost dezavantajate în acordurile comerciale.
Preşedintele american şi aliaţii europeni sunt în dezacord în pivinţa deciziei de a retrage SUA din acordul cu Iranul şi acordul de la Paris.
”Trebuie să ne păstrăm luciditatea şi să tragem concluziile corecte”, a spus Maas, adăugând că răspunsul Europei trebuie să fie unitatea, apărarea intereselor şi întărirea alianţelor cu state precum Japonia şi Canada
”Europa unită trebuie să fie răspunsul pentru America First”, a adăugat Maas.
Un purtător de cuvânt al guvernului german a declarat că Berlinul susţine comunicatul G7, în care liderii au subliniat rolul crucial al sistemului comercial internaţional bazat pe reguli şi au promis să combată protecţionismul.
La Washington, principalul consilier economic al Casei Albe l-a acuzat pe premierul canadian că l-a trădat pe Trump polarizând declaraţiile referitoare la politica comercială a SUA, riscând să submineze poziţia lui Trump în ajunul summit-ului istoric cu liderul Coreei de Nord.
Premierul Canadei, Justin Trudeau, a declarat că a vorbit despre măsurile de retorsiune pe care Canada le va lua luna viitoare ca răspuns la decizia lui Trump de la impune tarife pentru importurile de oţel şi aluminiu.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
O fotografie cu Merkel și Trump de la summit-ul G7 a ajuns virală pe rețelele de socializare
Donald Trump, izolat de liderii lumii la summitul G7. Opoziţie comună a europenilor faţă de reintegrarea Rusiei

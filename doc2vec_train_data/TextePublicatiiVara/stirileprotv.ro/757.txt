Cod galben de inundații. Hidrologii au instituit sâmbătă Cod galben de inundaţii pe râuri din judeţele Maramureş, Satu Mare, Sălaj şi Cluj până duminică dimineaţa la ora 09:00.
Potrivit Institutului Naţional de Hidrologie şi Gospodărire a Apelor (INHGA), ca urmare a precipitaţiilor înregistrate în ultimele ore, a celor prognozate şi propagării, se pot produce scurgeri importante pe versanţi, torenţi, pâraie, viituri rapide pe râurile mici cu posibile efecte de inundaţii locale şi creşteri de debite şi niveluri cu posibile depăşiri ale Cotelor de atenţie pe râurile mici din bazinele hidrografice: Iza, Tur, Lăpuş, Someş - afluenţii mici aferenţi sectorului aval S.H. Dej, Crasna - afluenţi bazin mijlociu şi inferior, judeţele Maramureş, Satu Mare, Sălaj şi Cluj, informează Agerpres.ro
"Fenomenele hidrologice periculoase se pot produce cu probabilitate mai mare pe unele râuri mici din bazinele hidrografice: Tur, Someş - afluenţii mici aferenţi sectorului aval confluenţă cu râul Lăpuş", precizează INHGA.
Pe de altă parte, un Cod galben de inundaţii a fost emis pentru râuri din judeţele Bacău, Neamţ, Harghita şi Covasna, valabil sâmbătă în intervalul orar 13:20 - 23:00.
"Se pot produce scurgeri importante pe versanţi, torenţi, pâraie, viituri rapide pe râurile mici cu posibile efecte de inundaţii locale şi creşteri de debite şi niveluri cu posibile depăşiri ale Cotelor de atenţie pe râurile mici din bazinele hidrografice: Trotuş, judeţele Bacău, Neamţ, Harghita, Covasna.
Cod galben de furtună în mai multe judeţe din Oltenia şi Transilvania
Fenomenele hidrologice periculoase se pot produce cu probabilitate mai mare pe unele râuri mici din bazinele hidrografice: Ciobănuş, Asău, Tazlăul Sărat", se menţionează în avertizarea hidrologilor.
Începând de sâmbătă, de la ora 14:00, 27 de judeţe vor intra sub Cod galben de instabilitate atmosferică şi ploi torenţiale. Avertizarea este valabilă până duminică, la ora 23:00
Seymour Hersh, jurnalist castigator al premiului Pulitzer

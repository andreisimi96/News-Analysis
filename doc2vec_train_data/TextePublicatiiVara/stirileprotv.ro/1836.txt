Un şofer a fost ameninţat cu cuţitul în trafic, iar pentru a se apăra a folosit un spray lacrimogen, întreg conflictul fiind aplanat de o echipă de jandarmi, potrivit unui comunicat de presă remis marţi de Jandarmeria Brăila.
În cauză a fost deschis dosar penal pentru ameninţare şi folosirea fără drept de obiecte periculoase.
În timp ce se afla în patrulare pe o stradă din municipiul Brăila, un echipaj de jandarmi a fost sesizat de un şofer, care a declarat că a fost ameninţat cu un cuţit de către o persoană care se afla într-un autovehicul de teren.
Echipajul de jandarmi a oprit în trafic autovehiculul căutat, în care se aflau două persoane, iar în urma verificărilor efectuate s-a constatat că pasagerul din dreapta a avut o altercaţie în trafic cu şoferul care reclamase că a fost ameninţat.
În urma controlului autoturismului a fost găsit un cuţit tip briceag în lungime totală de 27 cm şi un spray iritant lacrimogen.
Război între 2 familii din Dâmboviţa din cauza unei depăşiri. "Ne-au luat la pietroaie"
"Persoanele în cauză au fost conduse la sediul Poliţiei Brăila, pentru continuarea verificărilor. În cauză s-a întocmit dosar penal sub aspectul săvârşirii infracţiunilor de ameninţare faptă prevăzută şi pedepsită de art. 206, al. 1 din C.P. şi Portul sau folosirea fără drept de obiecte periculoase, faptă prevăzută şi pedepsită de art. 372, alin. 1 din C.P.", se arată în comunicatul Jandarmeriei Brăila.
Seymour Hersh, jurnalist castigator al premiului Pulitzer

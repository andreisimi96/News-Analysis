Festivalul internațional de teatru de la Sibiu a ajuns la final. Șase artiști au primit câte o stea pe aleea celebrităților din centrul orașului.
Printre ei s-a numărat și actrița franceză, Isabelle Huppert, dar și cel mai cunoscut balerin al lumii, Mikhail Baryshnikov. În ultimii ani, 38 de artiști au fost onorați astfel la Sibiu.
Actriţă Isabelle Huppert, câştigătoarea a două premii Cesar şi nominalizata la un oscar pentru rolul din filmul "Elle", a primit steaua cu mari emoţii.
Isabelle Hupert, actriţă: "E minunat aici, pare să fie un oraş grozav unde teatrul este sărbătorit. Sibiul e un loc internaţional, asta e de fapt teatrul, scopul teatrului, să fie internaţional şi în acelaşi timp naţional."
Balerinul american de origine rusă dar şi actor, Mikhail Baryshnikov, în vârstă de 70 de ani, a venit din nou la Sibiu de acesta data împreună cu fiul lui Peter.
Festival Medieval, la Târgovişte. Cavaleri, domniţe şi meşteşugari
Anul trecut şi-a vrăjit publicul cu Piesa „Brodsky/Baryshnikov", un spectacol pe poeziile lui Joseph Brodsky.
Mikhail Baryshnikov, balerin: "Mă bucur să fiu aici şi abia ce am văzut un show sudafrican cu dansatori, fenomenal. Vremea bună.
Reporter: "Sunteţi mândrul proprietar al unei stele aici, acum."
Mikhail Baryshnikov: "Da! Asta e prima! Mulţumesc!"
Dansatorii columbieni şi circarii francezi au fost în centrul atenţiei pe aleile pietonale din oraş.
Duminică seara,  festivalul de teatru se va încheia.
Seymour Hersh, jurnalist castigator al premiului Pulitzer

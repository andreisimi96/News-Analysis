Agenţia Spaţială Europeană se pregăteşte să înceapă explorarea atmosferei lui Marte, în căutare de semne de viaţă.
Va face acest pas cu ajutorul unei sonde aflate pe orbita Planetei Roşii, la 400 de kilometri distanţă de aceasta. Iar peste doi ani speră să trimită pe Marte şi un robot, după ce a eşuat cu modulul lansat în octombrie 2016.
Trace Gas Orbiter sau TGO a ajuns în apropierea lui Marte în octombrie 2016 şi de atunci îşi ajustează treptat orbita. De curând a coborât până la o altitudine de 400 de kilometri şi e gata să înceapă să studieze Planeta Roşie. Principala sa misiune este să identifice gazele din atmosfera marţiană şi mai ales metanul, a cărui existenţă le-a aprins cercetătorilor imaginaţia. Şi asta pentru că, pe Pământ, metanul provine din surse geologice sau biologice, adică e rezultatul vieţii plantelor şi animalelor.
Hakan Svedhem, cercetător ESA:  "Ştim că durata de viaţă a metanului e foarte scurtă, de doar câteva sute de ani. Este descompus de lumina soarelui, de componenta ultravioletă a luminii soarelui. Aşadar, dacă există acum, înseamnă că rezervă se reface constant. Dar de unde vine? Aceasta e marea întrebare."
Spectrometrul sondei TGO ar trebui să lămurească misterul. După ce-şi va încheia misiunea ştiinţifică, TGO va juca rol de releu radio pentru roverul ExoMars, care ar trebui să ajungă pe suprafaţa planetei în 2021. Robotul va fora până la doi metri adâncime şi va cauta semne de viaţă. Întreaga misiune, speră Agenţia Spaţială Europeană, va deschide drumul spre viitoare misiuni umane pe Planeta Roşie.
Premieră pe Marte. NASA trimite un robot care va studia inima planetei
Hakan Svedhem, cercetător ESA: "În cele din urmă, într-un viitor nu prea îndepărtat, oamenii vor păşi cu siguranţă pe Marte. Când te gândeşti că e posibil să fi existat viaţă sub o formă sau alta sau există şi azi sub solul lui Marte, asta o face o planetă foarte deosebită."
Agenţia Spaţială Europeană mai are pe orbita lui Marte sonda Marş Express, care studiază clima acestei planete de 15 ani. În schimb, NASA are pe suprafaţa lui Marte roboţii Curiosity şi Opportunity, iar luna aceasta a trimis încă unul, cu misiunea de a studia solul marţian.
Seymour Hersh, jurnalist castigator al premiului Pulitzer

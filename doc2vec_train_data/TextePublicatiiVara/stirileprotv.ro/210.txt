Premierul desemnat al Italiei, Giuseppe Conte, a renunţat duminică la formarea unui guvern, transmit agenţiile internaţionale de presă, citând un oficial din cadrul preşedinţiei ţării.
Giuseppe Conte, 53 un jurist fără experienţă politică, a fost desemnat miercuri, dar trebuia să confirme această numire şi să prezinte o listă de miniştri pe care şeful statului, Sergio Mattarella, să o accepte duminică pentru a deveni efectivă.
Conte, un profesor de drept necunoscut şi fără experienţă politică, i-a transmis preşedintelui lista de miniştri dar Mattarela a respins candidatul propus de Conte pentru Ministerul Economiei, pe economistul eurosceptic de 81 de ani, Paolo Savona.
Înainte ca întâlnirea dintre cei doi să se încheie, liderul Ligii Nordului, Matteo Salvini, a declarat că singura opţiune rămasă este organizarea de noi alegeri, cel mai probabil la sfârşitul acestui an.
Duminică, Savona a încercat să liniştească grijile privind viziunea sa eurosceptică în primul său discurs pe această temă. El a fost un critic vocal al monedei euro şi al Uniunii Europene.
“Vreau o Europa diferită, mai puternică, dar egală”, a declarat Savona.
Seymour Hersh, jurnalist castigator al premiului Pulitzer

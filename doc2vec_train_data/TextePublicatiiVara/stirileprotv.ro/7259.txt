Miliardarul american de origine maghiară George Soros a prezentat un plan cu trei direcții pentru a salva Uniunea Europeană, despre care susține că este într-o “criză existențială”, scrie CNBC.
Într-un discurs susținut la întalnirea anuală a Consiliului European pe probleme de Relații Internaționale, Soros a susținut că legătura dintre țările Europei a fost pusă la încercare în ultima perioadă, pe măsură ce statele puternice au cerut economiilor mai slabe să taie din cheltuieli și să-și reducă datoriile.
În aceste condiții, politicile dure de austeritate au dus la șomaj ridicat în țări precum Italia și Grecia. La această situație s-a adăugat și valul de imigranți din Africa și Orientul Mijlociu în țări care se luptau deja cu criza financiară.
Astfel, miliardarul indentifică trei probleme ale Europei în acest moment, și anume criza refugiaților, Brexitul și criza economică și socială generată de austeritate.
În criza refugiaților, Soros susține că țările europene ar trebui să renunțe la cotele de străini pe care ar trebui să-i primească fiecare dintre ele.
George Soros atrage atenţia asupra unei noi crize financiare globale
“Statele membre nu ar trebui să fie forțate să accepte refugiații pe care nu-i vor, iar acestia ar trebuie să se stabilească în țările în care vor sa ajungă”, a spus miliardarul.
Soros a schițat și un plan de de finanțare a unor programe de educație și ocupare în Africa în valoare de 30 mld. euro pe an. Astfel, susține el, s-ar stopa fenomenul migraționist.
Investitorul american a mai spus că tensiunile geopolitice și răcirea relațiilor cu Washingtonul vor duce Europa într-o nouă criză economică. În opinia lui, Europa ar trebui să investească masiv în Africa, pentru a se revigora din punct de vedere economic.
“Vreau să subliniez faptul că propunerea conține un instrument ingenious care va permite Uniunii Europene să se împrumute de pe piețele financiare la dobânzi foarte avantajoase“, a explicat Soros.
În ceea ce privește “dezintegrarea teritorială”, generată de Brexit, miliardarul american este de părere că ieșirea Marii Britanii din blocul comunitar va provoca “o pagubă imensă” și va face rău de ambele părți. În aceste condiții, Soros susține că UE ar trebui să se revigoreze prin primirea altor state care vor să adere la Uniune.
El a mai spus și că statele din zona euro trebuie să accepte că moneda unică are multe probleme nerezolvate și că modelul Europei împărțite între statele din zona euro și statele din afara ei ar trebui să înceteze.
Soros apreciază că ideea unei “Europe cu mai multe viteze” în care toate țările vor să se integreze ar trebui abandonată și înlocuită cu ideea unei “Europe cu mai multe direcții”, în care fiecare țară să aibă mai multă putere de decizie în privința politicilor economcie și financiare.
Seymour Hersh, jurnalist castigator al premiului Pulitzer

În timp ce părinţii lui petreceau la nuntă, un băieţel de cinci ani din Statele Unite a făcut o boroboaţă. A trântit o statuie expusă pe hol.
Cel mic nu a păţit nimic, dar mama şi tatăl sunt buni de plată, mai ales că totul a fost înregistrat de o cameră de supraveghere.
Iar statuia nu era un simplu obiect de decor, ci o operă de artă. Şi nota de plată se scrie cu şase cifre!
Mama pustiului năzdravan îşi aminteşte că nu doar nuntaşii petreceau atunci la centrul pentru evenimente sociale dintr-un oraş din Kansas.
Mama: "Cred că erau câteva petreceri diferite în același timp: petreceri ale burlacilor, pentru zile de naștere."
Pentru cei doi părinţi însă, distracţia a fost curmata brusc.
Accident grav în Dâmboviţa. Un copil a ajuns la spital, după ce maşina a zburat de pe şosea
Mama: "Am auzit că cineva țipă: "Unde e mama ta?""
Băiatul de cinci ani a fost surprins de camerele de supraveghere îmbrăţişând o sculptură expusă pe hol. În acelaşi timp, a tras spre el statuia destul de grea, care a căzut, cu toate eforturile disperate ale copilului de a o ţine pe loc.
Părinţii, alertaţi, au fugit într-un suflet să vadă ce s-a întâmplat. Au descoperit uşuraţi că micuţul nu a păţit nimic. Dar au aflat rapid care este nota de plată pentru boroboatza pustiului.
Mama: "M-am gândit că costă vreo 800 de dolari, sau pe acolo. Nu! Costă fix 132.000 de dolari. Îmi pare rău. Am terminat aici."
O pagubă pe care compania de asigurări nu concepe să o acopere.
Mama: "De obicei, copiii mei sunt bine supravegheați, dar fiecăruia i se mai întâmplă să fie distras."
Părinţii îşi pun întrebări acum şi în privinţa modului în care era expus un obiect de artă atât de valoros.
Mama: "Pe holul principal, nu într-o încăpere separată, fără un panou de plexiglas, fără nicio măsură de protecție."
"O situație nefericită." - aşa a fost descris incidentul de către primărie, care susține că opera de artă nu trebuia atinsă.
Mama: "Aici intervine responsabilitatea socială. Nu trebuie să atingi un obiect expus. Nu se află acolo ca să interacționezi cu acesta."
Acum părinţii se gândesc totuşi să apeleze la avocaţi, în speranţa că vor obţine, dacă nu anularea, măcar micşorarea notei de plată.
Povestea lui Marian, un băiețel de 8 ani care se luptă cu leucemia. Cum îl puteți ajuta

O îngustare semnificativă a arterelor inimii poate conduce la situaţia pe care o numim infarct. După un astfel de episod, unul din cinci pacienţi poate face din nou un accident cardiovascular. Iar asta în primul an post-infarct.
De aceea, pentru suferinzi este foarte importantă prevenţia secundară. Ce înseamnă asta? În primul rând, o calitate ridicată a vieţii şi medicaţie la recomandare.
Infarctul miocardic acut înseamnă că o parte din muşchiul inimii moare. Se întâmplă deoarece un vas mare care alimentează tocmai inima s-a îngustat semnificativ, ca urmare a procesului de atero-scleroză.
Pacientul trebuie să ajungă cât mai repede într-un serviciu de urgenţă. Tratamentul înseamnă desfundarea vasului afectat cu ajutorul uni stent - metoda e minim invazivă.
Dacă, însă, bonavul nu poate fi dus într-un serviciu de cardiologie intervențională, mai există o posibilitate:
Riscurile la care se expun femeile fumătoare, atunci când iau anticoncepționale
”În situaţia pacienţilor care nu ajung în secțiile de cardiologie cu posibilităţi de angioplastie, se pote administra o terapie injectabilă - fibrinoliza. Se adminstrează substanţe care pot dizolva cheagul de sânge”, explică Oana Inta, medic cardiolog.
După tratarea evenimentului cardiac acut, este importantă prevenţia secundară. Să nu apară un al doilea eveniment. De ce e obligatoru tratamentul?
”Pe termen lung infarctul se asociază şi cu o rată crescută de complicații prin remodelarea ventricului stâng. Se remodelează uneori în bine, dar de cel mai multe ori în rău, dacă nu există un tratament adecvat, ventriculul stâng se dilată şi în timp apar scadera forţei muşchiul cardiac, insuficiență cardiacă. Pastilele se administrează pe termen lung, pacientul care a trecut prin infarct miocardic acut obligatoriu trebuie să aibă un tratament anti-agregant plachetar spunem noi, mai ales dacă a avut montat un stent, trebuie să primească un medicament care să împiedice agregarea plachetului și practic reformare cheagului de sânge”, explică Oana Inta.
”Există tratament eficient cu o singură condiţie – pacientul să fie aderent la tratament şi tratamentul să fie luat permanent toată viaţa în scheme terapeutice pe care medicul le decide şi mai ales trebuie luat în fiecare zi. Riscurile acestor pacienți de a avea un alt infarct sunt mult mai mari. Factorii de risc care au determinat primul eveniment nu au dispărut”, susține Rodica Tănăsescu, medic primar medicină de familie.
Factorii de risc nemodificabili sunt vârsta, sexul masculin şi materialul genetic.
Factorii modificabili de risc pot fi gestionaţi alături de medic. Înseamnă fumat, diabet zaharat necontrolat şi hipertensiune necontrolată. De asemenea, grăsimi crescute în sânge. În plus, la îndemâna pacintului, rămâne o terapie zilnică.
”Cel mai simplu mod de mişcare e mersul pe jos, ceva mai alert, 30 de minute de activitate fizică uşor moderată, susţinută de cel puțin 5 ori pe săptămână”, spune Oana Inta, medic cardiolog.
Mişcarea produce substanţe în interiorul vaselor mari, cu rol în protecţia acestora.
Seymour Hersh, jurnalist castigator al premiului Pulitzer

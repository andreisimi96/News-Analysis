1 iunie, zi liberă. Românii au parte de o săptămână extrem de ușoară, lucrând în acest interval doar 3 zile din 5.
1 iunie, zi liberă. După ce s-au înghesuit la mare și la munte în mini-vacanța de Rusalii, românii se vor bucura acum de un al doilea weekend prelungit, mai ales că 1 iunie a picat într-o zi de vineri.
1 iunie, sau Ziua Copilului, a fost declarată zi liberă națională în luna noiembrie a anului 2016, în unanimitate de voturi.
“În prezent, românii petrec foarte mult timp la serviciu şi au puţine zile pe care le dedică exclusiv copiilor. Totodată, angajaţii din România se situează pe ultimele locuri din Uniunea Europeană în ceea ce priveşte numărul zilelor libere pe care le primesc, exceptând zilele de odihnă. De 1 iunie, unul dintre cele mai preţioase cadouri pe care le-ar putea primi cei mici ar fi timpul şi atenţia părinţilor lor. Pe lângă bucuria pe care o aduce, o astfel de zi ajută la dezvoltarea copiilor, leagă relaţii mai strânse între părinţi şi copii şi îi face pe părinţi să aprecieze importanţă acestor momente. Având în vedere că presiunea de a lucra mai mult şi mai bine este prezentă în orice moment, nevoia de echilibru între viaţa profesională şi cea personală este din ce în ce mai des resimţită. Dezechilibrul poate avea o serie de consecinţe care îşi pot pune amprenta pe viaţă personală şi profesională, printr-un impact fizic, o ruptură în relaţii sau lipsa performanţei la locul de muncă”, afirma deputata Cristina Pocora, unul dintre inițiatorii proiectului, imediat după ce legea a fost promulgată.

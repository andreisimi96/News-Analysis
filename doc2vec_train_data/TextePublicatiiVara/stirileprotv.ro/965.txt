Muşchii vizibili şi cei din interior, netezi, sunt activaţi de mişcare. De mersul pe jos, de alergări uşoare. Aşa functioneza organimsul uman. Opt ore în faţa unui calculator, la birou au efectul opus. 
Dr. Şerban Damian, nutriţionist sportiv: “S-a constat din studii clinice faptul că şi 15 minute de efort susţinut reduce nivelul trigliceridelor, este un prim efect care poate controla tendinţa care poate conduce la ateroscleroza.
Dr. Iulian Călin: “Creşte colesterolul HDL pentru că se activează metabolismul, iar colesterolul din periferie e adus spre ficat ca să fie metabolizat.” 
Aceasta înseamnă protecţia cardio-vasculară prin mişcare: mers pe jos zilnic. Ne uităm la celelalte sisteme metabolice, unde intervine şi mâncarea.
Prof. Dr. Ionescu Târgovişte, medic primar diabet şi nutriție: “Mişcarea trebuie să fie zilnică. Cum mănânci zilnic, aşa trebuie şi să te mişti zilnic şi să consumi ce macat în ziua aia.”
Vorbim de protecţie împotriva diabetului.
Ne uităm şi la muşchii care nu se văd. Se numesc muşchi netezi şi sunt peste tot în organismul uman.
Stomacul este un muşchi. Se mişcă ca să împingă bolul alimentar spre intestinul subţire. Şi acesta se mişcă. Şi urmează colonul, un alt muşchi care are mişcări permanente.
Conf. dr. Ion Daniel, şef secţie chirurgie: “E o relaţie demonstrată: intestinele noastre lucrează mai bine dacă noi ne mişcăm. La un om care stă imobil în scaun 8-10 ore, lucrul acesta se repercutează asupra intestinului, nu e o bagatelă, e un detaliu important în fiziologie.”
Nimic din toate aceste procese nu se întâmplă în mod normal dacă staţi peste 8 ore în faţa unui calculator şi nu compensaţi ulterior măcar prin 30 de minute de mers pe jos.

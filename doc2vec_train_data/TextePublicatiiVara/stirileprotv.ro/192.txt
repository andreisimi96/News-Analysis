Două mașini au fost surprinse de o avalanșă, duminică după-amiază, în zona Capra, pe Transfăgărășan. Căderea de zăpadă a adus de pe versanți și pietre, și bolovani.
O femeie aflată într-una dintre mașinile avariate a fost rănită, iar un copil a suferit un atac de panică. Amândoi au ajuns la spital. Circulația în zona unde s-a produs avalanșa era interzisă, dar șoferii celor două mașini au încălcat restricția - spun polițiștii care cercetează incidentul.
Din primele informații se pare că zăpada și pietrele au căzut pe două mașini, iar una dintre acestea a fost distrusă complet. Autovehiculele se aflau într-o zonă care era închisă circulației auto.
Potrivit informațiilor furnizate de SMURD, avalanșa s-a produs pe DN 7 C, în zona Cabanei Căprioara, la aproximativ 3 kilometri de Cota 2000.
FOTO: Salvamont Argeș
Avalanșă spectaculoasă filmată în estul Franței. VIDEO
Astfel, două mașini au fost blocate acolo, iar o femeie are nevoie de  îngrijiri medicale. De asemenea, un copil ar fi suferit un atac de panică.
Dispeceratul National Salvamont
La fața locului s-au deplasat cei de la Salvamont și un echipaj SAJ cu medic.
Detașamentul de Pompieri Curtea de Argeș s-a deplasat cu un autoturism de teren pentru monitorizare. 
Dispeceratul National Salvamont

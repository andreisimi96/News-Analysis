Un tânăr de 20 de ani, despre care familia știa că este mort, le-a provocat alor săi un adevărat șoc făcându-și apariția chiar la priveghiul organizat în memoria lui. 
Juan Ramon Alfonso Penayo, 20 de ani, din Santa Teresa, Paraguay, a dispărut de acasă în urma cu câteva zile. Ulterior, poliția a descoperit rămășițele carbonizate ale unui bărbat și a presupus că aparțin dispărutului, relatează Daily Mirror .
Familia a primit cu durere vestea și nu a mai așteptat o confirmare științifică a faptului că rămășițele aparțin tânărului Juan. 
Astfel, rudele au organizat înmormântarea, convinse fiind că Juan a fost ucis de traficanții de droguri. După ce au dus la cimitir rămășițele carbonizate, despre care credeau că aparțin fiului lor, membrii familiei au organizat pomenirea, moment în care a apărut Juan.
Apariția le-a provocat un adevărat șoc rudelor, care, însă, au fost extrem de bucuroase să-l vadă din nou.
Seymour Hersh, jurnalist castigator al premiului Pulitzer

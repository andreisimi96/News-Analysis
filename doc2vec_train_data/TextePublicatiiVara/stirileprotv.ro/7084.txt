Mişcarea România Împreună (RO+) avertizează că prin modificările aduse în Parlament la Codul de procedură penală PSD devine "un partid care nu mai acţionează în interesul românilor, ci doar pentru interese de grup certat cu legea".
"O parte din modificările aduse de parlamentari îl pot ajuta pe Liviu Dragnea, şeful PSD, în procesele sale penale. PSD demonstrează încă o dată că deturnează puterea de legiferare dată de cetăţeni în interesul şefului de partid care are probleme în instanţă. PSD devine astfel un partid care nu mai acţionează în interesul românilor, ci doar pentru interese de grup certat cu legea", se arată într-un comunicat de presă postat pe site-ul Mişcarea România Împreună.
Sursa citată susţine că printre noile modificări "câteva arată clar intenţia PSD de a-i ajuta pe Liviu Dragnea şi alţi demnitari ai Coaliţiei, cu un preţ care poate fi imens pentru România şi sistemul de Justiţie".
"Este redefinit grupul infracţional organizat, se modifică prevederile referitoare la mărturia mincinoasă şi se introduce o nouă cale de revizuire în situaţia în care hotărârea de condamnare nu este semnată de judecătorul care a participat la soluţionarea cauzei. Votul din această seară arată şi faptul că PSD sfidează mesajul dat astăzi de partenerii strategici externi şi va continua asaltul asupra Codurilor penale şi legilor justiţiei împotriva intereselor cetăţenilor români şi României", susţin reprezentanţii Mişcării România Împreună.
Totodată, aceştia afirmă că adjunctul secretarului american de stat pentru probleme europene şi eurasiatice, Wess Mitchell, aflat luni în vizită în România, "a avertizat că în relaţia dintre România şi SUA independenţa sistemului judiciar şi lupta anticorupţie au o importanţă fundamentală".
Răspunsul lui Dacian Cioloș pentru cei care susțin că ar fi un ”un șomer de lux”
"În acest timp, PSD pregătea şedinţa de plen a Camerei Deputaţilor în care să adopte în procedură de urgenţă modificările la Codul de procedură penală, fără a aştepta raportul comisiei de specialitate. Este evident că singura preocupare a coaliţiei de guvernare PSD-ALDE, într-un moment fundamental pentru viitorul euroatlantic al României, este să adopte amendamente cu dedicaţie pentru infractori. Avertizăm că în acest moment un om care se teme de lege se află în fruntea unui partid care târâie România în perioada dinainte de aderarea la UE, distruge reforma justiţiei şi calcă în picioare statul de drept pentru propriile interese. Acest om şi partidul care îl susţine încearcă să instaureze domnia fărădelegii în România. În acest moment, fiecare cetăţean al României şi fiecare voce politică sau civică au datoria să se opună acestor modificări", se mai arată în comunicat.
Plenul Camerei Deputaţilor a adoptat luni proiectul de modificare a Codului de procedură penală, cu 175 voturi "pentru", 78 voturi "împotrivă" şi o abţinere.
Seymour Hersh, jurnalist castigator al premiului Pulitzer

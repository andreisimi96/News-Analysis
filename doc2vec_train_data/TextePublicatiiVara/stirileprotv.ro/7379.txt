Facebook/ Emanuel Havrici
Doi tineri din județul Suceava și-au urmat planurile și s-au căsătorit în acest week-end, deși localitatea în care a avut loc evenimentul a fost devastată de inundații. 
Mirii și oaspeții lor au fost nevoiţi să străbată drumul rupt şi acoperit de nămol pentru a merge de la biserică, apoi la restaurantul unde a avut loc petrecerea, sâmbătă, în localitatea Doroteia, relatează Monitorul de Suceava .
Un parlamentar care inspecta zonele lovite de inundații i-a pozat pe miri și nuntași, apoi a postat imaginea pe Facebook alături de mesajul: „Tinereţea şi dragostea merg înainte”.
„Am aflat de inundaţii şi m-am dus să văd dacă pot ajuta cu ceva. Pe drumul rupt, plin de nămol, i-am văzut pe tinerii cu nunta. Erau ca o rază de lumină printre toate necazurile din jur. Le-am urat Casă de piatră şi ne-am văzut fiecare de treabă”, a declarat deputatul Emanuel Havrici. 

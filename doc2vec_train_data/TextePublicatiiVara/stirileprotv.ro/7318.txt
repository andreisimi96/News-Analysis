O femeie din judeţul Dolj, care dispăruse în urmă cu două zile, în timpul unei ploi torenţiale, a fost găsită acum fără viaţă. Se pare că a fost luată de o viitură, după ce pârâul din localiate s-a umflat.
Victima are 59 de ani şi nu a mai fost văzută de acum două zile, când în zonă a plouat foarte puternic. Ea locuia aproape de pârâul din localitate, aşa că cel mai probabil, atunci când a venit viitura, a alunecat în apă şi nu a mai reuşit să iasă, din cauza curenţilor.
Furtuna nu a ţinut atunci mai mult de jumătate de oră, însă, spun localnicii, cantiatea de apă căzută a fost foarte mare. Femeia a fost căutată imediat după dispariţie, însă fără niciun rezultat. Miercuri, trupul victimei a fost găsit de voluntarii serviciului pentru situaţii de urgenţă şi de localnici, la câteva sute de metri distanţă de casa ei.
Echipajele au căutat-o pe femeie în zona locuinţei ei, apoi au periat malurile pârâului Terpeziţa.
"Am început căutările cu oamenii din sat, am căutat peste tot în zona locuinţei dumneaei, ne-am gândit că poate a căzut în pârâul Terpeziţa care trece prin spatele locuinţei. Am extins un pic căutările şi am reuşit să o găsim în pârâul Terpeziţa. Am anunţat autorităţile", a explicat Ionuț Ciungu, şef serviciu voluntari pentru situaţii de urgenţă.
Capitala, sub Cod galben de ploi şi vânt timp de o oră
În zilele obişnuite, apa nu depăşeşte acolo o jumătate de metru, însă, în urmă cu câteva zile nivelul paraului a crescut până la 2 metri, în urma ploilor teorențiale. Cel mai probabil, femeia a alunecat în pârâu şi nu s-a mai putut salva, susţin localnicii.
"A plouat foarte puternic, într-o jumătate de oră au fost 45 de litri pe metru pătrat. Probabil că a alunecat şi a fost luată de apă", a transmis Virgil Gruia, primar Terpezița.
Rudele susţin că în zadar au căutat-o timp de două zile, apoi au înţeles că ceva rău s-a întâmplat.
"Odată ce nu a venit de două zile, mă gândeam că s-a întâmplat ceva, că a decedat", povestește sora victimei.
Femeia de 59 de ani are un băiat şi locuia împreună cu soţul şi părinţii ei.
Seymour Hersh, jurnalist castigator al premiului Pulitzer
Tags: viitura, victima, moarta, ploaie, apa, vecini,
Inundații în mai multe zone din SUA. Un șofer a murit, după ce mașina sa a fost luată de apă
Capitala, sub Cod galben de ploi şi vânt timp de o oră
Blocați în case de apa de un metru: „Primarul să facă diguri, nu ziua comunei”

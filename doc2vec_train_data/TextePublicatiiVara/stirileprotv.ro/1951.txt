Senatorul PSD Niculae Bădălău susține că dacă președintele Klaus Iohannis nu va respecta decizia CCR de revocare din funcție a șefei DNA, atunci ministerul Justiției va trebui să-i facă plângere penală.
În opinia lui Bădălău, ”următorul pas este o notificare din partea ministrului Justiției”, să pună în aplicare hotărârea Curții Constituționale, iar dacă în continuare Iohannis va refuza, atunci să i se facă plângere penală.
Senatorul PSD Niculae Bădălău: ”În momentul ăsta avem o hotărâre definitivă care trebuie pusă în aplicare. În cazul în care nu este pusă în aplicare, cineva trebuie să notifice acea persoană, acel reprezentant al instituției. Domnul președinte al României nu este rege, nu este Carol, nu este Ferdinand. Este președinte democrat și trebuie s-o pună în aplicare. Nu pui în aplicare o hotărâre, orice șef de instituție, președinte, șef de cameră, prim ministru, se aplică legea penală.”
Reporter: Vorbiți de o posibilă plângere penală:
Senatorul PSD Niculae Bădălău: ”Sigur că da. Întrebați orice șef de instituție, că, dacă nu pui în aplicare o hotărâre judecătorească definitivă, ce se întâmplă? Care este următorul pas?”
Preşedintele Klaus Iohannis a declarat, marţi, întrebat când va lua o decizie despre eventuala revocare din funcţia de procuror-şef al DNA a Laurei Codruţa Kovesi, că este nevoie să reacţioneze într-un timp rezonabil.
Iordache: Deocamdată aşteptăm rezonabilul termen cerut de preşedinte
Întrebat dacă o eventuală demisie a Laurei Codruţa Kovesi ar detensiona situaţia, el a negat.
El a conchis că nu încalcă Legea fundamentală nedând un răspuns rapid la această chestiune, ci că veghează la aplicarea Constituţiei.
De altfel, întrebat dacă a citit motivarea Curții Constituționale, prin care i se solicită revocarea din funcție a șefei DNA, Iohannis a spus că mai are ”un pic” de citit.
Seymour Hersh, jurnalist castigator al premiului Pulitzer

Declarațiile rasiste ale unei parlamentare din Rusia, care le-a atenționat pe femei să nu întreţină raporturi sexuale cu străini de alte rase, au făcut înconjurul presei internaționale.
Astfel că președinția Rusiei s-a văzut nevoită să comenteze avertismentul. Purtătorul de cuvânt al lui Vladimir Putin, Dmitry Peskov, le-a spus reporterilor că ”rusoaicele pot decide singure ce să facă. Sunt cele mai bune femei din întreaga lume”.
Kremlinul o contrazice astfel pe Tamara Pletnyova, preşedinta Comitetului parlamentar pentru familie şi probleme ale copiilor şi femeilor.  Aceasta a transmis miercuri că rusoaicele nu trebuie să  întreţină raporturi sexuale cu străini de alte rase la Cupa Mondială 2018 .
''Aceşti copii suferă'', a spus în cadrul unui interviu acordat miercuri Tamara Pletnyova, preşedinta Comitetului parlamentar pentru familie şi probleme ale copiilor şi femeilor.
''E bine dacă sunt de o rasă. Dacă sunt de (o rasă) diferită, atunci asta e'', a declarat Pletnyova pentru postul de radio Govorit Moskva.
Copiii de rase mixte aduşi pe lume de mame din Rusia după Jocurile Olimpice de vară din 1980 de la Moscova au ajuns să fie numiţi ''copiii Olimpiadei'', a amintit sursa citată.
Taţii pleacă, iar copiii rămân în Rusia cu mamele lor, a spus Pletnyova. ''Mi-aş dori ca oamenii din ţara noastră să se căsătorească din dragoste'', a continua ea. ''Nu contează naţionalitatea atât timp cât sunt cetăţeni ai Rusiei'', a adăugat ea.
Declarațiile ei au fost catalogate drept ”rasiste” de presa internațională.
Seymour Hersh, jurnalist castigator al premiului Pulitzer
Sursa: Daily Mail

Caz revoltător la Buzău, unde un individ de 20 de ani l-a bătut pe un om al străzii până când acesta şi-a pierdut conştiința.
Scena a fost filmată de bătăuş şi trimisă fostei iubite, pe care voia să o ameninţe şi să o intimideze în acest fel, pentru a relua relaţia cu el. Părinţii fetei de 17 ani s-au dus, însă, direct la poliţie şi au depus o plângere.
Filmarea, făcută săptămâna trecută în comună Mărăcineni, de lângă Buzău, este greu de privit. Bărbatul fără apărare, care suferă, din câte se pare, şi de afecţiuni psihice, este tras într-o curte unde e umilit şi bătut cu pumnii.
Părinţii fetei au povestit că nu e prima dată când individul de 20 de ani îi trimite fiicei lor filmări în care bate diferiţi oameni. De fiecare dată mesajul era acelaşi: "asta vei păţi, dacă te vei despărţi de mine".
După ce fata i-a spus că nu mai vrea să continue relaţia cu el, tânărul i-a expediat, de exemplu, o poză macabra, dintr-un cimitir, cu mesajul "îţi sap groapa". Mai mult, individul nu s-a ferit să îi ameninţe şi pe părinţii fetei de 17 ani sau pe fratele ei, de clasa a 9-a.
Tânăr de 30 de ani, ucis în bătaie de un luptător K1. Mesajul emoționant al soției
Imaginile în care îl bate pe omul străzii abia marți au ajuns la poliţie, iar anchetatorii deja l-au reţinut pe bătăuşul de 20 de ani şi, la această oră, îl audiază. Victimă lui, deocamdată, nu a fost găsită de poliţiştii din comună Mărăcineni.

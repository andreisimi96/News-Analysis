Perechea formată din jucătoarea română Mihaela Buzărnescu și britanica Heather Watson a pierdut, duminică, finala turneului pe iarbă de la Nottingham.
Ele au fost învinse de cuplul Alicja Rosolska (Polonia)/Abigail Spears (SUA), cu 6-3, 7-6 (5), după o oră şi 25 de minute, informează Agerpres .
Pentru Buzărnescu a fost a treia finală WTA de dublu (toate în 2018), având un singur titlu, cucerit la Strasbourg, alături de Raluca Olaru. Mihaela Buzărnescu a mai pierdut o finală, la Praga, alături de belarusa Lidia Morozova.
Românca are şi două finale WTA de simplu jucate în acest an, la Hobart şi la Praga.
La Nottingham, învingătoarele au avut 5 aşi şi 3 duble greşeli, dar procentaj de 75% la mingile de break transformate, în timp ce Buzărnescu şi partenera sa au contabilizat 5 aşi, 2 duble greşeli, având doar 43% la minge de break fructificate.
Mihaela Buzărnescu, învinsă în optimi la Roland Garros în doar o oră
Buzărnescu şi Watson vor fi recompensate cu un cec de 6.400 dolari şi 180 de puncte WTA la dublu. Buzărnescu, votată revelaţia lunii mai în circuitul WTA, s-a oprit în sferturi la simplu şi va primi pentru participare un cec de 6.175 dolari şi 60 de puncte WTA.
Seymour Hersh, jurnalist castigator al premiului Pulitzer

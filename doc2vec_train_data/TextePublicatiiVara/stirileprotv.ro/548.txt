Un bărbat în vârstă de 57 de ani din județul Bacău a murit după ce a fost atacat cu brutalitate de cea care i-ar fi fost iubită.
Suspecta ar fi dat buzna în casa fostului ei soț, unde se afla și victima, care a fost găsită zăcând cu răni grave la cap și nu a mai putut fi salvată.
Vecinii povestesc că femeia în vârstă de 61 de ani ar fi mers miercuri în gospodăria fostului ei soţ, din localitatea Gârleni, judeţul Bacău. Acolo se afla şi victima, care, după cum spun apropiaţii, era iubitul ei. Cum individa era pusă pe scandal şi într-o stare avansată de ebrietate, fostul partener ar fi încercat să o lovească, iar un vecin, martor la cele întâmplate, a intervenit pentru a-i despărţi.
"De 3 ori l-am oprit că dădea să dea cu furca în nevasta lui. Toma era înăuntru, eu înăuntru nu am fost", povestește martorul.
După puţin timp, femeia ar fi intrat în casă şi acolo l-a omorât pe bărbatul de 57 de ani, spun surse din anchetă. Vecinii, alertaţi de ţipete, au sunat la 112, iar la fața locului au ajuns poliţiştii. Potrivit anchetatorilor, victima i-ar fi făcut femeii avansuri, iar aceasta a refuzat. Apoi l-a atacat pe om şi i-a provocat răni care i-au adus moartea.
Motivul pentru care copilul de 9 ani și-a înjunghiat mortal bunica. Ce i-ar fi interzis să facă
"Au venit aici şi au băut aici, aşa am auzit. Au băut şi i-a dat în cap", spune un vecin.
"Se cunoşteau că femeia a fost soţia lui, dar s-au despărţit şi a venit la ei şi a făcut scandal", povestește un alt vecin.
Anchetatorii continuă cercetările în acest caz. Femeia, dacă va fi găsită vinovată, riscă să stea ani buni în spatele gratiilor.
Seymour Hersh, jurnalist castigator al premiului Pulitzer

Ivanka Trump, fiica preşedintelui american Donald Trump, şi-a înregistrat cinci mărci în China, cu câteva zile înainte de ridicarea de către tatăl său a restricţiilor împotriva unui grup chinez, relevă documente oficiale citate marţi de AFP.
Cele cinci mărci au fost înregistrate la 7 mai, cu o săptămână înainte de adoptarea de către Donald Trump a unui ton mai conciliant faţă de gigantul telecomunicaţiilor ZTE, vizat de sancţiuni americane şi aflat în centrul unor negocieri între Beijing şi Washington în vederea evitării unui război comercial.
Potrivit asociaţiei americane anticorupţie Citizens for Responsibility and Ethics in Washington (Crew), care a făcut publice o serie de documente chineze prin care a fost oficializată atribuirea mărcilor, aceste autorizări "ridică potenţiale probleme etice".
Cererile au fost depuse în martie 2017 şi în urma aprobării lor Ivanka Trump obţine dreptul exclusiv de a-şi înscrie numele pe produsele sale, care includ covoraşe de baie, haine şi păturici pentru bebeluşi. O a şasea marcă a beneficiat de recunoaştere preliminară la 6 mai.
Ivanka Trump este consilieră a tatălui său, dar continuă să beneficieze de pe urma vânzării de produse ale societăţii sale, dintre care o parte deloc neglijabilă sunt fabricate de întreprinderi chineze. Compania sa deţine deja peste zece mărci în China şi alte câteva solicitări sunt în curs de autorizare.
Seymour Hersh, jurnalist castigator al premiului Pulitzer
Tags: ivanka trump, china, marci,
Ivanka Trump și Jared Kushner ar fi folosit o adresă comună de email, pe care își trimiteau documente de la Casa Albă

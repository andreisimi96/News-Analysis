Amatorii de sport şi-au daţi sâmbăta întâlnire în Bistriţa Năsăud, la un semimaraton caritabil.
Sute de adulţi şi copii au alergat pentru o cauză nobilă - să ajute o asociaţie să strângă bani ca să construiască o casă pentru o femeie nevoiaşă şi cei doi băieţi ai ei.
Peste 400 de participanţi s-au aliniat la start, cei mai mulţi pentru cursa de 17 kilometri prin pădure. Cei cu mai puţin antrenament s-au organizat în echipe de câte 4 şi au participat la proba ştafetei.
Nicolae Balan - organizator: "Taxa de participare la semimaraton era 50 de ron, iar la ştafetă 25 de ron fiecare, inseamnand 100 de lei de ştafetă. Nu e greu, e alergabil, mai sunt zone mai tehnice."
Tibi Uşeriu - participant: "Vă daţi seama, mă duc mii de km la alte competiţii şi să nu vin la o competiţie. Eu în 20 de km de abia mă încălzesc."
Suma totală strânsă din taxele de participare va ajunge la o mamă şi cei doi fii ai ei, de 5 şi 14 ani, care trăiesc într-o rulotă.
Alina Pop - voluntar asociaţia OM: "A avut o viaţă foarte grea. Nu a avut acces la educaţie, nu a avut o şansă de izbândă şi totuşi s-a luptat, şi-a ţinut copiii lângă ea."
La final, doritorii au putut face şi donaţii suplimentare.
Seymour Hersh, jurnalist castigator al premiului Pulitzer
Tags: semimaraton, bistrita nasaud, caritabil,
Trei copii locuiesc cu mama lor pe străzi: „Îmi doresc mâncare caldă, ca să nu amețim de foame”

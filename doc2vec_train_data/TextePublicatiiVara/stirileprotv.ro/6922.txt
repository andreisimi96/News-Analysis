Federația Asociațiilor de Români din Europa a anunțat că dă în judecată publicația ”Charlie Hebdo”, pentru caricatura prin care o ironizează pe Simona Halep ”și pe români in general”.
”Considerăm de prost gust si inacceptabilă această caricatură.
Prin acest atac, se insinuează că Simona Halep ar fi ”țigancă”, se cultivă și mai mult confuzia dintre români și rromi și se influențează negativ percepția pe care o au francezii despre români.
Comunitatea de români din Franța este formata din sute de mii de intelectuali, artiști sau muncitori. Prin seriozitatea și hărnicia lor contribuie la bunăstarea tuturor francezilor, iar numărul celor care ocupă funcții de răspundere este impresionant.
”Umorul fin, specific artiștilor și oamenilor inteligenți, de această dată, a fost înlocuit cu o mojicie dezgustătoare. Aproape că nu există domeniu al artei sau dezvoltării științifice franceze la care românii să nu-și fi adus contribuția. Pentru răfuiala lor cu grupuri izolate de rromi, probabil cei de la ”Charlie Hebdo” vor considera ”fier vechi” și cel mai cunoscut simbol al Franței, Turnul Eiffel, pentru că se bazează pe inovația unui român și fiecare piesă metalică e fabricată în România”. - a declarat Daniel Țecu, președintele FADERE, conform unui comunicat al Federației.
Ambasadorul României la Paris: "Să nu lăsăm o caricatură să ne strice o bucurie atât de mare"
Imediat după ce a câștigat turneul Roland Garros, jurnaliștii de la ”Charlie Hebdo” au publicat o caricatură cu Simona Halep, în care sportiva strigă ”fier vechi, fier vechi”, având trofeul în mâini.
Şi Ambasada Franţei la Bucureşti s-a exprimat, vineri, pe acest subiect. Libertatea de exprimare şi libertatea presei sunt principii fundamenate, dar caricatura cu Simona Halep nu reprezintă în niciun fel sentimentul opiniei publice franceze, se arată într-o declaraţie a Ambasadorului Franţei în România, Michèle Ramis, la solicitarea News.ro.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

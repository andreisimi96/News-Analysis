Cotidianul L'Equipe notează, joi, că Simona Halep şi-a asigurat încă o şansă la Roland Garros, după ce a reuşit să se califice pentru a doua oară consecutiv în ultimul act la French Open.
"Încă o şansă pentru Halep. Avea totul de pierdut, o calificare consecutivă în finală la Roland Garros, dar şi numărul 1 mondial. Însă, susţinută de un număr mare de compatrioţi, ea nu s-a lăsat destabilizată de miză. La capătul unuia dintre cele mai bune meciuri pe zgură din carieră, ea a dominat-o pe Garbine Muguruza (6-1, 6-4). Spaniola, care nu a pierdut niciun set de la începutul turneului, a fost depăşită încă din primele momente ale semifinalei, a făcut greşeli incredibile şi a câştigat doar un singur ghem în primul set. Spaniola a fost mai agresivă în setul doi, dar Halep a fost solidă şi puternică, reuşind să accelereze în momentele cheie, mai ales la 4-4. După ce a pierdut la Roland Garros în 2014 şi 2017 în faţa Mariei Şarapova şi Jelena Ostapenko, Halep încearcă să câştige un prim titlu de Grand Slam în faţa lui Madison Keys sau Sloane Stephens", a notat sursa citată, potrivit news.ro . 
"Garbine a ratat visul de a juca în finala de la Roland Garros", a notat Marca, subliniind că Halep a fost un "ciclon" în primul set.
Pentru cotidianul As, Halep va pleca de la Paris aşa cum a şi ajuns, ca număr 1 mondial. "Românca a fost mai bună şi Garbine îşi încheie drumul în semifinale", a scris As.
Corespondentul BBC la Paris a scris că Simona Halep a obţinut o "sclipitoare victorie tactică", în meciul cu Garbine Muguruza, din semifinalele turneului de la Roland Garros.
"Trebuie să recunoşti că Simona Halep a meritat cu adevărat să câştige. A fost sub o mare presiune în setul secund, dar a rezistat la tot ce a aruncat Muguruza în ea. A fost o sclipitoare victorie tactică a româncei. A fost cel mai bun meci din punct de vedere al calităţii pe care l-am văzut de mut timp. Dacă va juca aşa, trebuie să o consideri pe Simona Halep favorită la titlu. Nici Madison Keys, nici Sloane Stephens nu sunt specialiste pe zgură. Halep are presiunea de a mai fi fost în finale înainte şi de a le fi pierdut. Următoarele 48 de ore vor fi cruciale pentru a-şi pune mintea în ordine", a notat Barry Flatman de la Sunday Times, corespondent BBC Radio 5, în comentariul live al meciului, potrivit news.ro . 
„Simona Halep trece cu brio un nou test mental și este un moment-cheie pentru ea, având în vedere cum s-a terminat finala de la Roland Garros din 2017. Ultimele 12 luni au fost pentru Halep unele de învățare a unor lecții despre cum să fie mai agresivă și mai rezistentă mental sub presiune. Aceste două lecții au ajutat-o să strălucească mai ales în victoria de azi. Simona a fost la înălțime”, scrie WTA .
„Simona este în finala French Open, după o victorie impresionantă în fața lui Garbine Muguruza. Muguruza nu pierduse niciun set la acest turneu până când s-a lovit de numărul 1 mondial. Halep este acum la o victorie distanță de primul titlu de Grand Slam”, scrie Tennis.com pe Twitter. 
Simona Halep is into the #FrenchOpen final after an impressive 6-1, 6-4 victory over Garbine Muguruza. Muguruza hadn’t lost a set in the tournament until running into the world No. 1. Halep is now only one win away from earning her first Grand Slam title. #RG18 pic.twitter.com/3xf4P4ROnF
— TENNIS.com (@Tennis) June 7, 2018
„Ce meci! Muguruza a avut patru șanse de break pentru a face 5-4, în setul al doilea, dar Halep a arătat o defensivă de maestru”, scrie și Live Tennis pe Twitter. 
What a game! #Muguruza had four break points to go up 5-4 and serve for the match but #Halep showcases a defensive masterclass to hold for 5-4
One game away, on serve... pic.twitter.com/O9AQ61xVcR
— Live Tennis (@livetennis) June 7, 2018
Iar organizatorii de la Roland Garros o numesc pe Simona Halep „Speedy Simo”, observând viteza de deplasare cu care românca reușește în mod impresionant să acopere tot terenul și să aibă o defensivă de fier împotriva adversarelor sale.
Speedy Simo. @Simona_Halep 's sole victory against Garbine Muguruza came on clay. The Romanian rips off an impressive 6-1 first set. #RG18 pic.twitter.com/rQ1TwJvn8x

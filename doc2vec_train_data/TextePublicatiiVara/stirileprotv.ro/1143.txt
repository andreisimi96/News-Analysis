Închisoare pe viata este condamnarea primită de cei doi fraţi din Vişeu de Sus, judeţul Maramureş, care l-au ucis cu sânge rece pe şeful de post din localitate, chiar în biroul său.
Crima a avut loc în ianuarie 2017 a îngrozit întreaga comunitate. Sentinţa de acum a Curţii de apel Cluj este definitivă.
Cei doi fraţi au avut un conflict mai vechi cu şeful de post în vârstă de 48 de ani, iar în 4 ianuarie 2017 au intrat în biroul său şi l-au înjunghiat. Apoi i-au furat şi arma din dotare. După câteva zile anchetatorii au dat de urma celor doi şi i-au reţinut. Chiar dacă iniţial nu şi-au recunoscut fapta, probele găsite i-au trimis după gratii, iar Curtea de Apel Cluj a decis închisoarea pe viaţă pentru amândoi.
Poliţistul era căsătorit şi chiar în anul în care a fost omorât urma să se pensioneze.

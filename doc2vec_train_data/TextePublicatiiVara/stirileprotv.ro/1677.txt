11 iunie 2018 07:07 / 22079 vizualizari
Taxele și impozitele datorate la Fisc vor putea fi plătite prin CEC Bank, începând de luni
Premierul Viorica Dăncilă a anunţat că, începând de luni, toate taxele şi impozitele datorate de persoanele fizice către Agenţia Naţională de Administrare Fiscală (ANAF) se vor putea plăti prin unităţile CEC Bank.
Facebook Twitter RSS Feed Newsletter
Persoanele fizice vor putea plăti, începând de luni, toate taxele și impozitele datorate către ANAF prin untiățile CEC Bank, indiferent dacă au sau nu cont la această bancă. Contribuabilii vor trebui însă să fie înregistrați în prealabil la ANAF în Spațiul Privat Virtual (SPV).
"Începând de luni, toate taxele şi impozitele datorate către ANAF se vor putea plăti prin unităţile CEC Bank. Până la sfârşitul acestui an, CEC Bank nu va percepe niciun comision. Este vorba despre taxe datorate de persoane fizice, indiferent dacă acestea au sau nu au cont la CEC", a declarat Dăncilă, la începutul şedinţei de Guvern de vineri.
Potrivit şefului Executivului, şi "taxele de paşaport se pot plăti la CEC Bank, în aceleaşi condiţii, prin intermediul celor peste o mie de unităţi" ale instituţiei bancare.
Ministrul Finanţelor, Eugen Teodorovici, anunța, în urmă cu trei zile, că persoanele fizice au datorii către stat de 14-15 miliarde de lei acumulate în ultimii cinci ani, iar Ministerul Finanţelor vrea să stimuleze achitarea lor anul acesta.
"Am vorbit de acest lucru la început acestui an când am făcut declaraţia unică şi la acea dată vorbeam de restanţe, de faptul că ANAF nu a trimis în ultimii cinci ani de zile decizii de impunere către anumite categorii de persoane, de contribuabili. Şi atunci e normal ca fiecare să ştie într-un final ce are de dat către stat şi undeva prin toamnă să avem o centralizare a acestor informaţii fiscale pentru care fiecare contribuabil să aibă această imagine. După care e normal, ca şi stat, pentru că ai avut o parte de vină ne-notificând contribuabilul, dar şi contribuabilul trebuia să ştie foarte bine legea şi să plătească faţă de stat, deci undeva la mijloc, să putem propune un mecanism care să încurajeze plata acestor sume în marea lor parte în acest an", a spus Eugen Teodorovici, citat de Agerpres .
"Trebuie să găsim un mecanism ca să stimulăm oamenii şi cei care vor dori să plătească în acest an vor primi această reducere atunci când vor face plăţile", a explicat Teodorovici.
Ministrul Finanţelor a precizat că recuperarea acestor sume face parte din soluţiile găsite pentru menţinerea deficitului bugetar sub 3% în 2018.
autor: InCont.ro , 11 iunie 2018 07:07
Mai multe despre:

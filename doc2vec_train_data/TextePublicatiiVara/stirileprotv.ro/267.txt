Deputatul PNL, Ovidiu Raețchi acuză primăriile PSD din București că se ocupă de concerte, în loc să rezolve infrastructura și clădirile fără aviz de securitate la incendii, după ce o școală a luat foc și a fost distrusă complet.
Parlamentarul se referă la Școala 124 din București , care a ars în întregime, din motive deocamdată necunoscute. Unitatea de învățământ fusese reabilitată recent, dar nu avea aviz de securitate de incendiu de la ISU.
”O școală din Sectorul 5 a ars din temelii. Acest lucru s-a întâmplat noaptea trecută - nici nu vreau să mă gândesc ce s-ar fi întâmplat dacă incendiul ar fi izbucnit în timpul orelor, la o școală cu 750 de copii, in condițiile in care aceasta NU avea nici măcar aviz de funcționare din partea ISU. Mai mult, potrivit relatărilor presei, din cauza presiunii scăzute a apei din zonă, pompierii nu au putut folosi hidranții și au apelat la ajutorul populației din jur.” - afirmă Raețchi pe Facebook.
Deputatul PNL îi cere primarului general al Capitalei, Gabriela Firea să dea explicații despre situația școlilor fără aviz din București.
”Primarul de sector și Gabriela Firea trebuie să răspundă urgent la aceste întrebări:
Incendiu puternic la o școală din București. Întreaga clădire a fost distrusă
1.Se cunoștea fapul că școala 124 nu avea aviz ISU și ce măsuri au fost luate de primăria Sectorului 5 în acest sens?
2. Cum este posibil că la 2 ani de la alegeri, în București, să existe școli care încă nu au avize ISU?
3. Care sunt soluțiile găsite de Primăria Sectorului 5 pentru că elevii să nu piardă orele de curs?
În urmă cu câteva luni, tavanul unei școli din Sectorul 5 s-a prăbușit, dar se pare că Primăria Sectorului 5 și Primăria Capitalei nu au învățat nimic din aceste evenimente care puteau deveni tragice.
Suntem la jumătatea mandatului dat de bucureșteni Gabrielei Firea &Co., iar bilanțul este unul dezastruos: prioritățile zero ar trebui să fie infrastructură și clădirile fără aviz, dar toate administrațiile PSD din Capitală se ocupă doar de concerte, festivaluri și patinoare în parcuri!” - mai afirmă liberalul.
Seymour Hersh, jurnalist castigator al premiului Pulitzer

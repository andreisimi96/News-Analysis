Un bărbat de 44 de ani a murit după ce a fost lovit violent de un autoturism pe o trecere de pietoni situată în faţa unei şcoli din centrul oraşului Arad, el fiind proiectat la o distanţă de aproximativ 30 de metri pe drum.
Şoferul era băut. În acelaşi loc a fost accidentat mortal, în condiţii similare, un alt bărbat, motiv pentru care locuitorii din zonă cer măsuri de limitare a vitezei, de teamă să nu fie accidentaţi copiii care merg la şcoală.
Accidentul a avut loc aproape de miezul nopţii, pe Calea Iuliu Maniu, pe trecerea de pietoni din faţa Colegiului Naţional de Informativă.
Un bărbat de 44 de ani traversa regulamentar strada, însă un şofer nu i-a acordat prioritate şi l-a izbit violent, proiectând victima la o distanţă de aproximativ 30 de metri pe şosea. O parte din lucrurile sale au fost găsite la o distanţă de peste 50 de metri.
La sosirea echipajului SMURD, victima era în stare de inconştienţă, cu răni grave, iar manevrele de resuscitare aplicate nu au dat rezultate, fiind declarat decesul.
A vrut să se machieze într-un taxi, dar creionul i-a intrat pe jumătate în ochi. FOTO
Şoferrul, care are 28 de ani şi este din Arad, era băut.
”Testat cu aparatul alcooltest, şoferul avea o alcoolemie de 0,06 mg/l alcool pur în aerul expirat. A fost condus la spital pentru recoltarea probelor biologice în vederea stabilirii cu exactitate a alcoolemiei”, a declarat, pentru News.ro , purtătorul de cuvânt al Poliţiei Arad, Claudia Iuga.
Poliţiştii cred că şoferul circula cu viteză excesivă, având în vedere impactul violent. El va fi cercetat pentru ucidere din culpă.
În acelaşi loc a fost lovit mortal un alt bărbat, în urmă cu câteva săptămâni, tot de un şofer care conducea cu viteză mare şi sub influenţa băuturilor alcoolice.
Locuitorii zonei cer Primăriei să ia măsuri de limitare a vitezei, temându-se că vor fi accidentaţi şi elevi, având în vedere că în faţa acelei treceri de pietoni se află un liceu.
Calea Iuliu Maniu este una dintre arterele importante ale oraşului şi pentru că partea carosabilă este lată, cu trei benzi, unii şoferi circulă cu viteză excesivă.
Seymour Hersh, jurnalist castigator al premiului Pulitzer

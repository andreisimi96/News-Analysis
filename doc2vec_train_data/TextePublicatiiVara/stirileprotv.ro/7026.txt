La nici o lună de când doi bărbaţi din Baia Mare au jefuit o bancă pe un scuter, o altă filială, de acesta dată din Cluj-Napoca, a căzut pradă hoţilor
 Un individ înarmat cu un cuţit a ameninţat casieriţa unei sucursale şi a reuşit să plece cu 20.000 de lei. Angajaţii au apăsat butonul de panică, însă până când au ajuns poliţiştii, hoţul a reuşit să fugă.
Individul a intrat în sediul băncii şi s-a dus direct la o angajată pe care a ameninţat-o cu un cuţit şi i-a spus să îi dea toţi banii. Ca să îşi salveze viaţa, femeia i-a dat întreaga sumă, aproximativ 20.000 de lei. Bărbatul avea faţa acoperită şi are aproximativ 25 - 30 de ani, cred angajaţii băncii.
Omul a fugit imediat, iar acum poltistii încearcă să dea de urma lui. Din fericire, nu a rănit pe nimeni, iar banii sunt asiguraţi.
În bancă, la ora atacului se aflau doar angajaţii, fără paznic. S-au trezit cum clientul scote un cuţit şi o ameninţă pe casieriţă. De teamă, femeia i-a dat întreaga sumă, iar în câteva secunde bărbatul s-a făcut nevăzut.
"Un bărbat a intrat cu un cuţit în banca ca să fure după care a fugit", povestește un martor.
Femeia a apăsat butonul de panică, iar în scurtă vreme, zona a fost împânzită de anchetatori.
Camerele de supraveghere din bancă au surprins atacul, iar acum echipa de investigatori le analizează în detaliu. Orice indiciu este important în identificarea spărgătorului.
Bărbatul are aproximativ 1 metru 80 înălţime, constituţie atletică, păr uşor grizonant, tuns scurt, iar la momentul în care a comis fapta purta o bluză de trening neagră şi pantaloni de blugi negri, largi. Oricine poate da informaţii despre el este rugat să sune de urgenţă la 112.
La sfârşitul lunii mai, o altă sucursala a aceleiaşi bănci a fost jefuită de doi indivizi care au plecat pe un scuter, cu prada de 100.000 de lei. Nici până la această oră hoţii nu au fost prinşi.

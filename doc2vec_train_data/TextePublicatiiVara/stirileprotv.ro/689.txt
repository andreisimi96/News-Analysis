Un agresor care își lovea fosta soție în plină stradă a fost bătut de un trecător, martor la incident. Conflictul a fost surprins de camerele de supraveghere.
În imagini se poate observa cum un bărbat lovește fără milă o femeie lipsită de apărare, care, în cele din urmă, se prăbușește la pământ și strigă după ajutor. Potrivit autorităților, victima era fosta soție a agresorului.
La un moment dat, din mulțimea de trecători, un alt bărbat sare în ajutorul femeii și îl lovește pe agresor.
“Individul o lovea fără milă pe femeia care s-a prăbușit la pământ. În cele din urmă, un bărbat s-a apropiat de cei doi și l-a doborât pe agresor”, a declarant unul dintre martorii scenei.
“A fost înfricoșător. Femeia țipa și încerca să se apere. Astfel de scene sunt inacceptabile”, a mai adăugat un alt martor.
Potrivit presei locale, incidentul ar fi izbucnit, după ce cuplul aflat în plin proces de divorț ar fi ieșit din tribunal. Agresorul a fost, în cele din urmă, arestat.
Seymour Hersh, jurnalist castigator al premiului Pulitzer
Sursa: Daily Mail

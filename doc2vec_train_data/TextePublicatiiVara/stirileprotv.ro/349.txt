Enrique Iglesias spune că totul s-a schimbat pentru el de când e tătic. Se desparte greu de gemenii lui de cinci luni şi îi e foarte dor de ei când e plecat în turnee.
Asta i-a făcut pe fanii lui din Israel să-i aprecieze şi mai mult prezenţa şi să-l declare cel mai sexy tătic din lume.
Enrique Iglesias a umplut în weekend un stadion de 50.000 de oameni la Tel Aviv. După concert, a găsit timp să se pozeze cu fanii, care şi-au făcut tricouri nu doar cu el, ci cu întreaga lui familie.
Asta după ce Iglesias a renunţat la discreţia obişnuită pe care o păstra în jurul vieţii lui personale şi a publicat zilele trecute mai multe poze cu soţia lui, fosta tenismenă Anna Kurnikova, şi cei doi gemeni ai lor, născuţi în decembrie. A mărturisit şi că îi e mult mai greu să plece de acasă.
"Mi-e un dor nebun de ei, dar ador ceea ce fac, adică să fiu pe scenă, înconjurat de fanii mei. Sunt cele două lucruri pe care le iubesc mai mult în viaţă: să fiu acasă cu familia mea şi să fiu pe scenă", a scris artistul.
Cristian Pomohaci, retras dintr-un concert, în Galați. Localnicii au amenințat că îl atacă cu ouă
Fanii israelieni s-au bucurat de venirea cântăreţului de 43 de ani, cu atât mai mult cu cât artiştii sunt adesea presaţi să-şi anuleze vizitele în Israel, pentru a nu fi bănuiţi că iau partea acestei ţări în conflictul cu palestinienii.
"Am cântat în multe ţări din lume în timpul unor conflicte. Muzica mea nu are legătură cu politica. Dacă fanii îmi cer să merg undeva şi există cerere, voi merge, indiferent ce se întâmplă", a transmis Enrique Iglesias.
Enrique şi-a lansat în mai cel mai recent single, "Move to Miami" şi se află într-un turneu care include concerte în Europa şi America de Sud.
Seymour Hersh, jurnalist castigator al premiului Pulitzer

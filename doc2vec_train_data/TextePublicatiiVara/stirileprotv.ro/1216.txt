Forţe impresionante caută în munţii Bucegi un parapantist american care s-ar fi prăbuşit, se pare, în timpul unui zbor de la Crucea de pe Caraiman spre Buşteni.
Sportivul s-a lansat din Platoul Bucegilor împreună cu alţi doi prieteni, care au ajuns cu bine la sol.
Un elicopter, mai mulţi salvamontişti şi 100 de pompieri au fost mobilizaţi să-l găsească pe cel dispărut.
Parapantistul făcea parte dintr-un grup de 5 persoane, 2 americani, 2 neozeelandezi şi un englez. Trei dintre ei s-au lansat la 9 dimineaţa din platoul Bucegilor, deşi vremea nu se anunţă prea bună.
Munţii sunt înconjuraţi de ceaţă, iar plafonul de nori e foarte jos. Cei doi care au aterizat pe pârtia Kalinderu din Buşteni au sunat la 112 şi au anunţat că prietenul lor este dispărut şi că se tem că aceasta ar fi căzut. Bărbatul nu are asupra lui un telefon, aşa că nu poate localizat prin GPS.

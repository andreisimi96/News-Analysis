La sfârşitul parfumatei luni a lui florar, Prinţul Charles a sosit în Transilvania. Aşa cum ne-a obişnuit în ultimii ani, Alteţa Sa Regală s-a reîntors aici pentru a admira din nou pajiştile multicolore şi a-i întâlni pe ţăranii români.
Zeci de fermieri l-au aşteptat în curtea casei sale din Viscri, cu mesele încărcate de bunătăţi tradionale. Prinţul le-a gustat rând pe rând şi a promis că cele mai reuşite vor fi prezentate în străinătate ca marca nobilă a ţării noastre.
Ca la palat, producători români au adus unul după altul merinde alese la casa din Viscri a prinţului Charles. Producătorii sunt din Transilvania, Bucovina, Delta Dunării, Maramureş şi Banat. Iar printre bunătăţi s-au numărat produse savuroase din lapte de capră, dar şi peşte din Delta, sucuri naturale şi miere.
Apicultor: „Miere de salcâm, de tei, polifloră, toate combinaţiile, cu scorţişoară, cu muguri de brad. I-a plăcut şi i-am şi trimis de câteva ori în Anglia."
Reporter: „Cu ce produse vă mândriţi?”
Fermier: „Cu sucul de mere, cu ţuică de gutui, cu ţuică din prune. Ele au fost plantate într-un teren verificat, soiurile sunt fără niciun fel de amestec. În România nu se apreciază."
Viorica Dăncilă l-a primit pe Prințul Charles la Palatul Victoria
Scopul întâlnirii a fost acela de a-i ajuta pe producători să-şi valorifice produsele chiar şi peste hotare.
Aura Woodward, predesintele fundaţiei prinţului Charles: „Fundaţia Prinţul de Whales a derulat un sondaj în 5 regiuni istorice ale ţării ca să identificăm mâncare şi produse sănătoase. Alteţa Sa vă vorbi cu fiecare dintre producătorii prezenţi aici şi va încerca să afle despre produse şi despre maniera în care ei pot să-şi vândă aceste produse.”
La Viscri, Prinţul de Wales a fost întâmpinat cu zâmbete şi de către turişti, români şi străini.
Turist: „Am venit absolut întâmplător.”
Reporter: „Pe prinţ aţi reuşit să-l vedeţi?”
Turist: „Foarte puţin. Poate acum când iese.”
Reporter: „Îl aşteptaţi?”
Turist: „Foarte mult."
Turist din Germania: „L-am văzut la televizor de multe ori, dar faţă în faţă nu."
Prinţul Charles este de miercuri în vizită în România şi, cu siguranţă, se va plimba şi pe dealurile cu pajişti înflorite, pe care le îndrăgeşte nespus.

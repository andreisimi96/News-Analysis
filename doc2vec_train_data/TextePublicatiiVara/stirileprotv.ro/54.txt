Munca în grădina face adevărate minuni pentru psihic. O spun câțiva voluntari francezi ai unei asociații din Satu Mare. Inspirați de norvegieni, aceștia reușesc să facă terapie prin horticultură.
Astfel în ultimii ani au reușit să ajute mai mulți tineri fără adăpost sau oameni care n-au fost angajați niciodată, să aibă încredere în ei, să fie responsabili și să-și facă un rost.
Koris și Lois sunt 2 voluntari din Franța, care de câteva luni lucrează cot la cot cu 22 de tineri mai puțin norocoși decât ei. Francezii fac astfel terapie cu ei în grădinile unei asociații din Satu Mare, unde cultivă legume și plante aromatice.
Lois Battaglini, voluntar: "În timpul ăsta, tinerii și-au dezvoltat competențe și au căpătat încredere în ei, au învățat să folosească mașinăriile și tehnica folosită în grădinărit, tehnici de irigare a plantelor."
Koris Khayiguian, voluntar: "Le permite tinerilor să călătorească, să învețe lucruri noi și să-și dezvolte competențele personale."
Alexandru Tomescu susține campania „Sunet pentru Sănătatea Copiilor". Zeci de mii de copii vor avea acces la meloterapie
Zsoli lucrează de 4 ani în această grădină și e unul dintre tinerii pentru care terapia prin horticultură a avut succes. Dacă înainte dormea sub cerul liber ori în adăposturi de animale, acum are o locuință și un loc de muncă.
Proiectul a fost implementat cu fonduri norvegiene: 65.000 de Euro.
Cristina Bala, directorul asociației Stea: "O activitate care să-I facă să trateze printr-o experiență similară muncii, astfel încât să-și dezvolte abilitățile necesare integrării în muncă. Am ajuns a descoperi grădinăritul ca și activitate de bază și tinerii își dau seama că fac lucruri utile și să învețe să muncească."
Tinerii din asociație au învățat chiar și să comercializeze legumele în coșuri de nuiele, pe care le transportă personal la clienți.
Un coș cu legume bio costă 16 lei, iar de comenzi nu duc lipsă.

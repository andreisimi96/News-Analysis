Proiectul PSD de modificare a Codului de procedură penală a fost votat, luni seară, de plenul Camerei Deputaților, în calitate de cameră decizională, după ore întregi de dezbateri.
Plenul Camerei Deputaţilor a adoptat luni proiectul de modificare a Codului de procedură penală, cu 175 voturi "pentru", 78 voturi "împotrivă" şi o abţinere.
Comisia parlamentară specială pentru sistematizarea, unificarea şi asigurarea stabilităţii legislative în domeniul Justiţiei a adoptat raport favorabil cu amendamente la proiectul de lege privind Codul de procedură penală.
Printr-un amendament aprobat s-a stabilit că absenţa nejustificată a avocatului nu poate să atragă consecinţe juridice în privinţa inculpatului.
Membrii comisiei au admis şi un amendament potrivit căruia în luarea deciziei asupra existenţei infracţiunii şi a vinovăţiei inculpatului instanţa hotărăşte motivat, cu trimitere la toate probele evaluate. Condamnarea se dispune doar atunci când instanţa are convingerea că acuzaţia a fost dovedită dincolo de orice îndoială.
Dezastru în Galați după codul roșu de ploi. Localnicii sunt supărați pe Dumnezeu. ”Uite ce ne dă!”
Conform prevederilor adoptate, măsurile asigurătorii în vederea confiscării speciale sau confiscării extinse se pot lua asupra bunurilor suspectului sau inculpatului ori ale altor persoane în proprietatea sau posesia cărora se află bunurile ce urmează a fi confiscate dacă există probe sau indicii temeinice că bunurile în cauză au fost obţinute din activităţi infracţionale. Măsurile asigurătorii nu pot depăşi o durată rezonabilă şi vor fi revocate dacă această durată este depăşită sau dacă temeiurile avute în vedere la luarea lor nu mai subzistă.
Un alt amendament stipulează că, la verificarea în cursul judecăţii, dacă se constată că actele sau probele efectuate sau administrate în cursul cercetării penale sunt lovite de nulitate, acestea sunt eliminate din cauză, indiferent de soluţia pronunţată în cursul verificării prealabile.
De asemenea, printr-un alt amendament al PSD admis s-a stabilit că recursul în casaţie în favoarea inculpatului poate fi declarat oricând.
 LIVE TEXT CU DESFĂȘURAREA VOTULUI
UPDATE 21:57 Proiectul a fost adoptat cu 175 voturi "pentru", 78 "împotrivă" și o abținere.
UPDATE 21:35 Începe votul final.
UPDATE 21:20 S-a incheiat votul pe articole. 
UPDATE 20:40 Deputaţii votează, luni, fiecare amendament al Codului de procedură penală din cele 327, liderul deputaţilor minorităţilor naţionale, Varujan Pambuccian, estimând că dezbaterile se vor prelungi după ora 24:00.
Pambuccian a spus că în aceste condiţii ar fi necesară o şedinţă a Biroului permanent pentru aprobarea unui nou program de lucru.
Iniţial, deputaţii au decis prin vot ca amendamentele să fie votate în bloc, însă la cererea Opoziţiei s-a revenit asupra hotărârii, stabilindu-se vot asupra fiecărui amendament.
"Am o veste bună. Am reuşit să găsesc bunăvoinţă la colegii din Opoziţie şi vom vota fiecare amendament în parte", a anunţat preşedintele de şedinţă, Gabriel Vlase, după o pauză de consultări între liderii grupurilor.
Şedinţa de luni seară se desfăşoară în absenţa lui Liviu Dragnea, care este în biroul său de la Parlament, dar nu şi-a făcut apariţia în plen. Opoziţia spune că unele modificări au fost făcute special pentru dosarele liderului PSD.
Liviu Dragnea este condamnat definitiv în cazul "Referendum" şi mai este judecat alături de fosta soţie, Bombonica Prodana, pentru instigare la abuz în serviciu. O sentinţă în acest caz, este aşteptată joi.
Aşa a explicat preşedintele comisiei speciale de modificare a legilor în domeniul justiției, Florin Iordache, graba cu care codul de procedura penală a primit într-o singură zi aviz la comisie şi a ajuns la vot final în plen, lucru rar întâlnit în Parlamentul României.
Pe repede înainte, membrii comisiei conduse de fostul ministru al Justiţiei au dat raportul la o lege care are 603 articole.
Opoziţia îi acuză pe cei din coaliţia majoritară PSD-ALDE că au modificat anumite articole din codul de procedura penală cu dedicaţie pentru Liviu Dragnea. Unul dintre acestea permite ca o persoană condamnată definitiv să ceară rejudecarea dosarului dacă hotărârea de condamnare nu a fost scrisă şi semnată de judecătorul care a soluţionat cauza.
În dosarul "Referendumul", în care Liviu Dragnea are o condamnare definitivă, unul dintre cei 5 judecători a plecat la Curtea Constituţională şi nu a mai putut semna motivarea condamnării lui Dragnea. Cu toate acestea, ceilalţi 4 au semnat-o.
Un alt articol modificat de PSD ALDE spune că judecătorii nu pot condamna o persoană doar pe baza declaraţiilor date de martori, ofiţeri sub acoperire sau chiar a inculpatului.
Ori procesul în care Bombonica Prodana şi Liviu Dragnea sunt judecaţi, se bazează pe declaraţiile martorilor care spun că două angajate de la Asistenţa Socială Teleorman primeau salariul de la direcţie, dar în realitate, lucrau pentru filala PSD Alexandria.
O altă schimbare l-ar avantaja pe şeful Senatului, Călin Popescu Tăriceanu, spun cei din opoziţie. Instanţa de apel nu poate schimba decizia primului complet de judecători, dacă aceştia au decis că inculpatul este nevinovat şi dacă nu mai apar probe noi. Preşedintele camerei superioare a Parlamentului ar putea să ceară ca procesul în care a fost găsit nevinovat de mărturie mincinoasă în primă instanţă să nu mai continue în apel, aşa cum a solicitat procurorul.
Seymour Hersh, jurnalist castigator al premiului Pulitzer
Sursa: Agerpres Pro TV

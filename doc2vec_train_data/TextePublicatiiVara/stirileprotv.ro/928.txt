După ce a lovit un câine pe Centura Oradea, un șofer a legat câinele de propriul autoturism, pentru a-l transporta la poliție să îi identifice proprietarul, conform spuselor sale.
Orădeanul a fost oprit în trafic de polițiști, ocazie cu care a explicat că a legat câinele de mașină pentru că era deja mort și nu dorea să își murdărească autoturismul.
„Autoturismul a fost depistat în trafic în jurul orei 22:30, de polițiștii Biroului de Ordine Publică din cadrul Poliției Municipiului Oradea. Conducătorul auto a fost identificat ca fiind un bărbat de 49 de ani din Oradea. În cauză a fost întocmit dosar penal și se efectuează cercetări sub aspectul comiterii infracțiunii de rele tratamente aplicate animalelor. Polițiștii Biroului de Proximitate din cadrul Poliției Municipiului Oradea vor continua cercetările în această cauză”, transmite comisar IPJ Bihor, Alina Dinu, informează bihon.ro.
În imagini se poate vedea cum animalul este legat cu o sfoară, în spatele unei maşini de teren.
Poliţia a deschis o anchetă în acest caz, iar şoferul s-a ales cu dosar penal.
Seymour Hersh, jurnalist castigator al premiului Pulitzer

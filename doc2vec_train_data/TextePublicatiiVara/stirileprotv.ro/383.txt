Meghan şi Harry, ducesa şi ducele de Sussex, şi-au ales deja destinaţia pentru a-şi petrece luna de miere: Canada, potrivit ziarului spaniol ABC.
Nunta lor a devenit nunta regală a anului, chiar dacă cei doi nu formează un cuplu regal.
La 19 mai, toate privirile au fost aţintite spre Windsor, iar două săptămâni mai târziu, după ce multe mistere au fost rezolvate - de exemplu care va fi blazonul lui Meghan ca membru al familiei regale britanice - se cunoaşte şi destinaţia aleasă de ducii de Sussex pentru luna lor de miere.
Proaspeţii căsătoriţi vor petrece prima lor vacanţă ca soţ şi soţie în Canada.
Ei au închiriat o cabană la Outlook în Alberta, o destinaţie preferată de mai mulţi membri ai Coroanei britanice. În 2005, regina Elisabeta a II-a şi soţul său, ducele de Edinburgh, au petrecut aici câteva zile de relaxare.
Elementele de pe blazonul ducesei de Sussex fac trimitere la originile americane ale lui Meghan
Cabana are şase dormitoare şi şase băi. Are, de asemenea, o terasă, un salon de servit masa şi un living. Preţul pentru o noapte variază între 2.200 şi 5.500 de euro.
Cabana, care l-a găzduit în 1939 şi pe regele George al VI-lea şi pe soţia sa, regina mamă Elisabeta - părinţii actualei suverane britanice -, păstrează acelaşi decor original, reconstituit cu grijă după ce a fost distrus de un incendiu în anul 2000.
Potrivit site-ul pentru celebrităţi TMZ, care a confirmat ştirea, se înlătură astfel zvonurile care indicau ca posibil loc de petrecere a lunii de miere o destinaţie africană.
Probabilitatea era totuşi destul de mare, având în vedere că Botswana a fost destinaţia aleasă de cei doi tineri pentru prima lor vacanţă după ce au anunţat că se căsătoresc.
Din Botswana provine şi piatra care împodobeşte inelul de logodnă a lui Meghan şi care a fost creat după o idee a prinţului Harry.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

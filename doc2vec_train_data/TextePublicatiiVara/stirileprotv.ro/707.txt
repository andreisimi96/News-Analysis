Cinci feline mari şli un urs au evadat de la grădina zoologică după inundaţii de proporţii.
Cele cinci feline mari (doi lei, doi tigri şi un jaguar) care au scăpat vineri din incintele lor de la o grădină zoologică din vestul Germaniei au fost găsite şi capturate, au declarat autorităţile locale.
Aparent, animalele au reuşit să scape din incintele lor de la grădina zoologică Eifel Zoo, din localitatea Lünebach, după ce viiturile cauzate de furtuni erodaseră gardurile incintelor, permiţându-le să evadeze, au precizat autorităţile locale.
Un urs care la rândul său scăpase din perimetrul care îl găzduia a fost împuşcat.
Celelalte animale au fost găsite cu ajutorul unei drone în interiorul celor circa 30 de hectare care găzduiesc grădina zoologică, a relatat ziarul local Volksfreunde, citat de AFP şi Reuters. Iniţial, agenţiile de presă relataseră că felinele au scăpat din perimetrul grădinii zoologice.
4 pisici din rasa Manul au devenit atracția unui zoo din Anglia
În jur de 400 de animale, din circa 60 de specii exotice şi indigene - printre care tigri şi lei siberieni - trăiesc la Eifel-Zoo, o grădină zoologică privată, deschisă în 1972, care aparţine familiei Wallpot.
Potrivit DPA, o conferinţă de presă organizată de administraţia districtului în care a avut loc incidentul va fi organizată vineri după amiaza în oraşul Bitburg, din apropiere.
Seymour Hersh, jurnalist castigator al premiului Pulitzer

Forțe impresionante au căutat în munții Bucegi un sportiv american care s-a prăbușit în timpul unui zbor, de la Crucea de pe Caraiman spre Bușteni.
Bărbatul practica speed flying, un sport extrem, asemănător zborului cu parapanta, însă mult mai periculos.
El s-a lansat din Platoul Bucegilor împreună cu alți doi prieteni, care au ajuns cu bine la sol și au dat alarma. Costumul albastru al celui dispărut a fost zărit într-o vale, iar salvatorii încearcă să ajungă la el.
Sportivul este printre cei mai buni în acest domeniu și se antrena de o săptămâna în România împreună cu alți 4 prieteni, printre care și un campion mondial.
Ei folosesc pentru zbor o aripă asemănătoare parapantei, însă mai mică, ceea ce le conferă o viteză de coborâre foarte mare.
Doi turişti, blocaţi pe Jepii Mici în Masivul Bucegi
În plus, zboară foarte aproape de stânci. Trei dintre ei s-au lansat la 9 dimineață din platoul Bucegilor, deși vremea nu se anunță prea bună. El a fost ultimul care a făcut saltul și de aceea nimeni nu și-a dat seama încotro l-au purtat curenții.
Cei doi care au aterizat pe pârtia Kalinderu din Bușteni au sunat la 112 și au anunțat că prietenul lor este dispărut și că se tem că aceasta s-ar fi accidentat.
Un elicopter, mai mulți salvamontisti și 100 de pompieri au fost mobilizați să-l găsească.
Bărbatul care le explica piloților unde ar trebui să-l caute pe prietenul său este cel mai bun practicant de speed flying din lume. Vine în fiecare an în țară noastră, pentru că îi plac peisajele, iar zborurile din Bucegi sunt extrem de provocatoare. Se aruncă în gol, susținut doar de o aripa îngustă și coboară cu viteze amețitoare de-a lungul unor vai foarte abrupte.
În Bucegi au fost mobilizați peste 100 de oameni în căutarea americanului dispărut. Căutările s-au desfășurat pe o vreme rea, cu ceață și plafon de nori.
La fața locului a fost trimis și un elicopter, care a survolat zona. La bord era și Jamie Lee, campionul care putea să ofere informații importante și să-l identifice pe cel căutat.
Miercuri, în jurul orei 16,00, costumul albastru al sportivului a fost zărit în Valea Albă din Bucegi. Acum, salvatorii încearcă să ajungă la el și să-l coboare de pe munte.
Prietenii sportivului nu au dorit să comenteze nefericita întâmplare.
Două maşini cu turişti s-au rătăcit pe Ceahlău, din cauza GPS-ului. Una nu a mai putut ieşi

Jucătoarea română de tenis Simona Halep, numărul unu mondial, a câştigat, sâmbătă, primul său titlu de Mare Şlem, după ce a învins-o pe americanca Sloane Stephens în finala de la Roland Garros, cu 3-6, 6-4, 6-1.
În discursul său, Simona a spus că a visat la acest moment de când avea 14 ani.
”Anul trecut a fost foarte greu, acum este însă foarte emoționant să fiu câștigătoare. Am visat la acest moment de la 14 ani. Este o atmosferă extraordinară, va mulțumesc. Felicitări lui Sloane, sunt convinsă că vei mai juca multe finale de acum încolo. Îl văd pe Daren cu drapelul României, mulțumesc staff-ului, familiei și sigur și francezilor pentru sprijinul pe care mi l-ați acordat. Îți mulțumesc tată pentru felul în care ai fost alături de mine mereu. Aș vrea să mai joc o altă finală aici, pentru că acesta e terenul meu preferat”, a declarat Simona.
La rândul ei, Sloane a spus: ”Vă mulțumesc pentru aceste 2 săptămâni frumoase tuturor, nu este chiar trofeul pe care voiam să-l am în brațe, dar este ok și acesta. Felcitări Simonei pentru primul tău Grand Șlem. Felicitări ție și echipei tale.”
Seymour Hersh, jurnalist castigator al premiului Pulitzer

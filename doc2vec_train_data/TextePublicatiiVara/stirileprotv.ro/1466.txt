Procurorii de la Serviciul Omoruri cercetează cazul unei femei de 31 de ani, care a murit în condiţii suspecte, vineri dimineaţă, în arestul central din Capitală.
Era în celula ei, când i s-a făcut rău, iar o colegă a cerut ajutor. Iniţial, poliţiştii au spus într-un comunicat că victima a fost resuscitată abia după ce o a doua ambulanţă cu medic a ajuns la faţa locului, după care s-au răzgândit şi au declarat că toate procedurile au fost respectate.
Poliţia a deschis un dosar pentru moarte suspectă.
Femeia de 31 de ani, mamă a doi copii, ajunsese în arestul central în urmă cu aproape două săptămâni şi era cercetată pentru furt calificat.
Albert Stoian, soţ: "Mi-au spus că pe la 6 dimineaţa, era în pat şi i s-a făcut rău. Colega ei a bătut în uşă şi a venit un medic care şi-a dat seama că era slăbită, avea tensiunea scăzută şi a chemat o ambulanţă SMURD."
Un elev de 15 ani din Alexandria a murit, după ce a participat la un banchet
Conform poliţiei, primul echipaj ajuns la faţa locului a fost unul SMURD, care a investigat victima şi a hotărât să ceară în ajutor o altă ambulanţă cu medic pentru a începe resuscitarea. După alte 20 de minute, ambulanta a ajuns la faţa locului.
Cinci ore mai târziu, reprezentanţii Poliţiei Capitalei au trimis un alt comunicat de presă în care spun:
"Primul echipaj al pompierilor-SMURD a identificat victima în stare de inconştienţă şi conform procedurilor au trecut la începerea manevrelor de resuscitare, concomitent cu solicitarea unei resurse cu competenţă superioară (ambulanţa SMURD tip C, cu medic)."
Şi reprezentanţii Inspectoratului pentru situaţii de urgenţă ne-au declarat că în acest caz, toate procedurile au fost respectate şi paramedicii ajunşi iniţial la faţa locului au resuscitat-o pe femeie.
La o oră şi un sfert după ce acesteia i s-a făcut rău, medicii au constatat decesul.
Stoian Albert, soţ: "Avea probleme cu inima, avea două valve înfundate, era şi depresivă, aveam reţete de la medici. Până acum 10 ani a avut probleme cu drogurile, era dependentă de heroină, dar de 10 ani era sub tratament de metadonă."
Cazul a fost preluat de poliţiştii de la Serviciul Omoruri care continua cercetările. Procurorii trebuie să clarifice şi motivul pentru care femeia nu a fost închisă într-un spital penitenciar unde să primească îngrijiri medicale, în condiţiile în care aceasta se afla într-o stare de sănătate precară.
Un bărbat din Dâmboviţa a murit înfipt în gard, la o zi după ce şi-a prezis moartea

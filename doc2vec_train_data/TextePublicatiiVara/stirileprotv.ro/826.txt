Un poliţist german a rănit cu focuri de armă duminică un bărbat care provoca tulburări în interiorul Catedralei din Berlin, au indicat media şi o purtătoare de cuvânt a poliţiei, relatează DPA, Reuters şi AFP.
''În jurul orei locale 16,00 (14,00 GMT), poliţia a intervenit din cauza unei persoane care provoca acolo tulburări. Prin urmare, un poliţist a făcut uz de arma sa din dotare'', a declarat purtătoarea de cuvânt.
Bărbatul a fost rănit la picioare, a precizat poliţia pe contul său de Twitter. Ea a făcut apel de a se evita orice speculaţie privind motivaţiile persoanei rănite şi a indicat că nu poate oferi deocamdată mai multe detalii.
Imagini video postate pe media sociale arată poliţişti înarmaţi care încercuiesc zona din jurul catedralei şi două ambulanţe parcate la intrare.
Catedrala din Berlin, situată în centrul istoric al capitalei germane, este una dintre principalele atracţii turistice ale oraşului.
Just witness this today berlin cathedral pic.twitter.com/LtfAJKsvsx
— Reggie Almazar (@Klazik_regz) June 3, 2018
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

Zinedine Zidane şi-a anunţat plecarea de la Real Madrid, câștigătoarea UEFA Champions League. "Am decis să nu mai continui", a spus el în cadrul unei conferințe de presă.
Însoţit de preşedintele Florentino Perez, Zidane a declarat că a luat decizia ''de a nu continua şi sezonul viitor''.
''Am luat această decizie pentru că îmi place mult acest cub, dar azi cred că este mai bine pentru mine şi pentru toţi o schimbare şi nu voi continua în sezonul viitor. Madrid mi-a dat totul şi voi încerca să fiu alături de club toată viaţa'', a spus fostul internaţional francez.
În vârstă de 45 de ani, Zinedine Zidane a preluat Real Madrid în ianuarie 2016. În doar doi ani şi aproape cinci luni, el a câştigat nouă trofee cu formaţia madrilenă: de trei ori consecutiv Liga Campionilor, campionatul Spaniei în 2017, Supercupa Spaniei în 2017, Supercupa Europei în 2016 şi 2017, şi Cupa Mondială a cluburilor, în aceiaşi ani.
Zidane a fost unul dintre cei mai mari fotbalişti din istorie, evoluând la echipele Cannes, Bordeaux, Juventus şi Real Madrid. Cu naţionala Franţei, pentru care a jucat de 108 ori, Zidane a câştigat Cupa Mondială în 1998 şi Campionatul European în 2000.
Seymour Hersh, jurnalist castigator al premiului Pulitzer

Poveste de neimaginat în Bistriţa. Supărat că în fiecare an copiii îi fură cireşele, un bărbat a înfăşurat pomul în sârmă ghimpată şi nu s-a gândit o secundă la consecinţe.
Şocaţi, vecinii au chemat de urgenţă autorităţile, mai ales că cireşul creşte pe domeniul public. Când s-a văzut prins în corzi, autorul a ameninţat că se întoarce cu drujba.
Acelaşi individ care a învelit cireşul cu sârmă ghimpată a tăiat anul trecut crengile de jos, pentru ca niciun copil care pofteşte la cireşe să nu se poată urca în pom.
Cum metoda iniţială n-a dat roade, respectivul a luat acum o măsură demnă de Evul Mediu. Speriaţi că se poate întâmpla o tragedie, unii dintre vecinii au anunţat poliţia locală. S-au găsit însă şi apărători.
Locatar: ”Ce-ati văzut rău în treaba asta?”
Defrișări în voie în Parcul Tineretului, deși primăria susține că nu a dat aviz
Bărbatul a fost obligat să scoată sârmă însă, nervos că planul său a eşuat, a ameninţat că va tăia cireşul cu drujba.
Bărbat: ”Îl tai jos şi mai plătesc 5 milioane, nu mă interesează. Azi îs cu drujba, după-masă îs la el."
Locatar: "Mi se pare o prostie să pui sârmă ghimpată. Atunci să mă apuc şi eu să pun sârmă ghimpată la un dud. Şi noi am fost copii şi tot mai bune erau de la vecinul."
În urma scandalului, cel care a învelit cireşul cu sârmă ghimpată a fost amendat cu 300 de lei pentru că acţionat ilegal pe spaţiul public şi a pus în pericol vieţile copiilor.

Un cutremur cu magnitudinea 3,7 s-a produs în noaptea de marţi spre miercuri în judeţul Buzău, fiind al treilea seism înregistrat în mai puţin de 12 ore.
Conform Institutului Naţional de Cercetare - Dezvoltare pentru Fizica Pământului (INCDFP), seismul cu magnitudinea 3,7 s-a produs la ora 02.05, la o adâncime de 140 de kilometri.
Este al treilea cutremur înregistrat în mai puţin de 12 ore în judeţul Buzău, potrivit News.ro .
Marţi, la ora 16.31, s-a produs un cutremur cu magnitudinea de 3,5 grade, la o adâncime de 144 de kilometri. La ora 17.16, în judeţul Buzău a avut loc un nou cutremur, cu magnitudinea de 3 grade.
Cel mai puternic cutremur de la începutul acestui an s-a produs în 25 aprilie. Seismul a avut magnitudinea 4,6 şi s-a înregistrat în apropierea următoarelor oraşe: Covasna (12 kilometri), Întorsura Buzăului (25 de kilometri, Târgu Secuiesc (27 de kilometri), Nehoiu (35 de kilometri) şi Sfîntu Gheorghe (52 de kilometri).

Furtunile violente şi fulgerele au ucis în ultimele două zile cel puţin 30 de persoane în nordul şi în estul Indiei, au anunţat autorităţile de la New Delhi într-un raport oficial ce a fost publicat sâmbătă, informează DPA.
Furtunile care anticipează sezonul musonic din 2018 s-au abătut vineri seară asupra statului Uttar Pradesh din nordul Indiei, generând vânturi cu viteze de până la 100 de kilometri pe oră, potrivit Agerpres .
Acea furtună a doborât copaci şi stâlpi de electricitate, a smuls acoperişuri şi a distrus mai multe structuri şi adăposturi temporare, ucigând 18 oameni şi accidentând alte 12 persoane, a dezvăluit Achal Srivastava, directorul Biroului de administrare a dezastrelor naturale din India.
Presa indiană a raportat alte patru decese provocate de furtunile din statul învecinat Uttarakhand, o altă victimă în statul Punjab şi un deces în capitala New Delhi, aflată tot în nordul ţării.
Cele mai multe dintre victime au fost ucise de clădiri şi copaci care s-au prăbuşit în timpul furtunilor.
Alte şase persoane au murit după ce au fost lovite de fulger în statul West Bengal din estul Indiei, vineri, a raportat agenţia de presă IANS.
Furtunile de praf din timpul verii, însoţite de vânturi puternice, reprezintă un fenomen des întâlnit în India, înainte de debutul sezonului musonic.
Peste 200 de oameni au murit începând din luna mai din cauza unor furtuni care au devastat mai multe state indiene, inclusiv Uttar Pradesh, unde au fost înregistrate cele mai multe victime.
Biroul Naţional de Meteorologie a prognozat că alte furtuni se vor abate asupra Indiei în zilele următoare.
Seymour Hersh, jurnalist castigator al premiului Pulitzer

Un bărbat în vârstă de 57 de ani a fost găsit înecat, sâmbătă, într-un pârâu din localitatea vâlceană Liblea Veche. El fusese dat dispărut de familie.
Potrivit reprezentanţilor Inspectoratului de Poliţie Judeţean (IPJ) Vâlcea, în acest caz a fost întocmit dosar penal pentru moarte suspectă, cauzele exacte ale decesului urmând să fie cunoscute în urma necropsiei, informează Agerpres .
„Din primele cercetări a reieşit că bărbatul ar fi fi fost luat de o viitură, formată pe un pârâu care trece prin faţa casei sale, ieri seară, dispariţia fiind anunţată în dimineaţa acestei zile. Cadavrul a fost descoperit la aproximativ un kilometru în aval", a declarat agentul principal Loredana Sandu de la Biroul de presă al IPJ Vâlcea.
Cauza cea mai probabilă a morţii este înecul, arată sursa citată, însă se efectuează cercetări pentru stabilirea împrejurărilor exacte în care a survenit decesul.
Potrivit unor surse, familia nu l-ar fi dat dispărut încă de vineri seara deoarece bărbatul spusese că va merge la vecini să se uite la un meci de fotbal.
Italiancă de 94 de ani, salvată de la înec de îngrijitoarea sa moldoveancă
În ultimele zile în judeţul Vâlcea a plouat torenţial în mai multe rânduri, inclusiv în prima parte a zilei de sâmbătă, din cauza precipitaţiilor abundente şi a scurgerilor de pe versanţi fiind inundate mai multe gospodării din Călimăneşti şi Râmnicu Vâlcea, iar nivelul pârâului Stăncălău din localitatea Băbeni pune în pericol mai multe gospodării.
Potrivit purtătorului de cuvânt al Inspectoratului pentru Situaţii de Urgenţă (ISU) Vâlcea, Cătălin Popescu, sâmbătă după-amiaza, la Băbeni, echipe ale Sistemului de Gospodărire a Apelor intervin pentru consolidarea malului pârâului Stăncălău.
„Ca urmare a precipitaţiilor abundente din ultima perioadă, pârâul Stăncălu pune în pericol un grup de gospodării din localitatea Băbeni. Populaţia din această zonă a fost prealertată, iar acest pârâu este monitorizat de Sistemul de Gospodărire a Apelor (SGA) şi de Inspectoratul pentru Situaţii de Urgenţă (ISU) Vâlcea. S-au luat măsuri pentru consolidarea malului", a spus Cătălin Popescu.
Pârâul Stăncălău este afluent al râului Bistriţia care are de asemenea un nivel ridicat din cauza precipitaţiilor din ultima perioadă. Tot din cauza ploilor a fost afectat şi un pod din comuna Bărbăteşti.
„DJ 646E, în comuna Bărăbăteşti, sat Bodeşti, la kilometrul 2+175, structura de rezistenţă a podului care traversează râul Otăsău a fost afectată din cauza aluviunilor. Traficul a fost deviat iar sectorul de drum urmează să fie semnalizat corespunzător", a precizat reprezentantul ISU.
Seymour Hersh, jurnalist castigator al premiului Pulitzer

Plajele Corbu şi Vadu, preferate de turiştii îndrăgostiţi de sălbăticie şi linişte, au început să atragă tot mai mulţi investitori.
Aşa că în zonă au apărut pensiuni şi case de vacanţă. Pentru că primăria îi lasă pe constructori să îşi aleagă singuri materialele şi culorile şi nu a impus restricţii, lucrurile se pot schimba dramatic. Există doar un regim de înălţime: casele nu pot avea mai mult de 10 metri.
La 20 de kilometri de Mamaia pe drumul către Tulcea, plaja Corbu îşi întâmpină turiştii cu nisip curat şi peisaje încă sălbatice.
Turistă: „Este aşa cum ne aşteptăm ca pentru asta am venit. Pentru natură."
Turist: „Linişte şi destul de multă libertate. Liber, asta am cautat''
Autoritatile de la Vadu s-au "pregatit" sa ii intampine pe turisti cu taxe, amenzi mari si fara locuri de parcare
Investitorii au simţit potenţialul zonei şi au început să ridice pensiuni. Deocamdată sunt șapte, dar au apărut şi cherhanale, plus două campinguri.
Arhitect de profesie, Cosmin a cumpărat acum opt ani în Corbu un teren pe care localnicii obişnuiau să arunce gunoaie şi a ridicat pe el un ansamblu de case amanajate în stil tradional. 
Cosmin Varu, investitor: „Oamenii care vin la noi sunt foşti vamaioti, oameni de cultură, sunt oameni care vor să-şi petreacă momente în care se regăsesc cu sine.”
La câţiva metri de malul mării, Marian Scarat a ridicat pe un teren preluat de la familie patru case de vacanţă. Locuinţele au vedere la mare şi sunt construite din materialele uşoare, vopsite în culori deschise. Ca să nu piardă vederea spectaculoasă, bărbatul plăteşte în fiecare an zecii de mii de euro pentru terenul luat în concesiune în buza plajei.
Marian Scarlat: „Din fericire, pe plajă nu se poate construi. Ne aflăm în vecinătatea biosferei şi aceste reguli sunt foarte bune.''
Din păcate, în afara acestui teritoriu primăria permite ridicarea de case de vacanţă, hoteluri şi pensiuni înalte de până la 10 metri şi nu impune reguli clare.
Aneta Raicu, inspector urbanism, Primăria Corbu: „Sunt permise construcţii care să respecte specificul zonei dobrogene, îmbinate cu motive moderne, ca să existe atractivitate. Însă nu sunt specificate să nu se folosească materialul x sau y. Impunem ca să fie în mod deosebit, să fie învelitorile, să nu fie reflectorizante."
Restricţii mai dure sunt pe plaja vecină de la Vadu. Zona este în plină biosferă a Deltei Dunării şi, din acest motiv, aici nu se poate construi aproape de plajă. Doar în localitate se pot ridica pensiuni şi case de vacanţă, dar primăria nu are o viziune clară de dezvoltare. Ar trebui impuse reguli precise de construire, pentru că zona să nu se dezvolte haotic, aşa cum s-a întâmplat la Năvodari.
Acesul pe plajele din Vadu şi Corbu a fost restricţionat de mulţi ani. Turiştii pot intra pe ele doar dacă achită o taxă şi primesc un permis de la cei care se ocupă de rezervaţie.
Plajele Vadu şi Corbu au fost înscrise în topul celor mai frumoase plaje din lume.
Tags: corbu, vadu, plaja,
Plajele de la Corbu si Vadu, candva salbatice, atrag acum nenumarati turisti. Problemele cu care se confrunta acestia

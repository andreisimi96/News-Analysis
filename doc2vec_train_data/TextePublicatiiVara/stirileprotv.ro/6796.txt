Forţe speciale franceze sunt prezente pe teren în Yemen, alături de forţe din Emiratele Arabe Unite, a relatat joi cotidianul francez Le Figaro, citând două surse militare, transmite Reuters.
Cotidianul nu oferă alte informaţii despre activităţile lor. Ministerul francez al Apărării nu a putut fi contactat deocamdată pentru a face vreun comentariu, dar politica sa obişnuită este de a nu comenta operaţiunile forţelor speciale.
O sursă parlamentară franceză a declarat recent pentru Reuters că forţe speciale ale Franţei se află în Yemen.
Forţe ale unei alianţe arabe au intrat sâmbătă pe aeroportul din principalul port yemenit, Hodeidah, în cadrul celei mai mari bătălii a coaliţiei împotriva mişcării houthi, susţinută de Iran.
Vineri, Ministerul francez al Apărării afirma că Franţa analizează posibilitatea de a întreprinde operaţiuni de deminare pentru a oferi acces în portul Hodeidah după ce coaliţia îşi încheie operaţiunile.
Gruparea Stat Islamic, responsabilă pentru două atentate în Yemen
Ministerul a subliniat că Franţa, în acest moment, nu are operaţiuni militare în regiunea Hodeidah şi nu face parte din coaliţia sub comandament saudit.
Franţa, împreună cu SUA şi Marea Britanie, susţine coaliţia arabă în conflictul din Yemen şi furnizează arme atât Arabiei Saudite, cât şi Emiratelor Arabe Unite.
Seymour Hersh, jurnalist castigator al premiului Pulitzer

O spectaculoasă petrecere de rămas bun, găzduită de ambasadorul Marii Britanii şi dedicată aniversării de 92 de ani a reginei Elisabeta a II-a, a avut loc marți seară la Arenele BNR din Bucureşti.
Startul evenimentului în aer liber, la care a participat şi preşedintele Iohannis, a fost dat de imnul României şi de un survol al unor avioane de luptă, din flota noastră şi cea britanică.
2 avioane de luptă Typhoon, două F16 şi 2 MIG 21 au tăiat cerul, la ultimul eveniment oficial, organizat de Ambasada Britanică până la schimbarea reprezentantului Coroanei.
”Bine aţi aflat la sărbătoarea care marchează ziua de naştere a Reginei Elisabeta a II-a şi ziua noastră naţională. Sărbătorim în acelaşi timp şi prietenia strânsă dintre Regatul Unit şi România”, a transmis Paul Brummell.
”Permiteţi-mi să adresez sincerele mele felicitări Majestății Sale, Regina, şi cele mai calde urări de fericire şi prosperitate pentru locuitorii Regatului Unit”, a spus Klaus Iohannis.
Lupta anticorupție, temă de discuție între ambasadorul Paul Brummell și Laura Codruța Kovesi
După momentele oficiale, invitaţii - printre care şi Laura Codruta Kovesi - s-au bucurat de un garden party în stil englezesc. Pentru eveniment a fost chemată formaţia de cimpoieri scoţieni, care dă culoare acestor petreceri de rămas bun ale ambasadorilor, peste tot în lume.
Acum patru ani, ambasadorul Paul Brummell şi-a început mandatul cu o afirmaţie percutantă: România este o ţară adesea neînţeleasă şi cu o legislaţie incertă. În curând, diplomatul se va întoarce la Londra împreună cu soţia, iar la Bucureşti va veni succesorul său. Care cunoaşte destul de bine specificul şi limba noastră, pentru că a mai lucrat în ambasada înainte de 1989.
Ambasadorul încă în funcţie promite că va reveni ca să-l îndrume, mai ales în contextul actual, extrem de delicat.
”Lupta împotriva corupţiei şi pentru statul de drept este o prioritate aici în România, în fiecare an am apreciat munca DNA. Românii trabuie să fie optimişti în continuare”, a spus Brummell.
Seymour Hersh, jurnalist castigator al premiului Pulitzer

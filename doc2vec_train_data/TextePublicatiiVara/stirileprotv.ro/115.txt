Accesul europenilor la mai multe prestigioase publicații americane este temporar blocat, ca urmare a intrării în vigoare a Legii pentru Protecția Datelor (GDPR).
Prin această măsură, autoritățile de la Bruxelles încearcă să le ofere cetățenilor ocazia de a decide cum le sunt folosite datele personale.
Site-urile unor publicații precum „Chicago Tribune”, „LA Times”, „New York Daily News”, „Orlando Sentinel” și „Baltimore Sun” sunt, vineri, inaccesibile cetățenilor din Uniunea Europeană. Odată cu intrarea în vigoare a GDPR, companiile de pe teritoriul UE trebuie să obțină acceptul explicit al oamenilor, pentru a le putea folosi datele personale, informează BBC News.
Au fost afectate în special site-urile de știri din grupurile editoriale Tronc și Lee Enterprises.
Atunci când aceste site-uri sunt accesate, pe ecran apare mesajul: „Din nefericire, site-ul nostru este în prezent indisponibil în cele mai multe țări europene. Ne luăm angajamentul de a căuta opțiuni pentru a fi prezenți, în continuare, pe piața europeană”, se precizează pe site-urile din grupul editorial Tronc.
Noi date în scandalul Cambridge Analytica. Au fost folosite datele personale a 87 de milioane de utilizatori
Tototdată, din Lee Enterprise fac parte 46 de ziare, care apar în 21 de state. „Ne pare rău. Temporar, acest site este indisponibil. Înțelegem că accesezi acest site dintr-o țară din Spațiul Economic European, în care a intrat în vigoare Legea pentru Protecția Datelor. Acest fapt nu vă permite momentan accesul pe site.”
Pe de altă parte, site-urile prestigioaselor publicații „Washington Post” și „Time” le cer utilizatorilor europeni să își exprime preferința cu privire la noile prevederi.
GDPR a fost adoptată în aprilie 2016, la Bruxelles. Cei care încalcă normele prevăzute în lege riscă amenzi de până la 20 de milioane de euro sau 4% din cifra de afaceri. Astfel, cetățenii europeni au primit dreptul de a afla ce informații dețin companiile despre ei și pot solicita ca acele informații să fie șterse.
După Brexit, GDPR va rămâne în vigoare în Marea Britanie, cu mici modificări, informează BBC News.
Seymour Hersh, jurnalist castigator al premiului Pulitzer
Sursa: BBC NEWS

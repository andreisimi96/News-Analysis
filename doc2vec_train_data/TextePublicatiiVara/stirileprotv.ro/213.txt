Orice răceală care trenează trebuie investigată şi alergologic. E un aspect despre care vorbim mai mereu, la "Ce se întâmplă, doctore?" pe parcursul sezoanelor reci.
Recomandarea stă în picioare şi în anotimpurile calde. Mai ales că acum avem cea mai mare concentraţie de alergeni pe centrimetru cub de aer, în mediul exterior.
Încălzirea globală a condus inclusiv la creşterea cântaţii de polen. Cantitatea exagerată înseamnă poluare biologică. Aceasta se adăugă la poluarea produsă zilnic de către oameni.
Brânduşa Petruțescu, medic primar alergolog: ”Mai la risc sunt copiii în primii 5 ani de viaţă şi femeile gravide şi fătul. Expunerea fătului la poluare duce la creşterea alergiilor în primii 5 ani de viaţă şi de aceea alergiile sunt mult mai frecvente la copii ei. Au fost expuși din viaţa intrauterină la poluare.”
Suntem în sezonul polenului de cereale cultivate, dar şi sălbatice. Se numesc graminee. Cele sălbatice înseamnă iarba din orice spaţiu. După iunie, apare polenul unei buruieni numite ambrozia. Care provoacă unele dintre cele mai puternice reacţii.
Cât de indicat este să scoatem copiii afară în zilele geroase. Recomandările specialiștilor
Ambrozia este cea mai mare iubitoare de poluare, aşa că într-un oraş găseşte mediul perfect. Aşa că vine şi recomandarea pentru sezonul cald:
Brânduşa Petruțescu, medic primar alergolog: ”Orice răceală care ţine mai mult de 2 săptămâni trebuie investigat şi din punct de vedere alergologic. E bine să mergi la ORL, dar şi la alergolog pentru a elimina o componentă alergică, mai ales dacă simptomele apar într-un anumit sezon.”
La ora actuală există nu doar medicaţie pentru simptome. Ci şi medicaţie care determină sistemul imunitar să fie tolerant cu alergenul. În felul acesta, boala nu evoluează spre complicaţii severe, de exemplu astm alergic.
În cazul reacţiilor alergice, pe lângă medicaţie, încercaţi să evitaţi factorii fizici care au impact negativ asupra naşului.
Monica Schifirne, medic primar alergolog: ”Variaţiile dintre rece şi prea cald cum sunt încăperile care sunt ventilate cu aer condiţionat şi temperatura aerului. Toate aceste variaţii ca un factor fizic agravează patologia nasului.”
Seymour Hersh, jurnalist castigator al premiului Pulitzer

Preşedintele PSD, Liviu Dragnea, a declarat că se va merge până la capăt cu ceea ce social-democraţii şi-au asumat în campania electorală - ''aducerea normalităţii'' în ceea ce priveşte legile Justiţiei şi Codurile penale.
"Câţi oameni stau acum în puşcării (...) nevinovaţi? Nimeni nu ştie în care dintre procese au fost folosite probe false? (...) Au luat şi oameni fără funcţii. (...) Nu o să ne fie frică. Vreţi să lăsăm în continuare justiţia la bunul plac al unor indivizi fără scrupule? (...) Statul de drept este cu totul şi cu totul altfel decât (...) poliţia politică.
Ceea ce ne-a interesat pe noi - mergem până la capăt cu programul de guvernare şi cu ceea ce ne-am asumat pentru a aduce normalitate în legile Justiţiei şi în Codurile penale", a spus Dragnea, la Şcoala Politică a TSD.
El a negat că PSD ar afecta independenţa Justiţiei, potrivit Agerpres .
"Ne tot acuză că afectăm independenţa Justiţiei. Nu, noi afectăm dependenţa Justiţiei. Eu vreau, noi vrem ca judecătorii în România să poată să judece liber şi după propria conştiinţă, să nu mai vedem cum se întâmplă în aceste zile - judecători ameninţaţi în direct la tv cu nume şi prenume de către nişte aşa zişi moderatori cu grade sau atât de proşti încât nu au nici grade, dar agăţaţi.
Tinerii social-democraţi se reunesc la Neptun. Sunt aşteptaţi Dragnea şi Dăncilă
Asta vrem. Şi vrem ca într-adevăr procurorii să fie independenţi, să nu mai facă dosare la comandă (...), să nu mai fie obligaţi să falsifice probe, să nu mai târască ani de zile în procese oameni care la final să fie achitaţi. Este ceva anormal ceea ce ne dorim noi? Nu cumva e în orice ţară democratică asta?", a afirmat preşedintele PSD.
Seymour Hersh, jurnalist castigator al premiului Pulitzer

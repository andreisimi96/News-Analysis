1 iunie 2018 15:16 / 5633 vizualizari
Măsura face parte dintr-un program de încurajare a muncii de la distanță, de întinerire a populației și pentru o colectare mai bună a taxeor.
Facebook Twitter RSS Feed Newsletter
Autoritățile din statul american Vermont au adoptat o lege potrivit căreia persoanele care se mută aici și muncesc de la distanță primesc 10.000 de dolari, scrie CNN Money .
Astfel, cei care se hotărăsc să beneficieze de legea nou adoptată vor primi 5.000 de dolari pe an, beneficiu pe care îl pot primi pentru maximum doi ani.
Măsura face parte dintr-un program de încurajare a muncii de la distanță, iar banii pot fi folosiți pentru cheltuieli de pregătire profesională, pentru achiziționarea echipamentelor de lucru și a computerelor, dar și pentru acoperirea cheltuielilor de relocare.
Vermont este unul dintre statele americane cu cea mai mică și cea mai îmbătrânită populație, spune Joan Goldstein, comisar pentru dezvoltare economică în Vermont. “Avem nevoie să recrutăm cât mai mulți angajați în acest stat și acesta este unul dintre eforturile pe care le facem”, a declarat Goldstein.
Condițiile pe care trebuie să le îndeplinească cei care vor să beneficieze de bani sunt să fie angajat al unei companii din afara statului, să lucreze de acasă sau într-un spațiu de birouri din Vermont și să devină rezident al statului de la 1 ianuarie 2019.
Scopul programului este acela de a întineri populația, dar și de a atrage mai multe taxe la buget. “Cei care lucrează în Vermont trebuie să pătească impozit pe venit în acest stat, chiar dacă afacerea este înregistraă în alt stat. Ideea acestui program este ca oamenii să pătească taxe mai mici. De exemplu, cei care se mută din New York, vor plăti mai puțin aici”, spune Goldstein.
Cei interesați ar trebui să se grăbească, pentru că fondurile se acordă pe principiul primul venit, primul servit, și există cote anuale. Pentru 2019, autoritățile au stabilit o sumă de 125.000 de dolari, urmând ca aceasta să crească la 250.000 de dolari, în 2020.
Piața muncii din SUA se confruntă în ultimii ani cu lipsa de specialiști și cu dificultatea de a reține angajații. Datele oficiale mai arată și că oamenii sunt mai puțin dispuși ca în trecut să se mute pentru a-și găsi un loc de muncă.
În aceste condiții, companiile au venit cu oferte din ce în ce mai generoase pentru a reține talentele. Unele dintre ele au crescut salariile și au extins beneficiile pentru angajați, în timp ce altele oferă împrumuturi pentru plata studiilor, program flexibil sau posibilitatea de a lucra de acasă.
autor: InCont.ro ,  1 iunie 2018 15:16
Mai multe despre:

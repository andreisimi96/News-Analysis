În perioada 26-27.05.2018, frontiera română a fost tranzitată de aproximativ 409.000 persoane, din care 177.000 pe sensul de intrare în ţară şi 232.000 pe sensul de ieşire din ţară şi 105.000 mijloace de transport, anunță Poliția de Frontieră.
”Cele mai tranzitate puncte de trecere ale frontierei au fost cele de la frontiera comună româno-ungară, unde au trecut graniţa peste 120.000 persoane, precum si cele aeroportuare unde au efectuat formalitățile aproximativ 121.000 persoane. De asemenea, în această perioadă pe la frontiera româno-bulgară au trecut graniţa aproximativ 70.000 persoane, atât pe sensul de ieşire, cât şi pe cel de intrare în ţară.
Poliţia de Frontieră Română a dispus măsuri de suplimentare a personalului, sens în care aproximativ 4.000 de poliţişti de frontieră au desfăşurat, zilnic, activităţi de supraveghere şi control la frontiera de stat.
A fost folosită la maxim capacitatea punctelor de trecere ale frontierei, în limita configuraţiei acestora şi în cele mai tranzitate, în funcţie de trafic, au fost suplimentate arterele de control pe sensul de intrare sau ieşire în/din ţară, precum şi echipamentele folosite pentru verificarea documentelor.
Aglomerație pe cerul din Salonta. Sute de avioane în miniatură s-au întrecut într-o competiție
Reamintim că accesând aplicaţia on-line „Media timpilor de aşteptare în punctele rutiere de trecere a frontierei deschise traficului internaţional”, la adresa http://www.politiadefrontiera.ro/traficonline/, se pot vizualiza punctele de trecere a frontierei, care sunt marcate, în funcţie de trafic şi timpii de aşteptare în culori diferite. Timpii de aşteptare sunt actualizaţi în timp real, fapt ce ajută utilizatorul să-şi reconfigureze traseul către un punct de frontieră ce înregistrează valori de trafic scăzute.
De asemenea, în perioada de referință, în zonele de competenţă - punctele de trecere şi “frontiera verde” - poliţiştii de frontieră au constatat:
- 95 fapte ilegale (34 infracţiuni şi 61 contravenţii) săvârşite atât de cetăţeni români cât şi străini;
- au fost descoperite, independent sau în colaborare cu alte instituţii, bunuri nedeclarate (ce urmau a fi introduse ilegal în ţară), care depăşeau plafonul vamal admis ori suspecte a fi contrafăcute, în valoare totală de aproximativ 410.170 lei;
valoarea amenzilor contravenţionale aplicate se ridică la aproximativ 27.200 lei;
- nu s-a permis intrarea în ţară a 33 cetăţeni străini, care nu îndeplineau condiţiile prevăzute de lege şi de asemenea, nu s-a permis ieşirea din România unui număr de 41 cetăţeni români din diferite motive legale.”, este comunicatul Poliției de Frontieră.
Seymour Hersh, jurnalist castigator al premiului Pulitzer
Sursa: Politia de Frontiera Romana

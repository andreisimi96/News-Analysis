Joi avem multă instabilitate şi temperaturi ridicate. Aversele apar în nord, centru, la deal şi la munte, local şi prin sud. Mai pot fi ploi torenţiale.
Vineri se face şi mai cald în sud, centru şi vest. Vedem şi soarele, dar aversele apar din când în când în nord-vest, centru, la deal şi la munte. Ştim deja combinaţia: vijelii, grindina şi fenomene electrice. În celelalte zone, ploile apar abia după-amiază. 
Foarte cald şi sâmbăta, cu 33 de grade în Lunca Dunării, valori de peste 30 de grade aproape peste tot. Instabilitatea va fi accentuată în sud-vest, la deal şi la munte: aici, aversele apar oricând şi pe zone vaste, cu vijelii şi grindină. În schimb în Crisana, Transilvania, Moldova şi Muntenia, o să plouă după prânz şi la începutul nopţii.
Şi duminica rămânem cu vremea foarte caldă în ţinuturile joase. Ploile vin temporar în vest, centru, nord, la deal şi la munte şi vor fi violente, consistente şi zgomotoase.
Vremea în fiecare regiune
În Bărăgan şi Dobrogea găsim atmosfera schimbătoare, înnorări şi ploi zdravene după prânz sau pe seara. Pe litoral şi în delta se răcoreşte, dar prin Bărăgan se mai ating 30 la amiază.
Mai sus, în Moldova sudică şi în nordul Munteniei temperaturile scad cu vreo două grade faţă de ieri şi spre seară vor fi intervale cu averse, fenomene electrice, vânt şi probabil grindină.
În jumătatea nordică a Moldovei şi în Bucovina găsim vreme instabilă, vin mai multe reprize de ploaie, cu toate fenomenele asociate. Se pot strânge cantităţi mari de apă într-un timp foarte scurt, iar maximele, la fel ca ieri, se opresc pe la 26...27 de grade.
În nordul Transilvaniei şi în Maramureş se aşteaptă alte serii de averse după prânz, pot fi torenţiale, apare grindina şi vântul va avea intensificări.
Nici vestul ţării nu scapă de ploi şi instabilitate. Norii se adună din când în când şi vor lăsa averse destul de consistente, vor fi şi descărcări electrice şi se menţin condiţiile de grindină.
Instabilitatea persistă şi în zona Transilvaniei. Pe parcursul după-amiezii vor cădea ploi zdravene şi vor fi fenomene destul de violente. Maximele ating 23 de grade în depresiuni şi 28...29 de grade în vestul provinciei.
În Oltenia temperaturile scad uşor. Ieri, s-au atins şi 33 de grade; astăzi maximele se opresc pe la 30 de grade; apar norii şi va ploua local după prânz şi pe seara.
Ploile revin şi în ţinuturile sudice, în special în a doua parte a zilei, iar temperaturile pierd un grad, două faţă de ieri. Cel mai cald va fi în Lunca Dunării: 31 de grade.
În Bucureşti, joi, avem vreme caldă şi schimbătoare, înnorări şi scurte reprize de ploaie, în special după prânz. Maximă urca spre 29...30 de grade. Mai sunt ceva condiţii de ploaie şi la noapte, când se mai răcoreşte puţin. Vor fi în jur de 16 grade.
Vineri se anunţă soare şi vreme bună, se mai încălzeşte puţin, dar barometrele vor indica o nouă scădere.
Căldură mare avem şi peste weekend. Sâmbăta va fi vreme frumoasă până târziu după prânz, când se întorc aversele.
Duminică, amiază va fi sufocantă şi maximă ar putea depăşi 32 de grade la umbră.
Vremea la munte
La munte, ploile se înteţesc. Joi, instabilitatea cuprinde toate masivele, ploile vor fi abundente şi de scurtă durată şi mai poate apărea grindinaa.
Vineri o să fie vreme bună până după prânz. Apoi se întorc aversele, dar apar local, nu chiar peste tot.
Şi ziua de sâmbătă aduce vreme frumoasă dimineataa şi ploi după prânz. De această dată, ploile vor fi mai abundente în Munţii Banatului şi în zona Meridionalilor.
Duminică, ploile pot apărea oricând şi în toate masivele, vor fi în mai multe reprize şi pot lăsa cantităţi mari de apă într-un timp foarte scurt.
Vremea pe litoral
Pe litoral, joi se simte o relativă răcorire, dar va fi vreme de plajă. Vântul rămâne activ, norii apar din când în când şi s-ar putea să plouă.
De vineri, însă, se instalează timpul frumos. Norii apar mai rar, briza va fi activă, iar temperaturile devin agreabile.
Sâmbătă, vântul devine insistent şi se încălzeşte uşor, dar apa mării va fi destul de rece.
Duminica se înseninează, vântul rămâne activ şi temperaturile mai cresc cu câteva grade.
Seymour Hersh, jurnalist castigator al premiului Pulitzer

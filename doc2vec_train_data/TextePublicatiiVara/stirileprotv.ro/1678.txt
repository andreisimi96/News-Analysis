Descoperire macabră, în mijlocul oraşului Galaţi, în timpul unui festival cu muzica live, dans şi grătare. Comercinatii care vindeau porumb fiert şi vată de zahăr au găsit într-o maşină parcată în apropierea petrecerii un bărbat mort.
Mirosul insuportabil i-a speriat şi au sunat imediat la poliţie.
Automobilul aparţine unui bărbat de 59 de ani, au constatat criminaliştii ajunşi la faţa locului. Trupul omului se afla în stare avansată de putrefacţie.
"Eram foarte buni prieteni de familie. Am incerat să-i fac o pensie, dar a fost prea târziu. Locuia în maşină pentru că n-avea casă. S-a despărțit de prima soţie, care i-a luat casa", spune prietenul bărbatului decedat.
Poliţiştii au deschis un dosar penal în rem pentru ucidere din culpă, iar medicii legişti urmează să stabilească cu exactitate cauza morţii.
Ag. principal Viorel Bujor, Secţia 3 Galaţi: "Un bărbat de 59 de ani, din Galaţi, găsit decedat într-un autoturism, pe platoul adiacent sălii sporturilor."
La doar câţiva metri de tragedie oamenii se aflau la petrecere, însă mirosul puternic a 'incremenit' atmosfera.
”Nu mai putem să mâncăm... Stăm cu şerveţele de astea parfumate la nas, că nu se poate”, spune o femeie.
Omul rămăsese pe drumuri, era foarte bolnav şi îşi petrecea timpul doar în maşină.
Seymour Hersh, jurnalist castigator al premiului Pulitzer

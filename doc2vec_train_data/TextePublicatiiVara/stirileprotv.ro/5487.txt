Consiliul local din oraşul suedez Eskilstuna a adoptat joi o hotărâre prin care îi obligă pe cerşetori să solicite un permis de la poliţie,
La Eskilstuna, oraş cu 69.000 de locuitori, situat la circa 100 km vest de capitală, romi veniţi din România şi din Bulgaria practică cerşetoria de mai mulţi ani, la fel ca în alte localităţi din Suedia.
'O autorizaţie din partea poliţiei pentru colecta pasivă de bani este obligatorie în anumite zone geografice', prevede textul adoptat cu majoritate absolută de voturi, din partea social-democraţilor, conservatorilor, centriştilor şi extremiştilor de dreapta.
Consilierii ecologişti, ai Partidului de Stânga, liberali şi creştin-democraţi au votat împotrivă.
Permisul de cerşetorie va costa 150 de coroane suedeze (15 euro). Nerespectarea hotărârii va fi pedepsită cu amendă.
Doi tineri din Brăila au ieșit la cerșit cu un manechin pe post de "mort"
'Suntem o societate civilizată, în care domneşte ordinea, cu birocraţie, instituţii. Dar şi o societate în care marginalii sunt tot mai numeroşi, în afara legii', a justificat Jimmy Jansson, viceprimar social-democrat.
Promotorii hotărârii susţin că scopul ei nu este de a împiedica cerşetoria, ci de a le permite asociaţiilor şi serviciilor de asistenţă socială să intre în contact cu persoanele care trăiesc din cerşit şi, dacă este cazul, 'să le ajute să revină în ţările lor', după cum a explicat Jansson.
Premierul suedez, social-democratul Stefan Lofven, a calificat iniţiativa ca 'interesantă', dar a respins propunerea conservatorilor şi extremiştilor de dreapta de interzicere a cerşetoriei la nivel naţional.
Hotărârea ar urma să intre în vigoare la 1 octombrie, dar nu a primit încă aprobarea la nivelul comitatului şi ar putea fi considerată neconstituţională.
Seymour Hersh, jurnalist castigator al premiului Pulitzer

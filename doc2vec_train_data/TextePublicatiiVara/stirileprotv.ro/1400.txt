O anchetă penală a fost deschisă în Polonia pentru a identifica ucigaşii a patru foci descoperite recent masacrate pe plajele de la Marea Baltică din jurul localităţii Gdynia, a indicat joi poliţia locală, citată de AFP.
"Anchetăm pentru a găsi persoanele responsabile pentru aceste fapte", a declarat purtătorul de cuvânt al poliţiei din Gdynia, Krzysztof Kusmierczyk, pentru AFP.
" Este vorba, cu siguranţă, de masacre comise de oameni, între 26 mai şi 2 iunie, în apele golfului Puck", a adăugat el.
"Primele două foci au fost descoperite legate una de alta cu o frânghie, cu o cărămidă pusă la capăt", a declarat Kusmierczyk. A treia a fost ucisă cu un obiect contondent, iar ultima avea burta tăiată cu un cuţit.
Focile sunt animale protejate în Polonia, iar persoanele care le-au ucis riscă trei ani de închisoare.
O tanara a incercat sa opreasca 8 adolescenti care voiau sa ingroape un pui de foca de viu. Cum a fost agresata. FOTO
În urmă cu un secol, în Marea Baltică trăiau circa 100.000 de foci gri. În anii '80, numărul acestora scăzuse la 2.000-3.000, însă în prezent, populaţia de foci a crescut la circa 20.000 de exemplare, întâlnite mai ales în partea de nord a acestei mări, pe coastele Suediei, Finlandei şi Estoniei, potrivit experţilor polonezi.
Aceste mamifere au dispărut aproape în partea de sud a Mării Baltice, în principal din cauza poluării, care a făcut femelele sterile, dar şi a vânătorii, interzise în Polonia, care, ca şi alte ţări riverane Mării Baltice, încearcă să-şi refacă populaţia de foci din apele sale.
Seymour Hersh, jurnalist castigator al premiului Pulitzer

Delta Banatului, o bijuterie a naturii cu un potențial turistic imens, stă ascunsă de lume. Autoritățile locale nu au investit nimic până acum deși în aceasta baltă din Timiș găsim un sfert din speciile de păsări de la noi și zeci de tipuri de plante.
Reprezentanții unui ONG, din Arad şi ai primăriei, speră să obțină fonduri europene, ca să amenajeze foișoare, și un drum de acces, pentru turiștii care vor să vadă, această minune a naturii.
Într-un zumzet natural plăcut, sunt ascunse de lume mlaştinile şi balta din comună Satchinez, numite de localnici Delta Banatului.
Mihai Pascu, reprezentant ONG: „O zonă care adună, foarte interesant, la câmpie, în vestul ţării, aduna câteva cursuri de apă care au permis crearea unui habitat interesant pentru specii caracteristice cum ar fi: albinărelul, cum ar fi fugaciul. Sunt speciale limicolele şi speciile de apă, de asemenea avem şi specii răpitoare cum ar fi vânturelul de seară."
Tot aici, în rezervaţia care se întinde pe 1.200 de hectare, găsim şi egreta mică - declarată monument al naturii, dar şi egreta mare, stârcul galben, raţă sălbatică şi găinuşa de baltă.
Munţii din România care vor fi repopulaţi cu zimbri. Sunt doar 7.000 în toată Europa
Pe lângă păsări, sunt şi o mulţime de plante, animale şi insecte. Din păcate, rezervaţia este lăsată de izbelişte, iar terenurile agricole se întind până la limita ariei protejate. Recent, autorităţile locale şi un ONG din Arad, custode al locului, au depus un proiect pentru a obţine fonduri europene. Vountarii vor să îngrijească habitatele speciilor şi să amenajeze un drum de acces şi câteva puncte din care turiştii să poată observa flora şi faună.
Primarul recunoaşte senin că superba zonă duce lipsă de promovare. Cu toate acestea, cei care află despre ea, vin să o admire.
Florin Cheaua, primarul comunei Satchinez: „Probabil... ştiţi cum e. Nu de multe ori... noi nu apreciem ce avem la noi în ţară şi de multe ori, atunci când ne gândim să ne petrecem concediul undeva, ne uităm în primul rând spre ţări străine."
De câţiva ani, Delta Banatului a fost preluată de o organizaţie nonguvernamentala. Rezervaţia face parte din siturile Natura 2000.
Seymour Hersh, jurnalist castigator al premiului Pulitzer

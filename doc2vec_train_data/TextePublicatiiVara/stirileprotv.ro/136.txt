Un bărbat din Iași, supărat cu firma cu care a lucrat nu i-a plătit datoriile, a decis să își facă singur dreptate. Astfel, el a furat mai multe bunuri, între care și un cuptor de pizza.
Incidentul a avut loc în 2012, când firma ieșeanului a subînchiriat un spațiu comercial unei alte firme.
Dn cauză că nu și-a primit chiria, bărbatul a decis să ia din bucătăria clădirii, în care se preparau și vindeau produse de tip fast-food, un cuptor de pizza, o friteusă dublă, o maşină de gătit, o plită dublă, un rotisor, un malaxor cu spirală, un feliator marca Beckers, o masă de lucru cu trei compartimente frigorifice din inox și şase saci conţinând diferite accesorii de gătit, informează Z iarul de Iași.
Astfel, el a fost condamnat la un an și șase luni de închisoare pentru furt. Judecătorii au stabilit că „un creditor care ia bunuri mobile de la debitorul său, fără consimţământul acestuia, în scopul de a-l determina, în afara cadrului legal, să îşi îndeplinească obligaţiile ce rezultă dintr-un litigiu patrimonial, săvârşeşte infracţiunea de furt, existând astfel manifestarea intenției de însuşire pe nedrept a unor bunuri.”
De aceea, Judecătoria din Iași a stabilit, în această spptămână, ca bunurile să fie restituite lichidatorului judiciar al firmei de la care au fost luate. Decizia nu e definitivă

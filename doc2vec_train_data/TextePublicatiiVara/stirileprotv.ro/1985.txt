Paginile de Facebook ale mai multor filiale PSD au publicat un colaj foto prin care partidul susţinea că nu Gabriela Firea, ci cea mai bună jucătoare de tenis a lumii, Simona Halep, a fost ținta fluierăturilor de pe ''Arena Națională''.
Scandalizată, opinia publică a catalogat totul drept o josnică manipulare. În mediul online, au apărut mii de critici, atât din partea publicului, cât şi din partea unor politicieni.
Miercuri, chiar vicepremierul Paul Stănescu a recunoscut că primarul Bucureştiului a fost huiduit de 20 de mii de persoane.
Deşi bucuria cu care oamenii au întâmpinat-o pe Simona Halep a fost evidentă, iar sportiva a spus cu sinceritate că aceasta a fost cea mai frumoasă seară din viaţa ei, cei de la PSD au susţinut că nu Gabriela Firea, ci Simona a fost cea huiduită de 20.000 de oameni.
Marți seara, pe paginile de Facebook ale mai multor filiale PSD a fost publicat un colaj foto, pe care scria "Simona Halep, marea noastră campioana, huiduita de circa 20.000 de "fani" pe Arena Naţională" şi "aplaudată de sute de mii de români, în Piaţa Victoriei".
Senatorul PSD Ionuț Vulpescu: Toți colegii ar trebui să își ceară scuze pentru incidentul cu Halep
Postarea a primit mii de comentarii negative şi a fost imediat raportată celor de la Facebook ca "ştire falsă".
Fost preşedinte al PSD, Victor Ponta a făcut un apel la actuala conducere a partidului: "Să şteargă repede această mizerie care a fost postată de la Sediul Central al PSD pe conturile organizaţiilor locale."
Acesta a mai scris că: "Pentru aceste minciuni oribile despre Simona Halep vor fi înjuraţi şi sancţionaţi pe nedrept membrii PSD. Vă rog - reacţionaţi! Dragnea și Firea sunt trecători, dar partidul rămâne. Membrii trebuie să apere imaginea partidului, nu a unor lideri trecători."
De altfel şi în interiorul formaţiunii politice acest subiect a devenit motiv de vrajba. Senatorul PSD Ionuţ Vulpescu a scris că: "Nu avem niciun motiv să afirmăm că a fost huiduită Simona Halep. Cei care au răspândit acest mesaj pe pagini oficiale ale unor organizații județene trebuie să-și asume consecințele acestui gest. Avem obligația să ne cerem scuze pentru acest gest. Personal fac acest lucru."
La rândul lui vicepremierul Paul Stănescu a recunoscut că adevărul nu poate fi trucat.
Reporter: "Pe cine au huiduit oamenii?"
Paul Stănescu, vicepremierul României: "Primarul general. Primarul general a fost huiduit. ce-i drept se întâmplă foarte repede, nu îţi dai seama exact, dar aşa se întâmplă când un politician apare alături de un mare sportiv."
Iar primarul Constanței, asemeni lui Victor Ponta, a susţinut că postările au fost făcute de la sediul central al PSD.
Decebal Făgădău, primarul Constanței: "Mă delimitez atât eu, cât şi organizaţia pe care o conduc de aceasta postare. În cursul zilei de miercuri am adresat scuzele mele familiei şi echipei Simonei Halep "
Şi şeful PSD Cluj s-a delimitat de această poveste.
Horia Nasra, preşedintele PSD Cluj: "Nu eu sunt administratorul paginii. Cu siguranţă nu a fost huiduită Halep."
În plin scandal, Liviu Dragnea a anunţat că îl va da afară pe cel care administrează paginile de Facebook ale PSD.
Seymour Hersh, jurnalist castigator al premiului Pulitzer
Tags: halep, scandal, psd, liviu dragnea, facebook, gabriela firea, huiduita,
Ponta a fost aplaudat în Senat: ”Nu mă huiduiți, că o să zic că ați huiduit-o pe Simona Halep”
Senatorul PSD Ionuț Vulpescu: Toți colegii ar trebui să își ceară scuze pentru incidentul cu Halep
Soprana Angela Gheorghiu neagă informațiile publicate de Firea: „A ales să răspundă cu inexactități și insinuări”

Tânăra din Marea Britanie a fost descoperită la timp de autorităţi, iar acum a dezvăluit cum a ajuns în contact cu jihadiştii ISIS.
Kimberley Miners, în vârstă de 29 de ani, a fost „fata de la pagina 3” într-un număr al tabloidului The Sun, iar acum a revenit în paginile tabloidelor britanice, însă pentru un alt motiv. Tânăra a fost arestată în baza Legii Terorismului după ce a fosre recrutată de ISIS. Tânăra a dezvăluit că fusese „spălată pe creier” antrenată să devină următoarea „văduvă albă”, după moartea lui Sally Jones, când a fost arestată.
Anchetatorii spun că Miners voia să se alăture Statului Islamic şi adoptase deja numele „Aisha Lauren al-Britaniya”. Ea a devenit suspectă după ce a postat pe Facebook imagini cu femei musulmane înarmate, dar şi cu ea însăşi purtând valul islamic – după ce a apărut topless în Sun la 18 ani.
British model #KimberleyMiners who has posed topless for UK's Sun newspaper, also known as Aisha al-Britaniya, arrested for #ISIS links. pic.twitter.com/gXFK1DJtaD
— REAL FRESH NEWS (@RealFreshNews) 9 octombrie 2016
Tânăra a relatat că a cedat propagandei islamiste după ce a pierdut sarcina şi s-a despărţit de logodnicul ei. A început să fie extrem de activă pe reţelele sociale, unde a susţinut cauza migranţilor din Orientul Mijlociu, şi astfel a ajuns în contact cu Naweed Hussain, care recruta pentru ISIS. Acesta a invitat-o în Turcia, de unde urma să li se alăture jihadiştilor, dar a fost oprită la timp de autorităţile britanice. La scurt timp după aceea, Naweed a fost ucis într-un atac cu dronă.
Miners a fost inclusă într-un program anti-radicalizare, dar nu va ajunge la închisoare. Ea s-a apărat, spunând că e preocupată doar de suferinţele prin care trec copiii din Siria, dar a recunoscut că a discutat un recrutor jihadist.
Seymour Hersh, jurnalist castigator al premiului Pulitzer

A şasea seară la TIFF a fost marcată de pelicula "Nu mă atinge-mă", filmul Adinei Pintilie, care a câştigat anul acesta Ursul de Aur la Festivalul de la Berlin.
Dacă peste hotare, unii spectatori s-au ridicat şi au părăsit sala, la Cluj-Napoca, toţi cei prezenţi au rămas până la final.
Însă părerile au fost împărţite.
De când au aflat că filmul "Nu mă atinge-mă" va fi proiectat în a şasea seară la TIFF, cinefilii s-au grăbit să cumpere bilete. Aşa că pelicula regizoarei Adina Pintilie a rulat cu casa închisă.
Producţia aduce în discuţie prejudecăţile pe care oamenii le au despre intimitate, iar părerile spectatorilor sunt împărţite.
Femeie: - Controversat am ştiut când am intrat, la ieşire şocant.
Reporter: - Ce v-a şocat?
Femeie: - Scenele cu persoane mai altfel.
"Mi-a plăcut că a adus în lumină sexualitatea oamenilor cu altfel de abilităţi. Cred că suntem pregătiţi să acceptăm diversitatea ca preţ din firescul nostru", explică o tânără.
"Foarte fain! Mi-a plăcut modul în care a fost regizat şi subiectul pe care l-a avut. Nu m-am aşteptat la un astfel de subiect pentru că în România este un subiect foarte tabu", este părerea unei tinere.
Seara a continuat cu un cine-concert, care i-a purtat pe cei prezenţi într-o călătorie pe Dunăre - până la Marea Neagră. Pelicula a fost acompaniata de o trompetă mixată live de un artist maghiar.
Festivalul se va încheia duminică, dar, până atunci, zeci de producţii pot fi urmărite zilnic de cinefili.
Seymour Hersh, jurnalist castigator al premiului Pulitzer

Cei mai cunoscuți sportivi folosesc tehnologia ca să se antreneze mai bine, corect și ca să ducă nivelul de performanță la noi standarde. Pentru asta folosesc gadgeturi ori aplicații dezvoltate special pentru ei.
Quick Board ajută utilizatorii să se antreneze, așa cum ar face-o pe un teren de sport, de exemplu. Este nevoie doar de o placă specială pe jos, cu senzori, care este conectată la o tabletă cu realitate augmentată.
Este un nou tip de antrenament, care ajută și la recuperare.
Acest gadget a fost lansat în SUA în 2009, însă dezvoltatorul Quick Board are acum și un român drept partener, astfel că încearcă și pe piața din România.
De obicei, când sportivii interacționează prima dată cu acest produs spun că este foarte simplu să se antreneze cu el, însă niciun sportiv de performanță nu îl folosește mai mult de 15 minute pe zi, deoarece programul de antrenament este foarte ... intens.

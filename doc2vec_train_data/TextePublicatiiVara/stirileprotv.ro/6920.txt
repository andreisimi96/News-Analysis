Fostul consilier pe probleme strategice al Casei Albe, Steve Bannon, și-a exprimat convingerea că Martin Luther King Jr. ar fi mândru de acțiunile președintelui american Donald Trump.
Într-un interviu acordat duminică, Bannon a afirmat: „Martin Luther King Jr. ar fi mândru de ceea ce Trump a făcut pentru persoanele de culoare și hispanice din clasa muncitoare, s-a înțeles?”, a spus el întrebat despre comentariile făcute în luna martie, când le-a spus politicienilor francezi de extremă dreapta să poarte acuzațiile de rasism și xenofobie ca pe o „medalie de onoare”, informează Newsweek .
„În fiecare zi, noi suntem mai puternici și ei sunt mai slabi. Vorbeam în mod clar despre Donald Trump și politicile sale. Naționalismul său economic nu ține cont de rasă, de gen, de religie, de preferințe sexuale; ține cont de faptul că este vorba despre cetățeni ai Statelor Unite”, a spus Bannon.
Potrivit fostului consilier de încredere al președintelui american, SUA au cea mai mică rată de șomaj în rândul afro-americanilor de până acum, și cea mai redusă din ultimii 20 de ani, când vine vorba despre comunitatea hispanică.
„Oamenii de culoare și hispanicii din clasa muncitoare beneficiază, acum, de pe urma securității granițelor și naționalismului economic”, a mai spus Steve Banon, subliniind că aceste două comunități au „cel mai mult de suferit” de pe urma imigrației ilegale.
Fostul șef al CIA compară Administrația Trump cu naziștii din Germania
„Le reține salariile, le distruge sistemul de sănătate, le distruge sistemul școlar”, a mai spus Bannon, subliniind că activistul și predicatorul Martin Luther King, care s-a luptat pentru drepturile civile ale afro-americanilor, ar fi „mândru” de Trump.
Nu este prima dată când Bannon îl invocă pe King. Și în luna mai a făcut afirmații similare, pe care fiica activistului, Bernice King, le-a condamnat: „Sugestia lui Bannon că tatăl meu ar fi mândru de Donald Trump pare să ignore complet angajamentul tatălui meu față de oameni de toate rasele, naționalitățile, care merită să fie tratate cu demnitate și respect.”
Seymour Hersh, jurnalist castigator al premiului Pulitzer

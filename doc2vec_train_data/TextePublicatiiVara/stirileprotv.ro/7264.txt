Un tânăr de 22 de ani, care a violat o femeie de 60 de ani în fața soţului ei, a fost condamnat definitiv.
Incidentul s-a petrecut în uma cu mai bine de un an şi jumătate, pe un câmp din judeţul Suceava. Atunci, patru tineri au luat doi soţi la autostop, apoi au batjocorit-o pe femeie.
Decizia magistraţilor vine după ce tânărul de 22 de ani şi-a recunoscut fapta. Aceştia l-au condamnat pe bărbat la 11 ani şi 4 luni de închisoare.
În ceea ce-i priveşte pe ceilalţi trei: unul dintre indivizi se află în arest în Italia, iar ceilalţi doi sunt şi ei în arest şi sunt judecaţi.
Teribilul incident s-a petrecut în noaptea de 18 spre 19 septembrie 2016. Cei doi soţi au fost luaţi la autostop, de pe marginea unui drum din judeţul Suceava, iar la un moment dat tinerii au oprit într-un câmp şi au violat-o pe femeia de 60 de ani.

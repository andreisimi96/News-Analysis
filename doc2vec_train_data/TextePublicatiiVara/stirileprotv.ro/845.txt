Cel puţin 25 de persoane au fost ucise şi alte 20 rănite duminică în Guatemala de erupţia vulcanului Fuego care a aruncat lavă şi cenuşă asupra unei zone extinse, a anunţat Protecţia civilă citată luni de AFP şi EFE.
"Bilanţul de la ora 21:00 duminică (03:00 GMT luni) este de 25 de morţi", a declarat purtătorul de cuvânt al Coordonării naţionale pentru gestionarea catastrofelor (Conred), David de Leon, pe grupul său Whatsapp din care fac parte şi jurnalişti.
Mii de persoane au fost evacuate.
Cu o înălţime de 3.763 de metri, Vulcanul Fuego (Vulcanul Foc, în spaniolă) se află la 35 de kilometri de capitală.
Aeroportul internaţional din Ciudad de Guatemala a fost închis temporar, ca urmare a cantităţii mari de cenuşă vulcanică aruncată în aer. Echipe ale personalului aeroportului şi ale armatei au curăţat pistele pentru a permite reluarea traficului aerian, potrivit Direcţiei generale a aviaţiei civile.
Erupţia a afectate localităţile rurale din apropierea vulcanului şi oraşul colonial Antigua, cea mai importantă destinaţie turistică din Guatemala.
În total 1,7 milioane de persoane sunt afectate în diferite grade de această catastrofă, a precizat Protecţia civilă.
Seymour Hersh, jurnalist castigator al premiului Pulitzer
Tags: guatemala, vulcan, fuego, eruptie, victime, evacuare,
O stradă din Hawaii a fost înghiţită de "un val de lavă". "8 case, distruse în 12 ore"
Momentul în care o maşină a fost înghiţită de lavă, în Hawaii. VIDEO
Vulcanul Fuego a început să erupă, în apropierea capitalei Guatemalei

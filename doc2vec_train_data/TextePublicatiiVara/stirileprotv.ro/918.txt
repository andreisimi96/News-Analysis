Cartea care a revoluționat întreaga lume, "Sapiens", a cucerit și zeci de mii de români în ultimul an, iar la "Bookfest" s-a aflat în topul celor mai vândute volume.
"Sapiens" îmbină istoria și știința și explică de ce oamenii au ajuns specia dominantă pe Pământ.
Românii au cumpărat, de asemenea, în număr mare, cea mai recentă carte de satiră a scriitorului Radu Paraschivescu: "Două Mături stau de vorbă". Printre cele mai vândute cărți la Bookfest, se numără și cartea despre nutriție, semnată de Mihaela Bilic: "Am mâncat, o fi păcat?".
Într-un an, "Sapiens. Scurta istorie a omenirii" s-a vândut în peste 30.000 de exemplare, fiind bestsellerul Editurii Polirom. Şi la Bookfest cartea a fost pe primul loc în topul vânzărilor.
Scrisă de istoricul israelian Yuval Noah Harari, "Sapiens" foloseşte explicaţii istorice şi ştiinţifice pentru a arăta cum au ajuns oamenii să fie stăpânii planetei. Este o lucrare dedicată celor care cred în teoria evoluţionistă, nu în creaţia divină.
Copii din România citesc orice, afară de bibliografia şcolară
Succesul lui Harari a continuat cu volumul "Homo Deus. Scurta Istorie a viitorului", acesta fiind pe al doilea loc în topul vânzărilor la Polirom. Cartea analizează viitorul umanităţii, sub influenţa tehnologiei.
La Humanitas, cea mai vândută carte a fost "Două mături stau de vorbă", scrisă de Radu Paraschivescu. Volumul este o culegere de 68 de texte, care prezintă cu umor şi ironie societatea românească, aşa cum o defineşte autorul "o ţară lipsită de autostrăzi şi spitale" care "se leagănă în iluzia excepţionalismului".
În traducerea lui Radu Paraschivescu, bestseller la Nemira a fost "Singură Poveste", scrisă de britanicul Julian Barnes. Cartea este un roman emoţionant despre suferinţa din iubire.
Iar la Curtea Veche cel mai vândut volum a fost "Un strop de eternitate", un mix intre eseu şi jurnal intim, sub semnătură psiho-sociologului francez Jacques Salome. Acesta tratează teme cum ar fi cuplul, legăturile dintre părinți și copii sau îmbătrânirea.
Seymour Hersh, jurnalist castigator al premiului Pulitzer

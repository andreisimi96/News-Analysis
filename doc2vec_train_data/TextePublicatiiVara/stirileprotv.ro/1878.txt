Inquam Photos / George Calin
Preşedintele Comisiei parlamentare speciale pentru legile Justiţiei, Florin Iordache, consideră că preşedintele Klaus Iohannis a încălcat Constituţia după publicarea în Monitorul Oficial a motivării CCR referitoare la revocarea procurorului-şef al DNA.
El a vorbit despre "sancţiuni" preliminarii suspendării, care sunt cuprinse în Constituţie.
"Ne uităm în Constituţie şi găsim acolo", a spus Iordache, întrebat cum comentează faptul că, în condiţiile în care deciziile CCR sunt obligatorii, înseamnă că şi sancţionarea nerespectării lor este la fel de obligatorie.
Referindu-se la afirmaţia preşedintelui Klaus Iohannis conform căreia nu există motivele unei suspendări, Iordache a spus: "Dacă citim în Constituţie, acolo spune foarte clar ce trebuie să facă fiecare autoritate a statului. Vom face o dezbatere, o să discut cu colegii mei şi avem soluţii şi pentru aceasta".
El a adăugat că nu există un termen pe care PSD îl acordă preşedintelui în privinţa anunţului referitor la decizia CCR, ci doar "un termen rezonabil".
Iohannis, despre motivarea CCR privind revocarea lui Kovesi: ”Mai avem un pic de citit”
"Nu (n.r. - nu există un termen impus de PSD). Un termen rezonabil, chiar preşedintele a spus rezonabil. Rezonabil înseamnă în funcţie de cât de repede reuşeşte cineva să citească şi să înţeleagă", a precizat Iordache.
Întrebat dacă în acest moment preşedintele Klaus Iohannis încalcă Constituţia din momentul publicării motivării CCR, deputatul PSD a răspuns afirmativ: "Bineînţeles că da. Preşedintele are un termen rezonabil să aplice decizia Curţii".
În privinţa unui "termen rezonabil", Florin Iordache consideră că ar trebui stabilit în viitoarea Constituţie.
"Nu e stabilit. Poate că aceasta e o hibă şi ar trebui atunci când modificăm Constituţia să stabilim şi definiţia termenului rezonabil", a spus el.
Întrebat dacă se poate ajunge la suspendare, dar fără demitere, Iordache a spus: "Bineînţeles. Haideţi să citim în integralitate Constituţia şi o să găsiţi acolo şi sancţiuni pe această chestiune. Deci, până la acel referendum pe suspendare sunt şi alte sancţiuni".
Seymour Hersh, jurnalist castigator al premiului Pulitzer
Tags: florin iordache, laura codruta kovesi, constitutie,
Florin Iordache spune că dacă Iohannis nu o demite pe Kovesi ”este un atac la statul de drept”
Iohannis, despre motivarea CCR privind revocarea lui Kovesi: ”Mai avem un pic de citit”
Lupta anticorupție, temă de discuție între ambasadorul Paul Brummell și Laura Codruța Kovesi
Tudorel Toader neagă că ar trebui o nouă cerere de revocare a lui Kovesi

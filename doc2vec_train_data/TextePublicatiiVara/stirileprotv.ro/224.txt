Spectacol impresionant pe aerodromul de la Ghimbav, din judeţul Braşov. Mii de oameni, locanici, dar şi turişti, s-au strâns duminică să vadă demonstraţiile celor mai destoinici piloţi militari şi civili.
Supersonice, elicoptere, dar şi nave grele de transport militar au brăzdat cerul, timp de două ore.
Acrobaţiile piloţilor au ţinut publicul cu sufletul la gură, iar aterizarea a fost însoţită de ropote de aplauze. Au defilat pe cer vestitele supersonice F16 şi MIG 21 ale armatei române, urmate de elicopterele Puma SOCAT. Piloţii Şcolii Superioare de Aviaţie Civilă şi sportivii aeroclubului României au făcut şi ei dovada curajului şi a îndemânării la manșă.
Oamenii au stat minute în şir cu ochii ațintiți spre cer, dar şi cu telefoanele ridicate, ca să filmeze fiecare zbor spectaculos.
La sol, au fost expuse zeci de tancuri, rachete şi dispozitive de luptă. Iar dintre toate acestea s-a remarcat un tun. Pe câmpul de luptă, în căutarea ţintei, poate face rotaţii complete, iar copiii l-au folosit pe post de carusel.
Un avion s-a rupt în două, după ce a ratat aterizarea pe un aeroport din Honduras
"Este destinat nimicirii țintelor aeriene care zboară de la înălţimi joase şi foarte joase la o distanţă de până la 3600 de metri”, a explicat Cristian Mituleci, sergent major.
În rândul adulţilor, vedeta expoziţiei a fost o replică a celui de-al doilea avion construit de Aurel Vlaicu. Pionierul aviaţiei mondiale avea să-şi piardă viaţa la manșa lui, în încercarea de a-şi împlini un mare vis.
"În 13 sept 1913 erau alţii care voiau să treacă în zbor Carpaţii şi el a zis este ruşinos pentru noi România să nu treacă în zbor un român. S-a hotărât să treacă cu el, să fie primul. A picat la Băneşti şi s-a dus visul", povestește Stelian Cârnat, maistru militar principal la Școala de Aviaţie Bobocu.
Show-ul aviatic de la Ghimbav a fost punctul culminant al unei expoziţii de tehnică aeriană, ce a durat trei zile.
Seymour Hersh, jurnalist castigator al premiului Pulitzer

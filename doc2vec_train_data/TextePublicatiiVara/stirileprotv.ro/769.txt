Halep - Petkovic. Simona Halep s-a calificat în optimi la Roland Garros, după ce a învins-o în două seturi pe germana Andreea Petkovic.
După ce Petkovic a condus în primul set cu 2-0, Simona a egalat, însă a reușit să preia conducerea de abia spre finalul setului, scor 5-4. Apoi, germana a reușit un break și a egalat la 5, însă Simona a reușit două game-uri la rând și și-a adjudecat actul, care a durat aproape o oră.
Setul II a început cum nu se putea mai prost pentru Petkovic: după ce și-a pierdut serviciul, s-a accidentat și a cerut intervenția medicului. Apoi, a fost de nerecunoscut și a cedat cu 6-0.
În optimi, Halep o va înfrunta pe Elise Mertens, belgianca aflată pe locul 16 WTA.
LIVE TEXT CU DESFĂȘURAREA PARTIDEI:
HALEP - TOWNSEND 6-3; 6-1. Simona s-a calificat în turul III la Roland Garros
Halep - Petkovic 6-0. După un prim set maraton, Simona face un act secund impecabil și se califică în optimi la Roland Garros.
Halep - Petkovic 5-0. Un nou break, iar Halep va servi pentru meci.
Halep - Petkovic 4-0. Simona nu îi mai lasă nicio șansă lui Petkovic în acest meci.
Halep - Petkovic 3-0. Un nou break al Simonei, care este foarte aproape de optimi.
Halep - Petkovic 2-0. Game rapid câștigat de Simona. Petkovic încă se resimte după problemele medicale.
Halep - Petkovic 1-0. Probleme la genunchi pentru Petkovic. Germana cere intervenția medicului.
Halep - Petkovic 1-0. Break Simona în debutul setului secund.
Halep - Petkovic 7-5. Simona Halep reușește, cu greu, la avantaj, să câștige acest game și totodată setul!
Halep - Petkovic 6-5. Al treilea break la rând în acest prim act. Halep va servi din nou pentru set.
Halep - Petkovic 5-5. Simona își pierde serviciul și ratează șansa de a încheia setul.
Halep - Petkovic 5-4. BREAK Simona! Va servi acum pentru câștigarea setului.
Halep - Petkovic 4-4. Simona își câștigă cu greu primul serviciu.
Halep - Petkovic 3-4. Halep este din nou condusă în acest prim set.
Halep - Petkovic 3-3. Un prim set extrem de echilibrat până acum.
Halep - Petkovic 2-3. Andrea Petkovic își câștigă serviciul și conduce din nou.
Halep - Petkovic 2-2. Game Halep, care egalează situația.
Halep - Petkovic 1-2. Simona își ia break-ul înapoi, fără emoții.
Halep - Petkovic 0-2. Germana reușește un break foarte ușor și se distanțează.
Halep - Petkovic 0-1. Game extraordinar, care a durat 10 minute. Ambele jucătoare au avut șanse de a câștiga game-ul, dar Petkovic reușește să se impună grație serviciului.
Parcursul Simonei Halep la Roland Garros
Simona Halep a învins-o, joi, în turul doi pe Taylor Townsend, în două seturi, scor 6-3, 6-1. Miercuri, în primul tur la Roland Garros, Halep a învins-o în trei seturi, 2 - 6, 6 - 1, 6 - 1, pe americanca Alison Riske, locul 83 WTA.
Simona Halep a ajuns de două ori în finala turneului de Grand Slam de la Roland Garros, în 2014 și în 2017. Românca a pierdut ambele finale. Prima, în fața Mariei Sharapova, în 2014, în trei seturi, 4 - 6, 7 - 6, 4 -6, iar cea de-a două în 2017, când a jucat împotriva letonei Jelena Ostapenko, când a pierdut partida în trei seturi, 6 - 4, 4 -6, 3 - 6.
După victoria împotriva jucătoarei din SUA, Taylor Townsend, Simona Halep a declarat: “Categoric a fost mai bine decât în primul tur, din punct de vedere emoţional. A fost mai uşor pentru că m-am obişnuit cu acel teren şi primul tur al unui grand şlam este mereu dificil. Nu a fost uşor, dar după ce te obişnuieşti cu ritmul apoi simţi jocul”, a spus Halep în studioul Eurosport de la Roland Garros, citată de News.ro
Simona Halep a precizat că pentru ea este de fiecare dată emoţionant să joace pe terenul central de la French Open.
“Ca în fiecare an, este foarte emoţionant când păşesc pe terenul central, am câştigat în urmă cu zece ani la junioare. Încerc să mă bucur de moment, nu vreau să pun presiune asupra mea, ştiu că a fost foarte bine anul trecut, dar asta nu înseamnă că va fi aşa în fiecare an. Iau lucrurile zi cu zi, meci cu meci”.
A straightforward scoreline for @Simona_Halep in her win over Taylor Townsend did not preclude some pretty impressive hot shots. ????

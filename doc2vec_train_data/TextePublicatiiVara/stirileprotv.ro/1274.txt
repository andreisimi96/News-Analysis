Agențiile de recrutare din Marea Britanie avertizează că nu pot asigura numărul de muncitori necesari pe care producătorii de fructe și legume l-au solicitat.
Peste jumătate dintre companiile de recrutare nu au reușit să găsească forța de muncă necesară, chiar dacă au început căutările încă de la începutul acestui an. Uniunea Națională a Fermierilor din Marea Britanie a informat că anul trecut a avut o scădere de 17% a muncitorilor sezonieri care vin în Marea Britanie.
Acest lucru a condus la un dezastru, produse valoroase fiind lăsate să putrezească pe câmp.
99% dintre lucrătorii sezonieri din fermele britanice provin din Europa de Est, două treimi dintre aceștii fiind români și bulgari.
Agenția de Recrutare și Management din Kent care furnizează forță de muncă pentru 80 de producători din Marea Britanie lucrează cu români. Pentru următoarele luni ei sunt nevoiți să găsească 4000 de persoane pentru a culege căpșuni, zmeură, mere și pere. Agenția este nevoită să anunțe producătorii că nu vor avea suficienți culegători pentru ei.
De ce este România condamnată la înapoiere și sărăcie. Interviu cu profesorul universitar doctor Daniel David
Potrivit co-directorului, Estera Amesz, numărul persoanelor care doresc să lucreze în Marea Britanie a scăzut dramatic în urma Brexit-ului. O problemă a fost scăderea lirei, dar și nesiguranța oamenilor, pentru că nu știu de ce documente au nevoie acum.
”Obișnuiam să avem cozi în afara biroului nostru din București, 30, până la 40 de oameni veneau zilnic”, a explicat acesta.
Acum, recrutorii sunt nevoiți să meargă în mediile rurale românești pentru a vinde ideea de a veni la muncă în Marea Britanie.
Spre exemplu, într-un sat din Bârlad, din 30 de persoane, doar cinci persoane se înscriu pentru un loc de muncă. Alina Stan, în vârstă de 31 de ani, este una dintre ele. Ea va merge în Marea Britanie pentru a culege flori și fructe. Cu banii câștigați, va construi o casă pentru familia ei, pe care, atunci când o va termina, va renunța și la idee de a pleca.
În Iași, al doilea oraș din România, tinerii susțin că nu au intenția de a culege fructe.
”Englezii aleg și lasă muncile cele mai grele pentru străini”, spune Puiu Ionuț, un tânăr de 23 de ani care studiază geografia.
”Există o mulțime de englezi care ar putea lucra pe câmpuri și să nu lase fructele să putrezească. De aceea Brexit-ul e ciudat pentru mine, deoarece străinii vin și fac munca grea, locuri de muncă slab plătite, de aceea nu rămân”, a mai continuat acesta.
Și producătorilor din România le este greu să găsească culegători. ”Este foarte dificil să găsim muncitori pentru recoltele noastre, în principal, pentru că sunt atrași de alte țări europene”, a precizat directorul Centrului de Cercetare și Dezvoltare pentru Creșterea Fructelor din Iași, Gelu Corneanu, potrivit BBC .
Fermierii britanici se confruntă încă de anul trecut cu această problemă, de aceea unii fermieri au crescut salariile, oferă bonusuri, cazări mai bune și alte beneficii pentru a atrage străini care să le lucreze câmpurile.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

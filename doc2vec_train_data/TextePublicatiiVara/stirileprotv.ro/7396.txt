Sorana Cîrstea s-a calificat, luni, în runda a doua a turneului pe iarbă de la Wimbledon după ce a dispus de Magdalena Rybarikova (Slovacia), cap de serie numărul 19, cu 7-5, 6-3.
Sorana Cîrstea (28 ani, 51 WTA) a trecut de Rybarikova (29 ani, 19 WTA) după o oră şi 29 de minute, întorcând scorul în primul set de la 3-5.
Românca are acum 3-2 în meciurile directe cu Rybarikova. Cîrstea s-a impus în 2008, în semifinale la Taşkent, când Rybarikova a abandonat după primul set (6-3), Sorana obţinând ulterior singurul său titlu de simplu din circuitul WTA. Reprezentanta Slovaciei a învins în 2017, în sferturi la Linz, cu 5-7, 6-2, 6-1.
Cîrstea şi-a asigurat un cec de 63.000 de lire sterline şi 70 de puncte WTA, iar următoarea sa adversară va fi rusoaica Evghenia Rodina sau germanca Antonia Lottner.
Pe tabloul principal de simplu se mai află şapte românce, Simona Halep (principala favorită), Mihaela Buzărnescu, cap de serie numărul 29, Irina Begu, Monica Niculescu, Ana Bogdan, Alexandra Dulgheru şi Elena-Gabriela Ruse, ultimele două venite din calificări.
Seymour Hersh, jurnalist castigator al premiului Pulitzer

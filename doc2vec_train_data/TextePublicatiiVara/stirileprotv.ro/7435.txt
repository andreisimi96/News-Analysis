În Munții Apuseni au ajuns pasionații de speologie, dornici să călătorească până în inima pământului. Însă, înainte de a coborî la o adâncime de peste două sute de metri, începătorii cu țeluri mari au primit lecții de la specialiști.
Apoi au fost invitați să pună în practică tehnicile învățate.
După ce au descoperit tehnicile de explorare a peşterilor cu verticale, cursanţii au fost invitaţi să pună în practică tot ceea ce au învăţat.
Echipaţi corespunzător, au coborât în rapel în Avenul din Şesuri, care are o lungime de patru kilometri şi o adâncime de peste două sute de metri şi se află în Munţii Apuseni.
Temerarii au fost instruiţi şi în privinţa tehnicilor de autosalvare din subteran. Pasionaţii de spelogie s-au declarat cuceriţi de această călătorie până în inima pământului.
Alexandru Dobra, cursant Dâmboviţa: „Pregătirea noastră chiar dacă a durat nu foarte mult, a fost destul de intensă şi obositoare."
Picturi murale, vechi de aproape 65.000 de ani, descoperite în câteva peşteri din Spania
Marius Popescu, cursant: „Am venit să iau contact şi cu ceea ce înseamnă speologia. Recunosc că pentru mine a fost o mare surpriză să văd muntele din adâncuri."
Cristian Ciubotarescu, speolog: „Aceste peşteri nemenajate au diverse obstacole precum verticale, diverse locuri care trebuie urcate şi coborâte pe coardă. Orice greşeală pe o verticală poate fi fatală."
Astfel de stagii de pregătire sunt organizate periodic în diverse zone din ţară, iar cei care îi îndrumă pe tineri sunt monitorii specializaţi din cadrul Şcolii Romane de Speologie.

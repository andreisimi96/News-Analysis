23 de localităţi din 12 judeţe au fost afectate de ploile torenţial, în ultimele 24 de ore, pompierii intervenind pentru scoaterea apei din zeci de gospodării şi subsoluri. Au fost avariate şapte autoturisme şi blocate opt tronsoane de drum.
Luni dimineaţă, o localitate din Dâmboviţa este nealimentată cu energie electrică, potrivit unui bilanţ prezentat de către Inspectoratul General pentru Situaţii de Urgenţă (IGSU).
Potrivit IGSU, în ultimele 24 de ore, pompierii au intervenit pentru limitarea şi înlăturarea efectelor generate de fenomenele hidrometeorologice periculoase.
Astfel, echipaje specializate au acţionat, cu mijloace de intervenţie specifice, pentru evacuarea apei din gospodării, curţi, subsoluri, tronsoane de drum, degajarea arborilor căzuţi pe carosabil sau autoturisme, precum şi decolmatarea fântânilor şi podeţelor afectate.
În urma manifestării fenomenelor hidrometeorologice, au fost înregistrate efecte la nivelul a 23 localităţi din judeţele Arad, Argeş, Cluj, Dâmboviţa, Dolj, Gorj, Giurgiu, Hunedoara, Iaşi, Ilfov, Suceava şi Teleorman şi municipiul Bucureşti, fiind afectate: 2 case, 40 anexe, 39 de curţi, 47 subsoluri/ beciuri, 8 tronsoane de drum şi 7 autoturisme.
Fenomene meteo extreme în toată ţara. O comună a ajuns sub ape din cauza unui drum prost făcut
Circulaţia pe drumul care face legătura între Bacău şi Vaslui a fost întreruptă la graniţa dintre cele două judeţe, în comună Plopana. Un pârâu s-a umflat şi a inundat podul de legătură.
În Teleorman, la Vârtoapele, locomotiva unui tren a luat foc după ce a fost lovită de trăsnet. Călătorii aflaţi în vagoane s-au speriat teribil. Pe de altă parte, ploile au inundat zeci de case şi au distrus mai multe maşini.
O ploaie torenţială, de-o oră, a umplut străzile de apă şi la Timişoara. Doi şoferi le cer autorităţilor să ia măsuri, pentru că acest pasaj din Calea Șagului să nu mai fie inundat la fiecare ploaie. Şi, pentru că sunt siguri că mai au de aşteptat până când se va întâmpla ceva, şi-au luat... şezlonguri.
Şi la Arad, mai multe străzi, dar şi câteva zeci de gospodarii au fost inundate, în urma unei ploi torenţiale. Pe o stradă apa a fost atât de mare, încât circulaţia maşinilor şi a tramvaielor a fost oprită temporar.
Au fost probleme şi la Târgovişte, pe centura oraşului. Puţini şoferi s-au mai aventurat pe acolo, mai cu seamă că, în unele locuri, apa depăşea 40 de centimetri.
Tags: inundatii, victima, case distruse,
Cioban cu 200 de oi, salvat de ISU după ce s-a refugiat pe o insulă din calea inundațiilor

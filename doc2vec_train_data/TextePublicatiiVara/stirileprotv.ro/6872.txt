Cinci persoane au fost rănite duminică pe DN2, în localitatea Cioranca, la limita dintre judeţele Buzău şi Ialomiţa, în urma coliziunij dintre două autoturisme, traficul în zonă fiind blocat timp de aproximativ o oră.
Unul dintre răniţi este în stare gravă, fiind preluat de un elicopter SMURD pentru a fi transportat la un spital din Capitală, conform News.ro
Din primele date, rezultă că accidentul s-a produs după ce un autoturism BMW a intrat într-o depăşire riscantă, a derapat, s-a răsucit pe şosea, în final intrând în coliziune cu o maşină Skoda care circula pe sensul opus de mers.
În urma impactului 5 persoane au fost rănite. Un tânăr este în stare critică, fiind solicitat un elicopter SMURD care să-l preia şi să îl transporte la un spital din Bucureşti.
Traficul în zonă a fost blocat aproximativ o oră.

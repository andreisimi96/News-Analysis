Un norvegian şi-a schimbat viaţa radical de două ori până la 42 de ani. O dată s-a întâmplat pe nesimţite - s-a trezit obez, izolat şi fără loc de muncă.
A trăit aşa mulţi ani, apoi a decis că vrea să o ia de la capăt. Fără operaţie de reducere a stomacului, doar schimbându-şi alimentaţia şi făcând efort fizic, a reuşit să slăbească 135 de kilograme.
La 250 de kilograme, Rune era unul dintre cei mai graşi oameni din Norvegia. Deşi nu împlinise încă 40 de ani, articulaţiile lui erau pe cale să cedeze. Abia mai putea merge şi devenise izolat.
În adolescenţă fusese slab şi avusese o mulţime de prieteni. Însă viaţa lui a luat-o pe o pantă nedorită când s-a înrolat în armată.
Rune Glørstad: "Mă plictiseam. Aşa că în weekenduri petreceam şi seara mâncam bomboane. Am pus 25 de kilograme în ultimele opt luni de armată."
Deși e aproape obez, doctorii îl laudă pe Trump: ”Are niște gene incredibile”
A fost începutul obiceiurilor sale alimentare nesănătoase. La un moment dat ajunsese să mănânce cât pentru trei oameni.
Rune Glørstad: "Trei hamburgeri, un sandviş cu cârnaţi afumaţi, patru ouă, şuncă şi un litru de lapte. Apoi o pizză cu de toate şi poate nişte cartofi prăjiţi. După câteva ore mâncam ciocolată pe post de gustare. Apoi ouă şi şuncă, de obicei cinci ouă."
În urmă cu patru ani a decis să redevină omul care era. Şi-a propus să slăbească fără intervenţie chirurgicală. Aşa că şi-a căutat un antrenor şi s-a lăsat pe mâinile lui.
Rune Glørstad: "Am făcut o înţelegere de neclintit. I-am zis: "Ronny, spune-mi ce şi cât să mănânc şi aşa voi face. Spune-mi câtă mişcare să fac şi voi face mai multă."
A redus cantitatea de alimente pe care o consumă zilnic cu aproape două treimi. N-a mai pus gura pe ciocolată şi băuturi carbogazoase, iar grăsimile le-a înlocuit cu legume.
În patru ani a slăbit 135 de kilograme. În hainele sale vechi ar încăpea lejer încă un om. Şi, pentru prima oară după 13 ani, Rune se pregăteşte să lucreze din nou.
Rune Glørstad: "Viaţa a devenit fantastică. Simt că pot să fac tot ce vreau."
Acum îşi doreşte că succesul lui să-i inspire şi pe alţii să se elibereze de povara obezităţii.
Seymour Hersh, jurnalist castigator al premiului Pulitzer

Șapte persoane au ajuns la spital în urma unui accident care a avut loc în județul Arad și în care au fost implicate două autoturisme și un microbuz.
Potrivit primelor date, șoferul microbuzului ar fi vrut să vireze la stânga și, din cauza soarelui, nu ar fi văzut mașina care circulă pe celălalt sens de mers.
Microbuzul în care se aflau şapte oameni transporta navetişti de la locul de muncă spre casă. La un moment dat, pe o stradă din oraşul Pecica, judeţul Arad, şoferul a virat la stânga. Iar impactul cu maşina care circulă pe celălalt sens de mers şi în care erau cinci persoane nu a mai putut fi evitat. Avariat a fost şi un alt autoturism, cu patru oameni, care era oprit şi aştepta să vireze.
"Am auzit din magazin o bubitură şi am ieşit din magazin să văd ce s-a întâmplat. Sunt localnici care fac naveta zilnic merg la lucru”, spune un martor.
Şapte persoane, printre care un cetăţean maghiar, au fost rănite - trei din microbuz şi patru din prima maşină lovită.
Carambol pe DN71. Cinci mașini au fost avariate
Victimele au fost preluate de ambulanţe şi transportate la spital - una fiind în stare gravă.
Silviu Moldovan, pompierii voluntari Pecica: "Veneau de la muncă să-i ducă acasă şi de pe strada 2 a vrut să intre pe strada asta laterală şi a spus că nu a văzut maşina roşie venind din faţă şi el când a vrut să intre l-a lovit în partea dreaptă."
Poliţiştii continua cercetările în acest caz.
Seymour Hersh, jurnalist castigator al premiului Pulitzer

Inquam Photos / Octav Ganea
Deputatul USR Stelian Ion scrie pe pagina de Facebook că propunerea lui Tudorel Toader privind redefinirea abuzului în serviciu îi va scăpa pe Liviu Dragnea și baronii locali.
Ministrul Justiției, Tudorel Toader, a transmis, luni, propunerea de modificare a abuzului în serviciu.
”Alin. (1) - Fapta funcționarului public, aflat în exercițiul atribuțiilor de serviciu, care refuză să îndeplinească un act sau care îl îndeplinește prin încălcarea unor dispoziii exprese dintr-o lege, ordonanță de urgență sau ordonanță de guvern, în scopul de a obține pentru sine, soț, rudă sau afin până la gradul al II lea inclusiv, un folos patrimonial și prin aceasta cauzează o pagubă, certă și efectivă, mai mare decât echivalentul unui salariu minim pe economie sau o vătămare a drepturilor sau intereselor legitime nepatrimoniale ale unei persoane fizice sau juridice, vătămare constată prin act al organului competent, se pedepsește cu închisoare de la 2 la 5 ani sau cu amendă”, este propunerea lui Tudorel Toader.
USR susține că modificarea i-ar scăpa pe Liviu Dragnea și ”baronii locali” de justiție.
Procurorii DNA vor o condamnare mai mare pentru Liviu Dragnea în dosarul ”Bombonica”
”Dragnea scapă de condamnare. Cu el scapă și baronii locali. Cu ajutorul lui Tudorel Toader, avocatul infractorilor, România își afirmă pregnant caracterul de Stat Mafiot.
Ministrul Justiției ne-a trimis cu 10 minute înainte de începerea ședinței faimosul text pe care l-a căutat timp de 9 luni. Abuzul în serviciu este făcut franjuri, avem de a face cu o dezincriminare mai gravă decât cea din OUG 13.
Îndrăzniți să credeți că vor mai pleca niște milioane de români din țară cât de curând!
Precizare: Dragnea scapă pentru că nu a săvârșit fapta pentru sine, o rudă sau un afin, așa cum a propus acum avocatul său, Tudorel Toader, ci pentru partid”, a scris pe Facebook Stelian Ion. 
Seymour Hersh, jurnalist castigator al premiului Pulitzer

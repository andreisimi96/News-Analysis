Fostul preşedinte Traian Băsescu este din nou bunic, după ce fiica sa cea mică, Elena, a născut o fetiţă, Anastasia. Ulterior, fostul preşedinte a postat şi imagini în care îşi ţine în braţe nepoata.
Potrivit News.ro, fetiţa se numeşte Băsescu Anastasia, s-a născut la ora 7:52 şi la naştere a avut 3,7 kg şi 53 de cm.
Băsescu a postat deja pe contul său de Facebook o fotografie cu noul membru al familiei, însoţită de mesajul: "Bun venit pe lume, Anastasia!".
Traian Băsescu a postat apoi şi două imagini în care îşi ţine în braţe nepoata alături de mesajul "Anastasia la sfat cu bunicul".
Anunţul privind cel de-al treilea copil a fost făcut în 19 februarie.
"Mare bucurie! Anul acesta, se va naşte cel de-al treilea copil al fiicei mele Elena. Mă bucur enorm că voi fi pentru a patra oară bunic. Aştept următorii nepoţei!", a scris atunci Traian Băsescu.
Traian Băsescu şi Elena Udrea, invitaţi la nunta primarului din Ulmeni. Petrecerea a avut loc în 7 sate. FOTO
La rândul ei, Elena Băsescu a postat un mesaj în care spunea că "vigilenţii paparazzi au făcut marea descoperire" - este însărcinată.
"Eu şi Cătălin suntem foarte bucuroşi şi, fără să aveţi parte de imagini de la nuntă, deoarece am trăit o experienţă de genul acesta şi-mi ajunge, vom fi doi părinţi foarte buni pentru copilul nostru. Vă mulţumesc tuturor pentru gândurile bune, iar, când vor fi lucruri importante de comunicat, ca şi până acum, le voi comunica eu", a scris atunci fiica cea mică a fostului preşedinte.
Elena Băsescu are doi copii - Sofia Anais (4 ani) şi Traian Jr. (2 ani), din căsătoria cu Bogdan Ionescu, de care a divorţat în septembrie 2016, după patru ani de căsnicie.
Seymour Hersh, jurnalist castigator al premiului Pulitzer

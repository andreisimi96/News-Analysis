Mii de organizaţii neguvernamentale sunt împiedicate de o modificare fiscală să mai obţină sponsorizări de la majoritatea firmelor.
Sunt afectate micile asociaţii de părinţi care strâng bani să-şi trateze copiii bolnavi, dar şi organizaţia care luptă să construiască un spital pentru copiii bolnavi de cancer.
Asociaţiile au depus deja un memoriu şi aşteaptă un răspuns de la Ministerul Finanţelor. Timpul este nemilos pentru copiii care risca să rămână fără tratament, avertizează părinţii disperaţi.
Carmen Moldovan şi-a înfiinţat un mic ONG, după ce cei doi copii ai săi au fost diagnosticaţi cu autism. S-a aliat cu alţi părinţi şi se luptă lună de lună să obţină banii necesari terapiei pentru patru copii cu autism. De curând, însă, situaţia a devenit disperată: părinţii au rămas fără banii daţi prin sponsorizări de la firme, după schimbarea Codului Fiscal.
Carmen Moldovan: ''Rezultatul final pentru noi, ONG-urile mici, a fost dezastruos... Practic, noi suntem grupaţi câte 2-3 părinţi, accesăm aceste fonduri ca să plătim terapia copiilor, nu ne putem permite, nu avem spaţiu, nu avem posibilitatea să obţinem aceste acreditari care sunt şi de lungă durată şi sunt foarte costisitoare.''
Viorica Dăncilă: ”Sunt bani de salarii şi pensii. Nu văd de unde această îngrijorare”
Aceleaşi probleme sunt pentru majoritatea ONG-urilor, spun voluntarii de la Asociaţia ''Dăruiește Viață'', care vor construi primul spital pentru copiii bolnavi de cancer.
Carmen Uscatu, Asociația ”Dăruiește Viață”: ”Asociaţia 'Dăruiește Viață face un spital, nu există pentru această activitate un serviciu care să fie licenţiat, acreditat. Serviciile acreditate sunt dedicate direct copiilor sau adulţilor în dificultate.''
Mai multe ONG-uri au depus deja un memoriu la Ministerul Finanţelor pentru a cere schimbarea legislaţiei astfel încât şi organizaţiile care nu au servicii licenţiate să poată avea acces la sponsorizările făcute de microintreprinderi.
Potrivit acestora, din 42.000 de ONG-uri, doar 1.200 îndeplinesc cerinţele din legislaţie.
Reprezentanţii organizaţiilor neguvernamentale aşteaptă acum un răspuns de la Ministerul Finanţelor. Cele mai afectate sunt în general ONG-urile mici şi medii, care estimează că ar putea pierde până la 80 de milioane de euro din sponsorizări.
Tags: ong, sponsorizari, daruieste viata,
Departamentul de Luptă Antifraudă: În 2017, DNA a fost sesizată în 147 de cazuri, cu un prejudiciu de 45 milioane de euro

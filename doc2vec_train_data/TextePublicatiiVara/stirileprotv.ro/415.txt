Sinuciderea este ipoteza terifiantă luată în calcul de anchetatori, în cazul şoferului de 23 de ani, care a ars de viu într-un autoturism, într-o benzinărie din Cluj Napoca.
Cu câteva ore înainte de incendiu, tânărul a postat pe o reţea socială un mesaj în limba engleză care îi duce cu gândul pe investigatori la o decepţie în dragoste.
În acelaşi timp, psihiatrii vorbesc despre un gest dramatic prin care acesta ar fi vrut să atragă atenţia.
Secvenţele derulate după ce maşina a fost cuprinsă de flăcări lângă pompele de carburant stârnesc fiori. Riscul unei explozii era mare şi - ca să evite un dezastru - până să ajungă pompieri, angajaţii staţiei au sărit să stingă flăcările cu extinctoarele.
Şoferul maşinii - un tânăr de 23 de ani din Bucureşti - a fost înghiţit de flăcări. În mod încă inexplicabil, pompierii i-au găsit trupul pe bancheta din spate a autoturismului.
Studiu: bucureștenii, extrem de nemulțumiți de orașul lor. Comparație cu locuitorii din Cluj
Angajaţii staţiei susţin că băiatul alimentase cu câteva momente înaintea de declanşarea incendiului şi avea un comportament ciudat.
"L-am tot văzut că ba se plimba ba să închidă maşina ba se tot agita pe lângă maşină”, a spus un angajat al benzinăriei.
Ca să stingă focul, militarii de la ISU au intervenit cu 2 autospeciale.
Preţ de câteva secunde pericolul a fost uriaş intruncat între maşina şi pompa de alimentare era o distanţă de mai puţin de un metru. Anchetatorii spun că totul putea să sară în aer. Mai ales că în cele 6 pompe sunt sute de litri de combustibil."
Andrei Biriş purtător de cuvânt ISU Cluj: „Cu ajutorul angajaţilor s-a lichidat imediat şi flăcările nu s-au extins însă bărbatul a era mort, cel mai probabil cauza este autoincendierea.”
Anchetatorii spun că maşina fusese împrumutată de tânăr de la o rudă. Deocamdată nimeni nu ştie ce cauta băiatul la Cluj şi este posibil ca el să îşi fi premeditat gestul.
Tudor Ştefan Rotaru, lector psihoterapeut: “Un gest dramatic şi are şi această parte demonstrativă. Este clar că a vrut să transmită un mesaj. Însă când vine vorba de aşa ceva, vorbim de o îngustare a conştiinţei. Nu şi-a dat seama cu adevărat ce face şi nu a cântărit consecinţele gestului. Pare un gest de furie, un gest de disperare şi a vrut să transmită un mesaj. A vrut probabil să arate cât de mult suferă, este ceva întâlnit foarte rar.”
Anagajatii benzinăriei şi câţiva şoferi care erau în staţia de carburanţi au încercat să-l salveze pe tânărul de 23 de ani. Din păcate nu au putut face nimic.

"Sunt profund deziluzionată, stimată doamna primar al orașului București, pentru că ați continuat să vă folosiți de numele unor mari personalități, oferindu-le cheia și cetățenia de onoare a Bucureștiului."
Aceasta a refuzat cheia orașului, când Gabriela Firea a vrut să i-o acorde.
Și scriitorul Mircea Cărtărescu sau actrița Oana Pellea au criticat-o pe Gabriela Firea.
"După ce-au profanat Piața Victoriei și sigla #rezist, au vrut să spurce și cupa unei mari campioane. De dată asta, însă, bucureștenii noștri au fost la-nălțime și-au huiduit-o copios pe intrusă. Talentul nu se ia prin afișarea cu cei talentați. " - a scris Mircea Cărtărescu.
Iar Oana Pellea e de părere că: "Toată lumea de pe stadion a venit pentru performanța SIMONEI! Nu pentru altcineva. Nu trebuia nimeni să urce pe scenă. Decât ea! Era și este sărbătoarea Simonei și a Sportului Românesc."
Și presa internațională a relatat incidentul.
În schimb, pe Arena Națională, Simona a fost primită cu căldură atunci când a început să vorbească.
"Vă mulțumesc foarte mult că ați venit în această seară aici. Am vrut să vin special aici că să ne bucurăm împreună de acest trofeu. Bucuria este mult mai mare decât pe terenul central de la Paris. Sunt foarte mândră că sunt româncă, așa cum o spun mereu."
Cu lacrimi în ochi și cu flori în mâini, cei care o iubesc necondiționat s-au bucurat alături de Simona.
La ceremonie au fost prezenţi, printre alții, ministrul Tineretului şi Sportului, preşedintele Federaţiei Române de Tenis, fostul tenisman Ilie Năstase şi tatăl Simonei Halep.
Câștigătoarea de la Roland Gaross a primit din partea primarului general Cheia Orașului București și o diplomă de excelență, în condițiile în care Halep este deja cetățean de onoare al Capitalei. A fost și momentul în care mulțimea s-a dezlănțuit: când Gabriela Firea a început să vorbească, oamenii au huiduit-o.
Chiar dacă, potrivit desfășurătorului, primarul Capitalei trebuia să vorbească preț de câteva minute, discursul ei a fost unul scurt. Peste 10.000 de oameni au huiduit-o pe Firea.
După ce i-a oferit Simonei toate distincțiile, primarul capitalei s-a îndreptat spre ieșire, iar, într-o clipă, mulțimea a început din nou să se bucure de prezența Simonei.
Răspunsul Gabrielei Firea, postat ulterior pe pagina sa oficială de Facebook, a stârnit și mai multe reacții negative: "Echipe de cetățeni cu venin au venit bine organizate, plasate strategic printre oameni decenți, care au venit la un eveniment memorabil pentru Simona Halep.”
Seymour Hersh, jurnalist castigator al premiului Pulitzer

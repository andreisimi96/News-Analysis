Scene apocaliptice în Guatemala, dupa erupţia unui vulcan situat la doar 40 de kilometri de capitala ţării. Un întreg sat, aflat la poalele vulcanului, a fost acoperit de lavă
Preşedintele Morales a anunţat că decretează stare de calamitate în cel puţin trei departamente. Măsura - justificată de pierderile de vieţi omeneşti şi de daunele suferite de infrastructura- permite deblocarea de fonduri pentru intervenţie. Potrivit protecţiei civile, aproape 2 milioane de oameni sunt afectaţi într-un fel sau altul de aceasta erupţie, cea mai gravă din ultimii 44 de ani.
Printre victimele vulcanului Fuego, 25 la număr după primul bilanţ, sunt şi mulţi copii. Echipele de intervenţie au fost nevoite să răscolească în mormanele de cenuşa vulcanică penru a recupera trupurile carbonizate. Doi copii ar fi pierit, arşi de vii în timp ce priveau erupţia de pe un pod.
El Rodeo, satul cel mai aproape de vulcanul Fuego a fost literalmente îngropat în cenuşă şi lavă. Unii localnici au pierit pe stradă, sufocaţi, pe alţii urgia i-a surprins în case. O femeie din sat, care a ajuns la echipele de salvare acoperită de cenuşă, crede că familia ei a fost îngropată de valurile de lavă.
Vulcanul Fuego a început să erupă, în Guatemala. Sunt 25 de morţi şi zeci de răniţi
„Am văzut cum lava se scurgea pe câmpul cu porumb şi am alergat spre dealuri”, spune ea. Alte 4 persoane, inclusiv un oficial care pregătea evacuarea au murit într-o casă din El Rodeo atunci când clădirea a luat foc.
După 16 ore în care vulcanul a expulzat cenuşa până la 10 mii de metri altitudine, undele de de şoc, tunetele şi degajarea de gaze s-au estompat, iar erupţia pare să se fi încheiat.

Bărbatul surdo-mut care a fost amendat în 10 martie de Jandarmeria Bucureşti cu 2.000 de lei, pentru că ar fi scandat lozinci anti-PSD la Congresul Extraordinar al partidului, a câștigat procesul cu Jandarmeria.
Astfel, Judecătoria Sector 1 a admis plângerea lui Ioan Duia și a anulat procesul-verbal de contravenție.
Aceeași instanță l-a exonerat de plata amenzii de 2.000 de lei și a obligat Jandarmeria București să plătească cheltuieli de judecată de 734 de lei.
Jandarmeria București poate face apel.
Ioan Duia, care este surdo-mut, a fost amendat cu 2.000 de lei după ce a participat la protestul din 10 martie din faţa Sălii Palatului, unde a avut loc Congresul Extraordinal al PSD. Pe procesul verbal încheiat de un jandarm scria că bărbatul „a participat alături de alte persoane la o contramanifestaţie, scandând lozinci împotriva participanţilor care îşi desfăşurau legal activitatea la Congresul Extraordinar al PSD”.
Direcţia Generală de Jandarmi a Municipiului Bucureşti a susţinut că amenda nu a fost dată protestatarului pentru că scanda lozinci, ci în baza articolului 26, litera g din Legea 60/1991 privind organizarea şi desfăşurarea adunărilor publice, care spune că reprezintă contravenţie "organizarea sau participarea la contramanifestaţii desfăşurate în acelaşi timp şi în acelaşi loc cu adunările publice declarate, indiferent de modul lor de exprimare”, iar aceste lucru este precizat şi în procesul verbal, la rubrica "încadrarea faptei”.
Deputat PNL: Carmen Dan să-și ceară scuze pentru amendarea cetățeanului surdo-mut
"Asupra temeiniciei şi legalităţii aspectelor menţionate de agentul constatator în descrierea faptei din procesul-verbal încheiat se poate pronunţa doar o instanţă de judecată, în cazul în care procesul-verbal va fi contestat de către respectiva persoană”, a mai spus DGJMB.
Ulterior, Jandarmeria Română a anunţat că Direcţia Control din cadrul Inspectoratului General face verificări la DGJMB, cu privire la modul în care a fost întocmit procesul verbal de sancţionare, rezultatele verificărilor urmând să fie făcute publice.
Seymour Hersh, jurnalist castigator al premiului Pulitzer

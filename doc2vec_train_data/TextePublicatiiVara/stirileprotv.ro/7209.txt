Operaţiune inedită într-un cuib de berze, la Galaţi! Patru pui de barză au rămas orfani şi nu se mai puteau hrăni, aşa că localnicii au chemat în ajutor pompierii.
Salvatorii au reuşit să coboare puii în siguranţă şi i-au predat unei asociaţii pentru protecţia animalelor, care le oferă toată atenţia de care au nevoie.
Unul câte unul, puii de barză au fost recuperaţi de cei doi pompieri, care au urcat la 8 metri înălţime, până în dreptul cuibului. Flămânzi şi slăbiţi, cei 4 pui au fost preluaţi apoi de membrii unei asociaţii pentru protecţia animalelor din Galaţi.
Femeie: "Dă să îi văd şi eu mai de aproape. Manca-i-ar mama pe ei. Trebuie hrănit oleacă săracul."
Povestea celor patru fraţi este una foarte tristă. Mama lor a fost grav rănită vineri seara când încerca să-i protejeze, în timpul unei ploi torenţiale, cu grindină. Medicii veterinari au făcut tot posibilul să o salveze.
O familie mai mare decât o echipă de fotbal: 14 copii și toți băieți. ”Fără oricare dintre ei ar fi ciudat"
Femeie: "Ea şi-a apărat puii şi a venit un bolovan colţurat, mare. Atunci i-a rupt braţul. N-a mai putut să fie salvată şi am auzit astăzi că a murit barza."
În ultimele zile, localnicii nu au scăpat cuibul din ochi. Când au aflat însă că puii au rămas orfani au cerut ajutorul pomperilor.
Alin Vargolici, pompier alpinist: "A fost una dintre cele mai frumoase misiuni, cu toate că gradul de dificultate ne-a permis accesul destul de greu la cei patru puişori de barza, dar important este că am reuşit."
Puii de barza vor mai rămâne câteva zile sub supraveghere la Galaţi, apoi ajunge la o asociaţie din Sibiu, care se ocupa de îngrijirea păsărilor rănite.

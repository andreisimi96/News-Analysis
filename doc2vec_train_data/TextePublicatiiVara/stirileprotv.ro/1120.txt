Preşedinţia franceză a salutat luni comentariile cancelarului german, Angela Merkel, privind reforma Uniunii Europene şi a zonei euro, relatează dpa.
Merkel împărtăşeşte obiectivele Franţei "în toate chestiunile privind suveranitatea europeană", inclusiv în problema migraţiei, a precizat biroul preşedintelui Emmanuel Macron, potrivit Agerpres .
Există de asemenea o convergenţă de opinii şi în privinţa uniunii monetare, deşi Berlinul şi Parisul trebuie să facă mai mult în următoarele săptămâni pentru a obţine "un acord mai ambiţios privind uniunea bancară şi capacitatea bugetară a zonei euro", se arată în comunicatul Palatului Elysee.
Într-un interviu pentru ediţia de duminică a ziarului Frankfurter Allgemeine Zeitung, Merkel şi-a prezentat viziunea despre cum ar trebui să se dezvolte zona euro, printre multe alte subiecte.
Printre obiectivele sale se numără crearea unui fond al euro şi un 'buget de investiţii' comun, deşi ia în considerare un buget mult mai mic decât a cerut Macron.
Merkel și Macron încearcă să convingă Rusia și China să salveze acordul nuclear iranian
Comentariile Angelei Merkel au fost văzute de Palatul Elysee ca un 'prim răspuns' la un discurs susţinut de Macron la Universitatea Sorbona în septembrie şi în care şi-a anunţat planurile pentru o reformă mai amplă a Uniunii Europene.
"Este o mişcare pozitivă, o dovadă a angajamentului european al cancelarului şi al guvernului său", a transmis preşedinţia franceză.
Cele două ţări ar urma să cadă de acord asupra unei foi de parcurs comune pentru reformele UE în cursul acestei luni.
Seymour Hersh, jurnalist castigator al premiului Pulitzer

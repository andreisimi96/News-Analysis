Porumbul timpuriu, dulce şi bun de fiert, este gata să ia drumul litoralului şi e deja în pieţe. Cei care în trecut investeau în roşii şi castraveţi, au mers în ultimii ani şi pe această cultură.
Nu au greşit pentru că vara ştiuletele pleacă de la poarta serei cu 2 lei, dar până la cumpărător poate să îşi tripleze preţul.
Pentru porumbul special, dulce şi corcant, fermierii aleg seminţe din Olanda şi Ungaria. Un producător din Olt a plantat 5000 de fire şi a investit 500 de lei, profitul fiind însă de 10 ori mai mare. Preţul ridicat durează însă doar o săptămână, două, depinde cine iese cu marfă mai repede.
Copt pe jar sau fiert, porumbul este apreciat în orice vacanţă. Tocmai de aceea fermierii că au înlocuit o parte dintre culturile de roşii, ardei şi castraveţi în încercarea de a ocupa o nişă pe litoral, unde cererea e mare.
Ştefan Virtof, legumicultor: "Faţă de roşii e mai bine, muncă mai puţină, cheltuieli mai puţine."
Cum cei mai mulţi dintre fermieri nu ajung cu marfa la mare, preţul îl stabilesc intermediarii.
Medicii nutrituionisti spun că porumbul dulce este mai bun decât pâine albă, dar trebuie consumat, totuşi, cu moderaţie.
Iren Alexoi, nutriţionist: "Comparând cu 100 de grame de pâine, care are undeva la 19-20 de carbohidraţi, cam tot atât
are şi un porumb dulce, dar, atenţie, sunt carbohidraţi buni faţă de pâinea albă, a căror carbohidraţi ne îngraşă."
La mare turiştii dau în această perioadă şi 5 lei ca să îşi facă poftă.

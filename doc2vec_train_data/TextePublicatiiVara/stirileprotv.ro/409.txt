Vreți să descoperiți cât mai multe despre locurile pe care le vizitați în concediu? A apărut o aplicație care ține loc de ghid turistic și este dezvoltată de români.
Aplicația îi motivează pe turiști să afle cât mai multe despre destinațiile alese.
Questo este o aplicație de mobil pentru ”self-guided tours”, care ajută oamenii să exploreze locurile autentice din orașe prin rezolvarea unor indicii.
Tururile din Questo sunt construite de către localnici, cu ajutorul unei platforme web proprii, care îi ghidează în tot procesul.
Ce spun dezvoltatorii aplicației: ”Noi am lansat produsul pe piață anul trecut, în mai, iar de atunci și până în primăvara asta am testat cu precădere pe piața din România. În luna martie am participat și câștigat un grant de la Booking.com, după o participare la acceleratorul lor din Tel Aviv, Booster Lab.
Ca urmare a prezenței la acest program, am reușit și să ne definim împreună cu ei un roadmap mai clar, vis-a-vis de activitatea noastră pentru următoarele 12 luni, care presupune lansarea produsului în 5 noi piețe strategice: Olanda, Franța, Germania, Italia și Spania. Asta pe lângă România și Ungaria, unde suntem deja prezenți.”
Questo , în cifre:
- aplicația este disponibilă în 24 de orașe din 3 țări (România, Olanda, Ungaria). Target pentru 2018: 50 de orașe
- peste 20.000 de descărcări
- peste 12.000 de oameni au explorat un tur Questo, mergând peste 25.000 km pe jos
- parteneriat cu o administrația locală într-un proiect de Smart City: ”Smart tourism for Smart Cities” în Alba Iulia 2018
- 40.000 euro venituri în 2018
- 30 de muzee din România au tururi în aplicația Quest
- 3200 de oameni au explorat muzeele din România prin tururile Quest la Noaptea Muzeelor. (1000 de oameni au explorat Cimitirul Bellu)
Seymour Hersh, jurnalist castigator al premiului Pulitzer

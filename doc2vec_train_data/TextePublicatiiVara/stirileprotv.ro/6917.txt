Mike Snowden, un cunoscut chitarist stabilit în Atlanta, îmbină pasiunea pentru muzică și meşteşugul prelucrării lemnului, un alt talent al său.
Așa a ajuns poate cel mai cunoscut creator de chitare făcute din cutii de trabucuri. A vândut numeroase astfel de instrumente muzicale, iar la unele a cântat chiar el. Și a lansat şi propriile albume.
Aproape zilnic, Mike Snowden coboară în atelierul amenajat în pivniţa casei sale, din Atlanta, pentru a crea instrumente muzicale unice.
Şi a ajuns poate cel mai cunoscut promotor al revoluției chitarelor făcute din cutii de trabucuri.
"Cred că am început să fac asemenea chitare acum vreo 10 ani. Când am folosit prima dată o cutie de trabucuri mi-am zis: "Uite că merge, pot să cânt la ea! Un prieten a văzut chitară făcută de mine și a exclamat: "Ce meseriașă e! Vreau și eu una!"
Profesorul de chitară acuzat că și-a agresat sexual eleva minoră, arestat preventiv
Uşor, uşor, a pornit o adevărată afacere şi a ajuns să nu mai facă față comenzilor, care vin nu doar din Statele Unite, ci și din țări europene, ca Italia, sau tocmai din Australia. Iar chitarele ieşite din mâinile lui Snowden au devenit tot mai cunoscute.
"Jeff Daniels era în oraș pentru filmări la "Dumb and Dummer 2". Am primit un e-mail: "Hei, Mike, trec pe la tine să iau chitara..." Soția mea m-a întrebat: "Cine ți-a dat mesaj". Ei, e Jeff, vrea o chitară de-a mea... Îi răspund la e-mail. Eu încercam să par indiferent, dar ea a izbucnit: "Glumești? E Jeff Daniels!"
După Jeff Daniels, şi alte vedetele s-au arătat interesate de instrumentele lui. Printre acestea, şi legenda rock Ozzy Osbourne.
"Ozzy e grozav, foarte amabil și tare amuzant. Arată grozav. Când l-am văzut la mine la ușă mi-am zis: "Uite-l, e în formă!""
Osbourne a fost, de altfel, unul dintre idolii lui Mike Snowden, când a învățat să cânte la chitara în copilărie. La 19 ani, Mike Snowden era deja un cunoscut chitarist, interpret al stilului blues.
"Ajunsesem la 250 de concerte pe an și am ținut-o așa cinci ani. Apoi, trupa noastră s-a destrămat, iar eu mă simțeam epuizat. Îmi spuneam atunci că nu mai vreau să aud de muzică, nu mai vreau să ating o chitară."
Dar pasiunea lui pentru muzică nu s-a stins. Doar s-a transformat. Până acum, a creat peste 1.400 de chitare din cutii de trabucuri.
Seymour Hersh, jurnalist castigator al premiului Pulitzer

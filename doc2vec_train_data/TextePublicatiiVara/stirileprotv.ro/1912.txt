Donald Trump s-a întors din Singapore debordând de încredere şi optimism. Preşedintele american spune că s-a înţeles bine din prima clipă cu Kim Jong-Un şi că există între ei o relaţie de încredere reciprocă.
În plus, Trump e convins că dictatorul nord-coreean va începe imediat să-şi distrugă arsenalul nuclear, deşi documentul semnat la finalul summitului nu prevede o denuclearizare "ireversibilă şi verificabilă" a Coreei de Nord.
Într-un interviu acordat imediat după summitul cu Kim Jong-Un, Trump a explicat publicului american ce a obţinut de la întâlnirea istorică.
Donald Trump: "O să-şi distrugă arsenalul nuclear, nici nu a fost vorba de altceva. Eu cred că vor face asta destul de repede. Vom vedea. Dar vor începe să se ocupe de asta imediat."
Trump e convins că l-a "citit" pe Kim Jong-Un şi că acesta îşi va ţine promisiunea.
Donald Trump: "Am ajuns să îl cunosc. A vorbit serios. Chiar vrea să facă ceva extraordinar pentru ţara lui şi aceasta e singura cale."
Analiști, despre întâlnirea Trump - Kim Jong-un: ”Ne-am îndepărtat de riscul unui război”
În plus, a mai spus Trump, o singură întâlnire a fost de ajuns pentru că între el şi Kim să se formeze o legătură de încredere reciprocă.
Donald Trump: "Am încredere în el. Şi el are încredere în mine, chiar cred asta. Le-a spus unor reporteri care îl însoţeau că ştie că niciun alt preşedinte american nu ar fi fost în stare de un asemenea progres, niciunul."
La Washington, puţini au rezonat la asigurările preşedintelui.
Robert Menendez, senator democrat: "Trebuie să fiu sincer cu voi, e cea mai vagă promisiune obţinută până acum de la Coreea de Nord."
Chuck Schumer, senator democrat[<moş>Titraj_CHUCK SCHUMER</moş>]
"Statele Unite au câştigat ceva vag, care nu poate fi verificat. Coreea de Nord a obţinut ceva tangibil şi durabil. Pentru nord-coreeni, să aibă steagul alături de cel american înseamnă un semnal clar că trebuie respectaţi."
Mulţi au văzut drept o concesie majoră decizia lui Donald Trump de a anula exerciţiile militare cu Coreea de Sud, considerate "costisitoare" şi "provocatoare". Potrivit presei americane, Trump a făcut anunţul fără să se consulte cu omologul de la Seul.
Joseph Yun, analist: "Prin exerciţii, trupele noastre sunt gata de atac. Ce rost mai are să ai trupe dacă nu sunt pregătite?"
După ce va face vizite la Seul şi Beijing, secretarul de stat american Mike Pompeo se va întâlni săptămâna viitoare cu oficiali nord-coreeni, cu care va discuta despre detaliile procesului de denuclearizare şi despre garanţiile de securitate oferite la schimb de Statele Unite.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

În urma summitului istoric Trump – Kim, presa din Coreea de Nord îl laudă pre președintele american, în unele cazuri numindu-l pe șeful administrației de la Washington „lider suprem”, titulatură atribuită doar lui Kim Jong-un. 
Presa din Coreea de Nord îl laudă pe Donald Trump în articolele post-summit referindu-se la președintele american ca la “liderul suprem”, titulatură atribuită lui Kim Jong-un, tatălui și bunicului său, potrivit Newsweek.com .
Faptul că Donald Trump a fost portretizat ca un lider demn de respect de către presa din Coreea de Nord demonstrează că regimul de la Phenain, care controlează fiecare aspect din media și fiecare mesaj public, îl consideră pe președintele american un partener cu care se poate comunica.
De asemenea, și Donald Trump a avut numai cuvinte de laudă la adresa lui Kim Jong-un.
“E un bărbat foarte capabil, gândiţi-vă că a moştenit o ţară la 26 de ani şi s-a dovedit în stare s-o conducă”, a declarat liderul de la Casa Albă. Ba mai mult, pe tot parcursul întâlnirii, Trump a fost zâmbitor și a dat dovadă de numeroase gesturi de prietenie față de omologul său nord-coreean.

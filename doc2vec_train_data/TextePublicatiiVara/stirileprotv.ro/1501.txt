Sâmbătă avem încă o zi caldă. După-amiază apar averse consistente la deal, la munte şi sporadic în restul ţării, iar seara o să plouă mai mult în regiunile sud-vestice.
Maximele pleacă de la 24 de grade pe litoral şi ajung la 32 de grade în Lunca Dunării.
În Dobrogea şi Bărăgan avem soare şi vreme bună în mare parte a zilei. Prin Bărăgan s-ar putea să vină o aversă, două mai spre seară, iar pe litoral şi în delta se mai încălzeşte puţin faţă de ieri.
Mai sus, în Moldova sudică şi în nordul Munteniei, domină timpul frumos, iar maximele, un pic mai ridicate ca ieri, ajung pe la 30-31 de grade. După-amiaza apar ceva nori şi nu este exclus să vină o ploaie de scurtă durată.
Se face mai cald şi în jumătatea nordică a Moldovei şi în Bucovina. Temperaturile urcă spre 30 de grade, aversele vin după prânz în zonele înalte, dar vor fi ceva condiţii de ploaie şi în rest.
Mii de turiști sunt așteptați pe litoral. Prețurile sunt mai mici decât în plin sezon
În nordul Transilvaniei şi în Maramureş se anunţă o zi frumoasă şi caldă, cu 30-31 de grade în termometre. După-amiaza apar ceva înnorări şi aici, dar nu este sigur că o plouă, iar la noapte se înseninează.
În vestul ţării o să avem vreme caldă şi în general frumoasă. După amiază sunt ceva şanse de ploaie, iar la noapte instabilitatea cuprinde zona Banatului, pe unde se aştepta ploi zdravene şi intensificări de vânt.
Şi în Transilvania o să fie cald. Vom avea maxime de la 26, la 30 de grade, averse consistente în zonele de deal şi munte şi vreme destul de bună în rest. În judeţul Harghita este cod galben de ceaţă densă până la ora 9. Vizibilitatea este mult scăzută.
În Oltenia, aversele vin mai întâi în regiunile deluroase, iar seara şi noaptea se extind în aproape toată provincia. Vor fi şi fenomene electrice, condiţii de grindină şi se pot strânge cantităţi însemnate de apă, într-un interval foarte scurt.
În ţinuturile sudice, şansele de ploaie cresc pe înserat. Până atunci avem atmosferă însorită şi temperaturi ridicate. În Lunca Dunării se pot atinge şi 33 de grade, la umbră.
Bucureştenii au parte de o zi frumoasă şi o amiază călduroasă, cu 32 de grade, la umbră. Vântul rămâne activ, iar pe seară şi la începutul nopţii se-adună norii şi pot să apară ploi de scurtă durată.
La munte rămânem cu vremea caldă, instabilitatea revine după prânz. Aversele cu grindină şi vijelii apar în majoritatea masivelor, iar seară vor afecta mai ales Munţii Banatului şi vestul Meridionalilor.
În schimb, pe litoral găsim soare, vreme bună de plajă şi un vânt destul de activ. Se mai încălzeşte un pic faţă de ieri: maximele din staţiuni ajung pe la 24-25 de grade. Apa mării va avea în jur de 21-22 de grade.
PROGNOZA METEO PENTRU 3 ZILE
În Bucureşti, sâmbătă se anunţă o zi frumoasă şi o amiază călduroasă, cu 32 de grade, la umbră. În orele serii pot să vină câteva reprize de ploaie. Vreme caldă avem şi mâine, soare în prima parte a zilei şi înnorări spre seară, când sunt posibile ploi de scurtă durată. Luni, maxima ajunge la 30 de grade, iar norii se-adună pe înserat şi vor aduce câteva ploi zgomotoase, de vară. La fel va fi şi marţi - vreme caldă şi condiţii de averse după-amiaza şi seară.
La munte, sâmbătăi se mai încălzeşte puţin. Aversele, cu vijelii şi grindina apar după prânz în majoritatea masivelor; iar mai târziu se retrag spre sud-vest. Maine rămânem cu temperaturile ridicate; însă instabilitatea revine în a doua parte a zilei, când vin alte ploi torenţiale, cu fenomene destul de violente. Luni se răcoreşte puţin şi vom avea vreme cam neplăcută, perioade cu ploi zdravene, cantităţi mari de apă şi căderi de grindină. Instabilitatea persistă şi marţi. Aversele apar în cea mai mare parte a zonei montane şi vor veni din nou cu tunete, fulgere şi vânt puternic.
În schimb, pe litoral găsim vreme bună. Sâmbătă se mai încălzeşte puţin şi o să avem o zi frumoasă, cu vânt destul de activ. Duminică, temperaturile mai cresc un pic şi ajung pe la 26 de grade. Nu prea zărim norii, însă vântul o să agite atmosfera. Şi luni avem o zi însorită şi caldă, dar pe seara apar înnorări şi condiţii de ploaie. Marţi se mai aduna norii şi e posibil să plouă, dar vor fi şi perioade cu soare, iar temperaturile se menţin la valori plăcute.
Seymour Hersh, jurnalist castigator al premiului Pulitzer

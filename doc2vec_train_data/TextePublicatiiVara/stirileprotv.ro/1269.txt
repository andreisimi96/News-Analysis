Comisia Europeană a adoptat miercuri o legislaţie pentru contracararea efectelor extrateritoriale ale sancţiunilor SUA asupra companiilor europene care doresc să investească în Iran, după retragerea Washingtonului din acordul nuclear cu Iranul.
Regulamentul european, numit ”legea blocajului”, a fost creat iniţial în 1996 pentru a contracara embargoul asupra Cubei, însă nu a fost niciodată utilizat şi trebuie adaptat pentru a se aplica în cazul dosarului nuclear iranian.
Statele membre UE şi Parlamentul European au termen două luni pentru a se opune, a afirmat executivul european într-un comunicat.
”Dacă nu vor fi obiecţii”, legislaţia va intra în vigoare ”nu mai târziu de începutul lunii august când vor intra în vigoare primele sancţiuni decise recent de Statele Unite”, se precizează în comunicat.
Această lege aşa-numită "de blocaj" permite companiilor şi instanţelor europene să nu se supună reglementărilor privind sancţiunile adoptate de ţări terţe şi stipulează că nici un verdict decis de tribunale străine pe baza acestor reglementări nu s-ar aplica în UE.
Jens Stoltenberg: NATO nu va apăra Israelul în cazul unui atac al Iranului
Franţa, Germania şi Marea Britanie au cerut miercuri Statelor Unite ca întreprinderile lor din Iran să fie scutite de sancţiuni.
Executivul european şi-a actualizat de asemenea miercuri legislaţia pentru a permite Băncii Europene de Investiţii (BEI) să faciliteze investiţiile companiilor europene în Iran, în special cele ale companiilor mici şi mijlocii.
Preşedintele american Donald Trump a anunţat pe 8 mai retragerea Statelor Unite din acordul nuclear semnat în 2015 de Iran şi marile puteri internaţionale. Acest acord, încheiat după doi ani de negocieri, a permis ridicarea sancţiunilor în schimbul angajamentului Iranului de a-şi limita activităţile nucleare.
Seymour Hersh, jurnalist castigator al premiului Pulitzer

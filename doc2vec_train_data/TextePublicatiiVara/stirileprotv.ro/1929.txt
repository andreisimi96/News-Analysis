Un colaj de imagini şi text postat pe paginile de Facebook ale mai multor organizaţii PSD afirmă că Simona Halep a fost huiduită pe Arena Naţională.
Colajul a apărut pe paginile PSD Mehedinţi, PSD Constanța, PSD Tulcea, PSD Giurgiu şi PSD Ilfov - de unde a fost ulterior şters.
În textul de pe colaj se afirmă că Simona Halep a fost huiduită luni pe Arena Naţională de 20.000 de "fani", în vreme ce la mitingul PSD de sâmbătă ar fi fost "aplaudată de sute de mii de români". Nu se menţionează nicăieri că Gabriela Firea a fost prezentă pe Arena Naţională sau că de fapt ea a fost huiduită şi se sugerează că Simona Halep ar fi izbucnit în plâns.
De asemenea, PSD Bucureşti a postat pe pagina de Facebook un film însoţit de mesajul "Ruşinea ţării #Rezist", în care se vorbeşte despre "Manipularea #Rezist" şi despre faptul că a fost huiduit momentul de glorie al Simonei Halep și despre fondatorul grupului Corupţia Ucide, Florin Bădiţă, prezentat ca fiind "fostul consilier al euro-pârâcioasei Monica Macovei".
Washington Post: Urale pentru Simona Halep, huiduieli pentru Gabriela Firea
De asemenea, în fllmuleţ se susţine că momentul huiduielilor a fost pregătit cu "minciuni ordinare", începând cu anunţul lui Nicuşor Dan conform căruia Simonei Halep nu i s-a permis de căttre primărie să se întlnească cu românii într-o piaţă din Bucureşti. Ultima imagine din film este mesajul "Ruşine! #Rezist! Simona nu merita asta".
Acest videoclip se află pe pagina de Facebook a PSD București , care a scos opțiunea de includere a acestui clip pe alte site-uri.
Ce s-a întâmplat de fapt pe Arena Naţională: 
Victor Ponta spune că în spatele materialelor ”mincinoase, manipulatoare și absolut mizerabile” s-ar afla ”un personaj dubios adus de Dragnea”: 
”Îi rog pe foștii mei colegi din PSD Tulcea , Constanța, Giurgiu, Mehedinți și din alte județe să șteargă repede această mizerie care a fost postată de la Sediul Central al PSD pe conturile organizațiilor locale.
Oamenii nu știu (așa cum știu eu) că aceste materiale mincinoase, manipulatoare și absolut mizerabile sunt gândite și postate direct de la Sediul Central din K10 de un personaj dubios adus de Liviu Dragnea de la Neamț ( numele lui este George Harabagiu, nu poate fi numit “șobolan” că nu trebuie jigniți șobolanii și ascultă doar de “Dom Președinte”)!
Pentru aceste minciuni oribile despre Simona Halep vor fi înjurați și sancționați pe nedrept membrii PSD / vă rog - reacționați!
Ps - Dragnea și Firea sunt trecători dar partidul rămâne. Membrii trebuie să apere imaginea partidului, nu a unor lideri trecători.” - a scris Ponta pe Facebook. 
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

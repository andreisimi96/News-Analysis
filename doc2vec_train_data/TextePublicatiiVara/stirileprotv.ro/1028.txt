Iranul va informa ONU, prin Agenţia Internaţională pentru Energia Atomică (AIEA), despre începerea unui proces de creştere a capacităţii de îmbogăţire a uraniului.
Informația a fost transmisă de agenţia de presă iraniană ISNA, preluată de Reuters și citată de Agerpres.
Purtătorul de cuvânt al Organizaţiei pentru Energia Atomică din Iran, Behrouz Kamalvandi, a declarat ISNA că va fi înmânată AIEA o scrisoare prin care Iranul va anunţa creşterea capacităţii de producere a hexafluorurii de uraniu (UF6), începând de marţi.
Potrivit oficialului citat, Iranul are capacitatea de a accelera producţia de centrifuge folosite la concentrarea uraniului. UF6 este materia primă în acest proces.
Fost șef al Mossadului: Israelul plănuia să atace Iranul și să înceapă un război
Conducătorul suprem al Iranului a exclus alte negocieri cu UE şi a ordonat reluarea programului de îmbogăţire a uraniului
Ayatollahul Ali Khamenei, conducătorul suprem al Iranului, a exclus luni continuarea negocierilor pentru prelungirea acordului nuclear cu puterile occidentale şi a cerut agenţiilor iraniene reluarea imediată a programului de îmbogăţire a uraniului, informează DPA.
Uniunea Europeană a propus prelungirea negocierilor pentru menţinerea înţelegerii din 2015, după ce SUA s-au retras din acord la începutul lunii mai. "Acest vis au europenilor nu se va realiza niciodată", a declarat Khamenei.
Iranul acceptase să îşi îngheţe programul nuclear în schimbul suspendării unor sancţiuni internaţionale. Alături de SUA şi Iran, termenii au fost conveniţi de Rusia, China, Regatul Unit, Franţa şi Germania.
Preşedintele american Donald Trump a considerat însă că acordul este dezavantajos, deoarece nu limitează şi înarmarea cu rachete şi influenţa destabilizatoare a Teheranului în Orientul Mijlociu.
Ayatollahul Khamenei a cerut începerea "chiar de mâine" a pregătirilor pentru reluarea îmbogăţirii uraniului, fără niciun fel de limitări. El a afirmat că Iranul nu poate avea încredere în nicio ţară şi trebuie să se pregătească pentru eşecul acordului, în ciuda oricăror promisiuni din partea UE.
Europenii au încercat să îl convingă pe Trump să nu retragă SUA din acord, iar ulterior au sperat că vor obţine din partea Teheranului respectarea moratoriului nuclear, în ciuda sancţiunilor americane care afectează şi companii europene. Prin câteva declaraţii ale unor oficiali, Iranul a anunţat însă că 31 mai este termenul-limită pentru găsirea unei formule în acest sens.
Merkel şi Netanyahu consideră că activităţile Iranului reprezintă un motiv de îngrijorare pentru securitatea Israelului
Cancelarul german Angela Merkel a declarat că a fost de acord cu premierul israelian Benjamin Netanyahu în cadrul unei întrevederi luni la Berlin că activităţile Iranului în Orientul Mijlociu reprezintă un motiv de îngrijorare, în special pentru securitatea Israelului, relatează Reuters.
'Suntem de acord că problema influenţei regionale a Iranului este îngrijorătoare, mai ales pentru securitatea Israelului', a declarat Angela Merkel în cadrul unei conferinţe de presă cu Benjamin Netanyahu.
'Susţinem dreptul Israelului la securitate şi am spus tot timpul acest lucru Iranului', a afirmat Merkel. 'Avem acelaşi obiectiv, şi anume ca Iranul să nu obţină niciodată o armă nucleară. Diferenţa dintre noi este modul în care facem acest lucru', a adăugat ea.
La rândul său, premierul israelian Benjamin Netanyahu a declarat că activităţile Iranului în întreg Orientul Mijlociu ameninţă să provoace un alt val de refugiaţi în Europa.
Netanyahu, care se află în turneu pentru a convinge ţările europene să urmeze exemplul administraţiei lui Donald Trump şi să renunţe la acordul nuclear cu Iranul, a declarat că Teheranul se foloseşte de veniturile obţinute ca urmare a ridicării sancţiunilor pentru a finanţa conflictele.
Obiectivul Iranului este de a 'conduce un război religios în Siria, cu populaţie majoritar sunnită', a spus el.
'Acest lucru riscă să provoace un nou război religios - de data aceasta un război religios în Siria - iar consecinţa va fi un număr mai mare de refugiaţi şi voi ştiţi exact unde vor merge aceştia', i-a spus Netanyahu omologului său german.
Pe de altă parte, liderul suprem iranian, ayatollahul Ali Khamenei, a avertizat luni în legătură cu răspunsul dur al ţării sale în cazul unui atac al duşmanilor Teheranului, spunând că programul de rachete balistice al ţării este destinat apărării în pofida cererilor ţărilor occidentale de a renunţa la acesta.
'Teheranul va ataca de 10 ori mai mult dacă este atacat de duşmani... Inamicii nu doresc un Iran independent în regiune... Noi vom continua să sprijinim ţările oprimate... duşmanii noştri au organizat războaie economice şi psihologice împotriva noastră iar sancţiunile americane fac parte din acestea', a spus ayatollahul Ali Khamenei pentru televiziunea de stat iraniană. 
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

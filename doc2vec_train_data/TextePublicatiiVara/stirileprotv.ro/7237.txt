Mezinul ministrului Justiţiei, Tudorel Toader, a ajuns de urgenţă la spital, după ce a fost implicat într-un accident rutier petrecut lângă Iaşi. Potrivit poliţiştilor, tânărul Andrei ar fi aţipit la volan şi n-a mai controlat maşina.
Astfel, a izbit trei podețe, iar, în final, s-a răsturnat într-un şanţ.
Accidentul s-a produs marți dimineaţă, la 4:00. Teodor Andrei Toader, în vârstă de 21 de ani, era în maşină cu o prietenă. Poliţiştii spun că, în localitatea Chicerea, fiul ministrului Justiţiei ar fi adormit la volan.
Tânărul se îndrepta spre Iaşi. Într-o curbă, a pierdut controlul autoturismului, a intrat în șanț, a lovit trei podețe, iar apoi s-a oprit tot într-un şanţ.
Localnicii s-au speriat de zgomot şi când au ieşit pe la porţi, au văzut maşina răsturnată şi distrusă în proporţie de 80 la sută. Oamenii au sunat imediat la 112.
Un bărbat de 67 de ani, rănit grav într-un accident în lanț, pe un bulevard din Târgoviște
"Era o maşină, un tânăr şi o fată. El avea ceva probleme la spate şi fata era lovită la un picior", spune un bărbat.
"A avut mare noroc că scăpat cu viaţa, în zona asta des se întâmplă accidente, oamenii circulă cu viteză mare", spune alt localnic.
Cei doi tineri au fost duşi de urgenţă la Spitalul de Neurochirurgie din Iaşi.
Diana Cimpoeșu, medic coordonator UPU-SMURD Iaşi: "Am intervenit la un accident cu victime, doi tineri de 21 de ani. Tânărul era policontuzionat, avea şi traumatism la nivelul coloanei lombare şi a fost transferat la Neurochirurgie pentru investigaţii. Tânăra a fost internată pe Chirurgie Toracică şi are nevoie de tratament ortopedic."
Ambii sunt în stare stabilă. Şoferul, care nu consumase băuturi alcoolice, potrivit autorităţilor, este cercetat penal pentru vătămare corporală din culpă.
Tags: accident fiul lui toader, accident, tudorel toader,
Fiul lui Tudorel Toader a făcut un accident după ce a aţipit la volan. "Am crezut că e cutremur"

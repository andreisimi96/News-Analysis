Explozie de culori și miresme la Arad, unde are loc un festival al florilor.
Numeroase aranjamente au împânzit o stradă din oraș și așteaptă să fie admirate și fotografiate. Pentru că totul să iasă perfect, florarii au muncit două zile și două nopți, iar efortul a meritat, spun vizitatorii.
Zecile de mii de flori - printre care petunii, trandafiri, orhidee sau crini - folosite pentru a crea aranjamente care îţi fură privirea, s-au lăsat îndelung admirate.
Turist: "Este minunat, este atât de multă culoare, atât de multă lumină încât cu greu ai alege ceva."
Festivalul organizat la Arad a adunat florari din toată țara şi vizitatori de toate vârstele.
Tablouri cu plantele din Transilvania au ajuns în colecția de artă a Casei Regale Britanice
Printre numeroasele opere de artă colorate era de aşteptat să aibă loc şi şedinţe foto. Cu mic, cu mare - toţi au profitat de ocazie, s-au aşezat lângă aranjamentele preferate şi au imortalizat momentul.
Cum vara şi-a intrat în drepturi, specialiştii au avut grijă că florile folosite să facă față temperaturilor ridicate.
Katinka Vig - expozant: "Am venit să facem strada asta frumoasă şi să vă bucuraţi de flori. Am folosit începând de la hortensii, orhidee, lizianturi, astromelia, trandafiri. Toate florile au fost alese într-un fel în care să reziste la căldură mare."
Adela Crişan - organizator: "Festivalul în sine este despre culoare, despre copii, despre viaţă. Speram din suflet să se întâmple în fiecare an, cel puţin la anul vrem să facem din nou acest lucru."
Festivalul, aflat la prima ediţie, îşi închide porţile duminică seara.

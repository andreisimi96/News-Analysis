Este o anchetă de proporţii la Liceul pentru Deficienţi de Auz din Cluj Napoca, unde o elevă de clasa a 7-a fost bătută cumplit de o îngrijitoare.
Scena a fost filmată de un alt elev, martor la cele întâmplate şi a trimis imaginile părinţilor copilei. Îngrijitoarea o loveşte cu pumnii şi îi vorbeşte extrem de urât fetei. 
"La dormitor, nu ţi-e ruşine"? Te omor!” - îi străgă fetei.
Aceste imagini incredibile s-au întâmplat în acest sfârşit de săptămână, la internatul liceulului pentru deficienţi de auz din Cluj. Se pare că două eleve au avut un conflict, iar îngrijitoarea a ales să rezolve situaţia prin violenţă extremă. În imagini se vede cum eleva de 14 ani este împinsă în perete şi bătută cu pumnii.
Şi fata a ripostat şi a tras-o de păr pe îngrijitoare. În cele din urmă, o colegă a îngrijitoarei reuşeşte să le despartă şi fata este trimisă în dormitor. Imaginile au apărut apoi pe facebook şi au stârnit revolta tuturor.
Scenele şocante derulate chiar în faţa elevilor i-au revoltat atât pe cei din conducerea liceului, cât şi pe părinţii fetei agresate de femeie. Aceştia vor veni astăzi aici la Liceul Pentru Deficienţi de Auz ca să stea de vorba atât cu directorul şcolii cât şi cu îngrijitoarea filmată în timp ce bătea copilul.
Şi inspectoratul şcolar a început propria anchetă la nici 13 ore de când imaginile au apărut în spaţiul virtual. Cel mai probabil îngrijitoarea va fi sancţionata însă măsurile vor fi anunţate zilele următoarea după ce se va discuta cu toţi cei implicaţi.

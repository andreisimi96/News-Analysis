Există câte un gadget pentru orice, însă nu orice gadget merită acest nume. Iar japonezii chiar au un nume pentru dispozitivele cvasi-inutile. George Buhnici ne lămurește cu exemple... mirositoare.
Japonezii au un cuvânt pentru gadgeturile care sunt aproape inutile: ”chindogu”.
De exemplu, există un gadget care analizează miroul de transpirație și este oferit de o companie din Japonia care se numește Tanita. Se vinde online și costă aproximativ 150 de dolari.
Funcționează cu un senzor care indică pe o scară de la 1 la 10 cât de ”gravă” este problema. Japonezii sunt foarte atenți la mirosuri, dar mai ales la cele din mijloacele de transport în comun.
Un alt gadget, tot din Japonia, se numește ”kukun” și face același lucru, adică analizează transpirația. Însă acesta transmite pe aplicația de pe telefon rezultatele măsurătorilor și chiar recomandă un doctor, la nevoie.
Pentru partea de respirație, tot japonezii au câteva gadgeturi. Ei au inventat un robot, căruia pur și simplu vii și îi respiri în față. Acesta știe să spună prin mesaje vocale dacă persoana respectivă are o ”urgență”.
Tot în Japonia mai există și un cățel care miroase ... șosetele.

Liderul nord-coreean Kim Jong-un şi-a exprimat "voinţa neabătută" de a se întâlni cu preşedintele SUA, Donald Trump, pe 12 iunie, a anunţat agenţia oficială de presă de la Phenian, KCNA, preluată de Reuters.
Kim şi-a făcut cunoscută poziţia sâmbătă, în cursul unei întâlniri neanunţate public în prealabil cu preşedintele sud-coreean, Moon Jae-in, arată sursa citată.
Cu aceeaşi ocazie, cei doi conducători coreeni au convenit să se întâlnească din nou pe 1 iunie, informează KCNA. Primul summit inter-coreean a avut loc pe 27 aprilie, la Panmunjom, în zona demilitarizată dintre cele două Corei; dialogul de sâmbătă s-a desfăşurat în acelaşi loc.
South Korean president says he delivered Trump's message to Kim Jong Un - https://t.co/rSBjJfpREb pic.twitter.com/C86PDKkiBM
— XaniaNews (@XaniaNews_com) 27 May 2018
Joi, Trump îi comunicase printr-o scrisoare liderului de la Phenian că summitul americano-nord-coreean din Singapore nu va mai avea loc; ulterior, el a revenit asupra acestei poziţii şi a declarat că întâlnirea istorică este totuşi posibilă pe 12 iunie. Sâmbătă, Casa Albă a anunţat că o echipă de la Washington se va deplasa în Singapore cu scopul de a face pregătirile necesare pentru orice eventualitate.
Seymour Hersh, jurnalist castigator al premiului Pulitzer

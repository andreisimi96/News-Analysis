Pentru noul film din seria Mission Impossible, Tom Cruise a făcut probabil cea mai periculoasă cascadorie de până acum. A sărit cu paraşuta, de la 7.600 metri altitudine.
Acest tip de salt cu paraşuta care se deschide la înălţime mică se cheamă HALO şi a fost dezvoltat de aviaţia americană, în anii 60, pentru soldaţii trimişi să se infiltreze în teritoriul inamic, fără să fie detectaţi.
Tom Cruise, în vârstă de 55 de ani, insistă să îşi facă singur cascadoriile, însă aceasta a fost extrem de riscantă, chiar şi pentru standarele lui.
Săritura HALO necesită un echipament special şi un antrenament intensiv, tocmai pentru că persoana care o efectuează să nu sufere de rău sau de hipoxie.
Nu toate experienţele lui Cruise din timpul fimarilor au decurs ca la carte. Actorul şi-a rupt glezna în timp ce sărea de pe o clădire pe alta. Mission Impossible-Fallout se lansează pe ecranele de la noi pe data de 3 august.

Indicele Robor la trei luni, în funcţie de care sunt calculate dobânzile la majoritatea creditelor în lei, a crescut la 2,82%, cel mai mare nivel din octombrie 2014 până în prezent, potrivit datelor publicate marţi de Banca Naţională a României.
Robor la trei luni este indicatorul principal în funcţie de care se calculează dobânzile variabile la creditele în lei.
Vineri, indicele a stagnat la 2,79%.
Nivelul atins marţi este cel mai mare din 14 octombrie 2014, când a fost 2,89%.
Indicele a crescut accelerat începând din 13 aprilie, când a atins nivelul de 2,07%.
Totodată, indicele Robor la şase luni a crescut marţi la 2,95%, cel mai mare nivel din 10 octombrie 2014, când a fost tot 2,95%.
BNR a anunţat, în 7 mai, creşterea ratei dobânzii de politică monetară de la 2,25% la 2,50% pe an.
Seymour Hersh, jurnalist castigator al premiului Pulitzer

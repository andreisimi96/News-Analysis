Ilie Năstase s-a ales cu un nou dosar penal, după ce de dimineaţă fusese prins băut la volan.
Fostul tenismen Ilie Năstase a fost prins din nou de poliţişti, de această dată în timp ce conducea fără permis un scuter, plecând de la Spitalul Floreasca.
Năstase a fost luat de oamenii legii şi dus din nou la secţia de poliţie.
Poliţiştii urmează să îi întocmească un nou dosar penal.
În cursul dimineţii de vineri, Ilie Năstase a fost dus încătuşat la sediul INML pentru recoltarea de probe biologice, după ce a refuzat testul cu aparatul alcooltest în urma unei verificări a Poliţiei Rutiere.
"În jurul orei 4,45, pe Şoseaua Nordului, zona Ambasada Chinei, poliţiştii Brigăzii Rutiere au oprit pentru control un autoturism condus de un bărbat de 72 de ani. Întrucât acesta se afla într-o vizibilă stare de ebrietate, i s-a solicitat să fie testat cu aparatul alcooltest, moment în care a devenit recalcitrant, a adresat injurii poliţiştilor, motiv pentru care a fost încătuşat şi condus la sediul INML pentru recoltare de mostre biologice", se arată într-un comunicat al Biroului de presă al Brigăzii Rutiere.
Ilie Năstase, prins băut la volan. A fost dus la poliţie după ce i-a înjurat pe agenţi
Potrivit sursei citate, bărbatul a refuzat să îi fie recoltate mostre biologice şi a fost condus la sediul Brigăzii Rutiere, unde i-a fost întocmit dosar penal pentru conducerea unui autovehicul sub influenţa băuturilor alcoolice şi pentru refuz de recoltare de mostre biologice.
Seymour Hersh, jurnalist castigator al premiului Pulitzer

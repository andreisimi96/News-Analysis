18 iunie 2018 12:53 / 159 vizualizari
Șeful Audi, arestat în scandalul Dieselgate
Autoritățile germane au confirmat, luni, că l-au arestat pe Rupert Stadler, șeful Audi, divizia de lux a Volkswagen, scrie Bloomberg.
Facebook Twitter RSS Feed Newsletter
Stadler este figura cea mai importantă la nivelul grupului care este arestată în scandalul falsificării testelor de poluare de la Volkswagen.
Procuroii din Munchen, care investighează rolul diviziei Audi în scandalul izbucnit în 2015, au confirmat că l-au arestat Stadler în capital Bavariei, pentru a-l împiedica să ascundă probe, potrivit unei declarații autorităților germane.
Volkswagen, care săptămâna trecută a fost de acord să platească o amendă de 1 miliard de euro , cea mai mare din istoria companiei, a confirmat arestarea.
Procurorii germani au anunţat, săptămâna trecută, că au extins verificările în scandalul emisiilor de la Audi, divizia de lux a Volkswagen, pentru a-l include pe directorul general Rupert Stadler în rândul suspecţilor acuzaţi de fraudă şi reclamă falsă, potrivit Reuters.
Procuratura din Munchen a confirmat că anchetează 20 de suspecţi, iar lunea trecută a făcut o percheziţie la apartamentul lui Stadler şi la cel al altui membru al Consiliului de Administraţie al Audi.
Procurorii susţin că, din 2009, Audi a vândut în SUA şi Europa cel puţin 210.000 de maşini echipate cu motoare diesel care aveau un dispozitiv ilegal. Audi a dat asigurări că va coopera pe deplin cu procurorii, în timp ce Rupert Stadler nu a putut fi disponibil imediat pentru comentarii.
Audi, cel mai mare contributor la profitul Volkswagen, a recunoscut în noiembrie 2015 că motoarele diesel V6 de trei litri erau echipate cu un dispozitiv declarat ilegal în SUA care permitea maşinilor să reducă nivelul emisiilor în cadrul testelor de laborator.
Luna trecută, Audi a anunţat că a descoperit noi probleme legate de emisii la alte 60.000 de maşini.
Stadler, care a fost director financiar al Audi înainte de a deveni director general în 2007, a fost confidentul şi fostul asistent al preşedintelui Volkswagen din acea perioadă, Ferdinand Piech, care a demisionat în 2015.
După ce Volkswagen a recunoscut că, în perioada 2005 - 2015, a echipat 11 milioane de vehicule vândute la nivel mondial cu un soft care falsifică rezultatele testelor antipoluare ale motoarelor diesel, Guvernul de la Berlin a ordonat efectuarea de teste de emisii la toatele modelele de autovehicule aflate în prezent în circulaţie în Germania.
Analiştii susţin că la vehiculele incriminate sistemul de filtrare a emisiilor poluante este dezactivat când temperatura exterioară coboară sub un anumit nivel. Conform normelor europene în vigoare, această procedură nu este permisă decât în situaţia în care permite evitarea unui accident sau pagubelor produse motorului. În consecinţă, Guvernul german a cerut producătorilor auto să revizuiască acest mecanism.
autor: InCont.ro , 18 iunie 2018 12:53
Mai multe despre:

Trupa Scorpions, familiarizată deja cu țara noastră, revine pe scenă în fața fanilor români.
Marți seară, de la ora 21:00, baladele rock îndrăgite de milioane de fani din întreaga lume vor răsuna în cadrul unui concert susținut la Romexpo.
Cu o carieră de peste 50 de ani și peste o sută de milioane de albume vândute, cei cinci membri ai formației au lansat, de-a lungul timpului, melodii cu mesaje puternice, care au făcut înconjurul planetei.
Lansată în anul 1990, piesa "Wind of Change" - considerată un simbol al căderii Zidului Berlinului - este îndrăgită şi în zilele noastre.
Rudolf Schenker, Scorpions: "Klaus a compus acest cântec, „Wind of change", care a devenit imnul celei mai pașnice revoluţii de pe planetă. Am văzut lumea schimbându-se!"
Organizatorii Rock The City au anunțat trupele din deschiderea Nick Cave și Arcade Fire
"Vântul schimbării" s-a născut la Hanovra, în Germania, din pasiunea pentru rock a unor tineri marcaţi de muzica de peste Ocean. În anii '80 trăiau momentul de glorie - în acea perioadă, melodiile lor erau pe buzele tuturor.
Într-un interviu acordat emisiunii "La Măruţa", chitaristul Rudolf Schenker, care este şi fondatorul trupei, a vorbit şi despre problemele sale cu alcoolul, despre muzică, dieta, dar şi despre momentele frumoase petrecute alături de colegi.
Rudolf Schenker, Scorpions: "Când am înfiinţat trupa, mi-am imaginat, bineînțeles, nişte muzicieni buni, dar și nişte oameni cu care pot avea o prietenie. Doar aşa te poţi bucura: împărţind bucuria cu fanii şi cu prietenii."
Când a simţit că are un ritm de viaţa ameţitor, a devenit vegan.
Rudolf Schenker, Scorpions: "Dacă văd un meniu, merg pe instinct. Încerc asta! Câteodată încerc chiar şi carne, deşi sunt vegetarian. Eu nu beau tărie, pentru că am leşinat, iar după aceea mi-am spus: fără whiskey și fără tărie!"
Artiştii au ajuns de mai multe ori în ţara noastră, iar Rudolf şi-a amintit cu drag de momentele petrecute în fata fanilor de aici.
Rudolf Schenker, Scorpions: "Fiecare oraş are ceva special, iar tu trebuie doar să-l găseşti. În acest caz, este un sentiment plăcut să revin şi să-i distrez pe oameni.”
Fanii sunt aşteptaţi marți seară să se bucure de muzică în cadrul concertului organizat la Romexpo, în Capitală. 
Seymour Hersh, jurnalist castigator al premiului Pulitzer

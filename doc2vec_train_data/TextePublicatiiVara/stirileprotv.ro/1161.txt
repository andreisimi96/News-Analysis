După ce locuitorii din Ploieşti s-au plâns ani la rând că aerul poluat îi îmbolnăveşte, autorităţile au recunoscut în sfârşit problema.
Aparatele de măsurare aduse recent în oraş au depistat concentraţii mari ale unor substanţe toxice, iar ministrul Mediului se teme că vom plăti din această cauză amenzi uriaşe Uniunii Europene. În plus, în Parlament şi la Guvern se lucrează la Legea mirosurilor, care va sancţiona şi simpla duhoare, chiar dacă în aer nu se depistează noxe.
Mirosul urât şi aerul irespirabil i-au scos în stradă pe ploieşteni inclusiv marți, de Ziua Mediului. De multă vreme se plâng că îi ustură ochii, gâtul şi îi doare capul.
Dan Rădulescu, parlamentar: "A sulf, un miros de ou stricat, un miros înecăcios care te opreşte să respiri, simţi că ai un nod în gât. Miros care te îmbolnăveşte, cu siguranţă."
Silviu Gurlui, conferenţiar universitar: "Sunt 900 de decese din cauza poluării şi în creştere de la an la an. Sunt peste 40.000 de îmbolnăviri din cauza poluării."
Amenda pe care o riscă femeile care poartă vălul islamic în spațiul public din Danemarca
Alexandru Popescu: "În Ploieşti nu miroase, doamnă. Pute. Ploieştiul este foarte poluat, în special noaptea. Noaptea se dau drumul la gaze, gen hidrogen sulfurat."
Multă vreme, Agenţia pentru Protecţia Mediului a denumit problema disconfort olfactiv, pentru că aparatele de măsură nu reuşeau să depisteze substanţele toxice. Acum, ministrul Mediului, Graţiela Gavrilescu, recunoaşte că oraşul e poluat.
Ploieştiul e înconjurat de rafinării şi fabrici care elimină în aer benzen, hidrogen sulfurat, toluen şi alţi compuşi volatili. Toate vor fi obligate să investească milioane de euro în îmbunătăţirea instalaţiilor care poluează.
Cătălin Dumitru, prim-vicepreşedinte al companiei Rompetrol: "Vom încerca să remediem întârzierile care au apărut în anumite zone, care au ţinut de obligaţiile noastre."
Legea mirosurilor vine în sprjinul oamenilor. Potrivit iniţiativei legislative aflate în Parlament, disconfortul olfactiv trebuie măsurat. Dacă e accentuat şi pune în pericol sănătatea oamenilor, va fi sancţionat.
Graţiela Gavrilescu, ministrul Mediului: "Exista o întreagă pocedură alături de MS şi reprezentanţii lor să punem pe tapet de la fir a păr de la A la z toate problematicele este un grup de specialişti."
Mirosul poate fi măsurat prin olfactometrie dinamică, dar în România nu există încă laboratoare capabile să efectueze această procedură.
Legea mirosurilor impune companiilor să întocmească şi să pună în aplicare un set de măsuri pentru reducerea mirosurilor neplăcute. La sesizarea publicului, primăriile sunt obligate să controleze firmele şi chiar să interzică activităţile care otrăvesc aerul. Amenzile pentru nerespectarea legii ajung până la 7.000 de lei pentru persoane fizice şi 30.000 de lei pentru persoane juridice. 
Seymour Hersh, jurnalist castigator al premiului Pulitzer

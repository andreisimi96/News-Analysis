O balenă a murit în sudul Thailandei după ce a înghiţit 80 de pungi de plastic, salvatorii nereuşind să menţină mamiferul în viaţă
Puiul de balenă-pilot a fost găsit încă în viaţă într-un canal, aproape de graniţa cu Malaezia, a transmis departamentul marin, potrivit News.ro.
O echipă de medici veterinari a încercat "să ajute la stabilizarea bolii ei însă în final balena a murit" vineri după-amiază.
Autopsia a dezvăluit că în stomacul mamiferului erau 80 de pungi de plastic, cântărind 8 kilograme, a precizat departamentul.
Oamenii au folosit geamanduri pentru a menţine balena în apă, după ce a fost capturată luni, şi au ferit-o de soare cu o umbrelă.
Balena a vomitat cinci pungi în timpul tentativei de salvare.
Thon Thamrongnawasawat, biolog marin şi lector la Kasetsart University, a spus că pungile au făcut imposibilă hrănirea balenei.
"Dacă ai 80 de pungi de plastic în stomac, mori", a afirmat el.
Tailanda este unul dintre cei mai mari utilizatori din lume de pungi de plastic.
Biologul a declarat că cel puţin 300 de animale marine, între care balene-pilot, broaşte ţestoase şi delfini, pier în fiecare an în apele Thailandei ca urmare a ingerării de obiecte din plastic. "Este o mare problemă. Folosim mult plastic".
Seymour Hersh, jurnalist castigator al premiului Pulitzer

Urmărire cu focuri de armă prin mai multe localități din două județe - Olt și Vâlcea.
Protagonist a fost un bărbat care a refuzat să oprească mașina la semnalul polițiștilor de la rutieră, care au pornit pe urmele lui.
Cum individul nu dădea semne că vrea să se predea, oamenii legii au tras patru focuri de armă - două în plan vertical și două în roțile din spate ale autoturismului.
În cele din urmă, cel aflat la volan, în vârstă de 37 de ani, a fost încătușat. Agenții au aflat apoi că bărbatul nu are permis de conducere.
Ba mai mult, supus probei cu etilotestul, rezultatul a fost de 0,90 miligrame alcool pur în aerul expirat. Bărbatul este cercetat acum pentru conducerea fără permis a unui autovehicul şi conducere sub influenţa alcoolului.

Rata anuală a inflaţiei, care măsoară evoluţia preţurilor de consum în ultimul an, a urcat în luna mai la 5,41%, cel mai înalt nivel din februarie 2013, când a fost 5,65%.
Cartofii s-au scumpit cu 18,56% faţă de decembrie 2017, potrivit datelor publicate marţi de Institutul Naţional de Statistică (INS).
În aprilie, rata anuală a inflaţiei a crescut la 5,2%, în creştere faţă de martie, când a fost 5%.
În mai, faţă de aceeaşi lună a anului trecut, mărfurile alimentare s-au scumpit cu 3,93%, în medie, preţurile mărfurilor nealimentare au urcat cu 7,75%, iar preţurile serviciilor au crescut cu 2,72%.
Faţă de decembrie 2017, cele mai mari creşteri de preţuri s-au înregistrat, în mai, la cartofi (18,56%), fructe proaspete (18,37%), alte legume şi conserve de legume (17,47%) şi gaze naturale (10,43%).
Masa de 1 Mai ne costă cu 8% mai mult față de cea de anul trecut. Scumpirile din România sunt cele mai mari din Europa
Preţul combustibililor, care are un impact mai larg asupra celorlalte preţuri, a crescut, în mai faţă de decembrie, cu 5,69%.
În ultima prognoză, publicată în 9 mai, Banca Naţională a României (BNR) a revizuit în creştere, de la 3,5% la 3,6%, prognoza privind inflaţia pentru finalul acestui an şi a estimat un nivel de 3% pentru decembrie 2019. 
Seymour Hersh, jurnalist castigator al premiului Pulitzer

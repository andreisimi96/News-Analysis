Una din angajatele raionului de panificație dintr-un supermarket din Pitești a fost filmată în timp ce întorcea produsele de patiserie din cuptor cu o coadă de mătură.
Persoana care a postat imaginile online susține că acestea au fost  filmate în magazinul Kaufland, din cartierul Craiovei, relatează sursata.ro .
În imagini se vede clar cum angajata întoarce produsele cu coada de mătură. Imaginile au fost inițial postate pe Facebook și apoi preluate și de alte rețele.
Oficialii Kaufland România au transmis un comunicat de presă referitor la situaţia reclamată la Piteşti:
”Regretăm ceea ce s-a întâmplat la raionul de produse de panificaţie al magazinului din Piteşti (Str. Exerciţiului, nr. 216) şi vă asigurăm că este un caz izolat şi o abatere gravă de la standardele noastre.
Siguranţa clienţilor şi normele igienico-sanitare sunt deosebit de importante pentru noi. Avem proceduri interne riguroase şi suntem foarte stricţi în raport cu acestea.
Angajata nu le-a respectat şi vom lua toate măsurile care se impun, fiindcă gestul este inexplicabil şi categoric intolerabil. De asemenea, pentru ca aşa ceva să nu se mai întâmple, vom demara şi măsuri suplimentare la nivelul magazinului, ce includ reşcolarizarea angajaţilor şi sporirea controalelor de igienă“.
De asemenea, și Comisariatul Judeţean pentru Protecţia Consumatorilor Argeş a efectuat un control la magazinul respectiv. ”Vineri dimineaţă, la prima oră, colegii mei au efectuat primele verificări. Aşteptăm, pentru finalizarea controlului un punct de vedere mai detaliat de la reprezentanţoii magazinului. Din ceea ce pare până acum, cu siguranţă este o eroare a angajatului, însă dacă lucrurile se vor duce spre această turnură, cu siguranţă o eventuală sancţiune o va suporta magazinul. Cei de la magazin ştiau deja despre subiect şi deja erau în analiză, prin urmare nu au infirmat acest lucru, mai degrabă l-au confirmat”, a declarat Violeta Nedelcu, comisar şef Comisariatul Judeţean pentru Protecţia Consumatorilor Argeş. 
Seymour Hersh, jurnalist castigator al premiului Pulitzer

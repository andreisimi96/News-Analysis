Şeful statului a comentat marţi situaţia de la CCR, unde judecătorul Petre Lăzăroiu și-ar fi depășit mandatul cu 9 luni.
Peşedintele Iohannis a fost rugat de presă să comenteze faptul că judecătorul constituţional Petre Lăzăroiu ar fi depăşit mandatul de 9 ani prevăzut în Constituţie, astfel că deciziile luate de el în ultimele luni sunt puse acum la îndoială. 
"Toată lumea se aşteaptă ca primul actor care respectă cu sfinţenie Constituţia să fie chiar CCR. Aflăm însă că au apărut în ultima vreme semne de întrebare, este un judecător care se află acolo de 10 ani, deşi un mandat nu poate depăşi 9 ani. Nu e simplu de tranşat, dar e regretabil. Prin tolerarea acestor mandate mai lungi, CCR s-a pus în situaţia de a-i fi chestionată respectarea supremaţiei Constituţiei", a declarat preşedintele României. "În cazul în care mandatul unui judecător CCR se termină, acest lucru se constată de preşedintele Curţii, nu de cel al României. Preşedintele României nu are nicio atribuţie practică în a constata vacanţa unui mandat la CCR, dar cred că Curtea Constituţională trebuie să analizeze cu maximă răspundere această chestiune, pentru a nu plana nicio îndoială, nicio umbră asupra felului în care acţionează."
Întrebat dacă deciziile CCR ar putea fi atinse de nulitate în aceste condiţii, Iohannis a răspuns: "E o întrebare pe care şi-o pun mulţi: dacă CCR acţionează în atari împrejurări, ce se întâmplă cu deciziile care au fost luate? Aici trebuie să consultăm specialiștii și paradoxal, în final, tot Curtea Constituțională trebuie să hotărască în privința propriului comportament constituțional."
Scandal în interiorul CCR. Judecătorul Petre Lăzăroiu și-ar fi depășit mandatul cu 9 luni
Preşedintele a insistat însă că  va respecta Constituția "indiferent de ce se întâmplă. Este evident că cei care trebuie să lămurească aceste probleme sunt chiar cei care le-au creat."
Judecătorul Bogdan Mateescu de la Consiliul Superior la Magistraturii i-a atras atenţia ministrului Justiţiei că unul dintre membrii Curţii Constituţionale şi-ar fi depăşit mandatul cu o durată de 9 ani.
Petre Lazaroiu a fost numit în 2008, pentru doi ani, ca judecător constituţional. În 2010, Traian Băsescu l-a numit din nou, de data asta pentru un mandat complet, de 9 ani. Cum acum suntem în 2018, ar însemna că Lăzăroiu a fost judecător constituţional timp de 10 ani, adică mai mult decât prevede Constituţia.
Specialiştii în organziarea CCR susţin că situaţia lui Petre Lăzăroiu în acest moment se află între două norme legale: pe de o parte legea internă care permite unui judecător să îndeplinească un mandat parţial şi apoi unul complet de 9 ani, ceea ce face ca Lăzăroiu să fie judecător CCR până în iunie 2019. Și a doua este recenta decizie a CCR prin care s-a stabilit ca o asemenea succesiune de mandate încalcă legea fundamentală.
”Decizia nu se aplică mandatelor în curs. Legea trebuie modificată. Vă daţi seama că nimeni nu vine pentru un mandat de câteva luni”, a transmis Petre Lăzăroiu.
Şi preşedintele Curţii Constituţionale consideră că Lăzăroiu nu a încălcat legea.
Seymour Hersh, jurnalist castigator al premiului Pulitzer

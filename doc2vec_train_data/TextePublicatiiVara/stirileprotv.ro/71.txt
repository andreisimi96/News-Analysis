Comisia Europeană a explicat că infringement-ul e o procedură standard, iar transpunerea directivei prezumției de nevinovăție nu contrazice lupta anticorupție.
Procedura de infringement declanşată de Comisia Europeană împotriva României, pentru nerespectarea Directivei europene 343 din 2016 privind consolidarea anumitor aspecte ale prezumţiei de nevinovăţie şi a dreptului de a fi prezent la proces în cadrul procedurilor penale, face parte dintr-o procedură standard folosită de executivul comunitar în cazul statelor membre care nu comunică în termenul stabilit transpunerea măsurilor dintr-o directivă a Uniunii Europene, a precizat un purtător de cuvânt al Comisiei Europene.
Precizările purtătorului de cuvânt al CE :
„-O nouă directivă a UE, adoptată în februarie 2016, a intrat în vigoare în aprilie 2018, și armonizează garanțiile specifice din Europa pentru a asigura prezumția de nevinovăție a oricui este acuzat sau suspectat de o infracțiune de către poliție sau autorități judiciare.
-Procedura standard pentru Comisia este să lanseze infringement-uri împotriva statelor membre care nu comunică măsurile de transpunere a unei directive europene până la termenul stabilit, în acest caz, aprilie 2018. Această situație privește 11 state membre, inclusiv România.
-Având în vedere cadrul general în care se desfășoară în prezent discuțiile, Comisia reamintește că transpunerea directivei nu ar contrazice obiectivele legitime, cum ar fi lupta împotriva crimei organizate sau a corupției”.
Seymour Hersh, jurnalist castigator al premiului Pulitzer

Atunci când copilul intră la grădiniță sau la școală, părinții vor merge și ei la cursuri.
Potrivit unui proiect al Ministerului Educației, pus în dezbatere publică, peste 7.000 de educatori parentali vor fi pregătiți să îi învețe să își crească mai bine copiii. În paralel, trebuie adaptat sistemul nostru de învățământ, încă rigid, în care notele, temele și contribuțiile în bani sunt mai importate decât nevoile școlarilor.
Reporter: „Ce contează pentru părinţii voştri?”
Copil: „Notele. Să luăm note mai mari. Să nu lipsim de la ore.”
Educaţia copiilor vine la pachet cu cea a părinţilor lor în multe ţări europene, care au inspirat strategia naţională de instruire a părinţilor, proiect anunţat public de minister.
Se pleacă de la principiul că părinţii nu îşi cresc singuri copilul, ci împreună cu educatorii, învăţătorii şi profesorii. Potrivit proiectului pus în dezbatere publică de Ministerul Educaţiei, fiecare părinte va participa la cursuri de educaţie parentală atunci când copilul intră într-un nou ciclu de învăţământ.
Școala: Absență nemotivată, partea a II-a! Modelul finlandez: un profesor are salariul între 3500 şi 5000 de €
În primul an, două milioane şi jumătate de părinţi vor trece prin acest training. Costurile estimate sunt de 295 de milioane de lei.
Cătălina Toma, reprezentant al Ministerului Educației: „Obiectivul este de a asigura fiecărui copil un mediu adecvat. Toţi actorii din educaţie, inclusiv părinţii şi profesorii, pot trimite observaţii şi sugestii.”
Românii stabiliţi în străinătate au remarcat deja că relaţia cu şcoala este diferită:
Laura Ciobotaru: „Sistemul şcolar din Marea Britanie încurajează foarte mult relaţia copil-părinte. Voluntariat, vânzări, serbări. Îi încurajează chiar să meargă pe jos alături de părinte.''
În Olanda, părinţii primesc anual două rapoarte despre copil, unde nu intră doar calificativele, ci şi atitudinea lor, comportamentul, integrarea în grupă.
Cât despre note, „în Belgia, notele, calficativele nu contează absolut deloc", povesteşte o mămică româncă, stabilită acolo. În România, însă, nu doar interesul familiei, ci şi şedinţele gravitează în jurul carnetului de note.
Şi, evident, mai mult se negociază strângeri de fonduri, decât se fac planuri pentru copii.
În Franţa, „legătura părinte-dascăl se face printr-un caiet”: „La şedinţe nu se vorbeşte de bani, doar de copil, există asociaţia de părinţi şi dăm 5 euro de copil pe an."
Cursul pentru părinţi, care ar putea fi iniţiat în 2019, va include lecţii despre igienă, vaccinare, violență şi sugestii de abordare a unor subiecte delicate, cum sunt sarcinile timpurii. În primul an, vor fi instruiţi peste 7000 de educatori parentali.
Seymour Hersh, jurnalist castigator al premiului Pulitzer
Tags: educatie parentala, educatie, parinti,
Romania, te iubesc!
Școala: Absență nemotivată, partea III! Ce are de învăţat România de la Finlanda, care predă deja învăţământul viitorului
Romania, te iubesc!
Școala: Absență nemotivată, partea a II-a! Modelul finlandez: un profesor are salariul între 3500 şi 5000 de €
Romania, te iubesc!
Școala: Absență nemotivată, partea I! Cum a ajuns România corigentă la educaţie

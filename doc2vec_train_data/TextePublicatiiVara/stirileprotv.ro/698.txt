Reţeaua de carduri Visa a picat în Europa; multe tranzacţii sunt respinse, iar compania a anunţat că investighează cauza
Compania americană Visa a anunţat vineri că se confruntă cu o perturbare a serviciului de plăţi din cauza căreia unele tranzacţii din Europa nu pot fi procesate, transmit BBC, DPA şi Reuters.
Încă nu se cunosc cauzele perturbării şi ţările afectate, a precizat Visa.
"În prezent ne confruntăm cu o perturbare a serviciului de plăţi din cauza căreia unele tranzacţii din Europa nu pot fi procesate. Investigăm cauzele şi lucrăm la rezolvarea situaţiei cât mai curând posibil. Vă vom ţine la curent cu evoluţia cazului", se arată într-un comunicat al companiei de tehnologie de plăţi.
Rivala Visa - Mastercard - a anunţat că nu înregistrează probleme în reţeaua sa.
Doi şoferi români Uber, condamnaţi într-o fraudă cu carduri bancare furate la Londra
Visa inc. este o companie internaţională de tehnologii de plată care operează una dintre cele mai avansate reţele de procesare a plăţilor din lume. VisaNet poate procesa peste 65.000 de tranzacţii pe secundă, asigurând protecţie împotriva fraudei pentru consumatori şi plăţi sigure pentru comercianţi.
Seymour Hersh, jurnalist castigator al premiului Pulitzer

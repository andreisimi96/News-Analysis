Fidesz, partidul de guvernare din Ungaria, dorește ca Guvernul țării să ia măsuri prin care să le interzică oamenilor să mai doarmă în spații publice.
Potrivit deputatului Istvan Bajkai, partidul de guvernământ va iniția introducerea unui amendament constituțional pentru a interzice oamenilor să locuiască în spații publice, motivând că toți cei fără o casă au garantat dreptul la un adăpost, scrie MTI, citat de Agerpres .
Astfel, partidul de guvernământ va iniţia acest amendament pentru a asigura că „toată lumea poate folosi oraşul ca un adevărat cămin pe baze egale". Politicianul Fidesz a adăugat că faptul că oamenii străzii folosesc spaţiile publice pentru a trăi este o problemă de zeci de ani.
„Pe lângă insecuritatea publică şi pericolele pentru sănătatea publică, aceasta este o povară pentru locuitorii oraşului", a spus el.
El a notat că statul şi consiliile locale oferă scheme de sprijin extensive, precum centre de zi şi cazare în timpul nopţii pentru persoanele în dificultate şi care nu pot să trăiască în propriile case.

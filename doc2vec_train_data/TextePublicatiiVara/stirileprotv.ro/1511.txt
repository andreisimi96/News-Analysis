Supărat că a fost părăsit, un tânăr i-a cerut înapoi fostei iubite toate cadourile, inclusiv banii pentru un concediu petrecut împreună. Telefonul, pe care tot el i l-a dat, și l-a luat cu forţa, iar acum riscă închisoarea.
Bărbatul de de 42 de ani a fost trimis în judecată de procurorii ieşeni, fiind acuzat că şi-a tâlhărit fosta iubită, relatează Ziarul de Iași.
Cristian Florin Carp ar fi vrut să-și recupereze bunurile pe care i le-ar fi făcut cadou fostei sale partenere. Bărbatul a avut o relaţie cu Silvia timp de peste trei ani și a fost de acors cu despărțirea. Când a văzut că femeia este decisă să nu mai aibă nicio legătură cu el, Cristian a vrut să își recupereze ”investiția”.
După o discuţie purtată între cei doi foşti iubiţi, bărbatul i-a spus fetei că îşi vrea înapoi bunurile pe care i le-ar fi făcut cadou, inclusiv inelul de logodnă. Tânăra i-a înmânat bărbatului două sacoşe de haine, însă, la un moment dat, Carp ar fi luat-o în braţe şi i-a sustras telefonul mobil.
”După sustragerea telefonului mobil, inculpatul Carp Florin Cristian s-a urcat în au­toturismul său marca Audi A4. Imediat, persoana vătămată a sesizat lipsa telefonului mobil, motiv pentru care s-a dus după inculpat pentru a-şi recupera telefonul, solicitându-i acestuia insistent restituirea bunului“, se arată în rechizitoriul procurorilor.
Jucăria care i-a făcut pe copii să renunţe la tabletă. E în topul cadourilor de 1 iunie
Bărbatul a refuzat şi a plecat cu maşina, prinzând-o pe tânără în portieră şi târând-o câţiva metri. Femeia a suferit răni ce au avut nevoie de 5 zile de îngrijiri medicale, formulând şi plângere penală împotriva fostului ei iubit. Acesta nu a recunoscut fapta atunci când a fost audiat de procurori. 
Seymour Hersh, jurnalist castigator al premiului Pulitzer

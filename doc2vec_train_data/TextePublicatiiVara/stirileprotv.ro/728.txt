Muzica și tehnologia i-au unit pe cei peste 40 de mii de oameni prezenți la a doua seară a festivalului AfterHills, organizat la Iași.
Ritmurile electrizante, mișcările energice și ținutele inedite au fost ingredientele unei petreceri în aer liber greu de uitat. În plus, organizatorii le-au pus la dispoziție spectatorilor o aplicație cu ajutorul căreia fotografiile lor pot ajunge pe marile ecrane de lângă scenă.
Odată cu lăsarea întunericului, cei de la Dubioza Kolectiv au urcat pe scenă şi au dat startul distracţiei. Cu un scop bine stabilit, spectatorii s-au lăsat purtaţi de ritmurile electrizante şi s-au bucurat de atmosfera de festival.
În timp ce unii s-au străduit să iasă în evidenţă prin paşii de dans, câţiva petrecăreţi au vrut să se facă remarcaţi prin ţinute inedite. De pildă, acest tânăr a vrut să fie sigur că nu se va pierde în mulţime cu o pălărie cu leduri:
Greu de ignorat a fost şi această tânără îmbrăcată în unicorn.

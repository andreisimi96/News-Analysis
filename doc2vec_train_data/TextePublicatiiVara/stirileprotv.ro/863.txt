Cam 70% din femeile diagnosticate cu forme comune de cancer la sân, în stadiul incipient, nu au nevoie și de chimioterapie, după intervenția chirurgicală.
Este concluzia unui nou și amplu studiu, efectuat în Statele Unite. Și ar putea duce la schimbări fundamnetale în modul în care este tratată această boală.
În funcție de un test genetic care analizează pericolul tumorii, pacientele ar putea fi tratate, în siguranță, doar printr-o intervenție chirurgicală și terapie hormonală. Fără să mai fie nevoite să treacă prin "agonia chimioterapiei" - cum au numit-o realizatorii studiului.
Adine a crezut că totul este în regulă după o mamografie de rutină. Cu timpul, însă, a simţit o umflătură la sân.
Adine Usher, pacienta: “Densitatea sânilor mei masca prezența nu uneia, nu două, ci trei tumori.”
Tinerii români care nu pot trăi fără solar. ”Zilnic avem pacienţi tanorexici”
După mastectomie, medicul a încurajat-o să participe la un studiu care să indice dacă chimioterapia a fost sau nu un tratament benefic în cazul ei.
Joseph Sparano, Colegiul de Medicină Albert Einstein: “Acum zece ani, această pacientă ar fi întrunit toate criteriile pentru recomandarea chimioterapiei. Acum, pe baza rezultatelor studiului, putem spune, în mod clar, că nu necesită chimioterapie.”
Studiul, publicat într-o prestigioasă revista medicală, a fost finanţat de Institutul naţional pentru lupta împotriva cancerului, precum şi de mai multe fundaţii. Şi a stabilit ca cele mai multe paciente cu forme comune de cancer la sân nu îşi diminuează şansele de vindecare dacă li se elimină chimioterapia din tratament.
Joseph Sparano: “Aproximativ 70 la sută din paciente, cărora le-am fi recomandat, în mod normal, chimioterapia, nu au niciun beneficiu de pe urma acestui tratament. Nu au nevoie de chimioterapie.”
La studiul clinic au participat peste 10.000 de paciente, evaluate cu un test genetic, care estimează riscul reapariţiei cancerului, timp de zece ani, de la operaţia iniţială. În funcţie de scorul obţinut s-a stabilit dacă aveau sau nu nevoie de chimioterapie.
Rezultatul studiului ar putea schimba fudamentale tratamentul cancerului la sân.
În viitor, noile terapii ar evita, tot mai mult, chimioterapia, care are efecte extrem de dure asupra organismului. Ar prevala, în schimb, terapii genetice ţintite, terapii hormonale şi pentru întărirea sistemului imunitar. Iar dacă se recurge, totuşi, la chimioterapie, dozele şi perioada de timp ar fi mult reduse.
Seymour Hersh, jurnalist castigator al premiului Pulitzer

O tânără de 28 de ani, mamă a doi copii şi însărcinată în luna a şaptea, a fost ucisă în Marea Britanie de actualul ei partener.
Rudele ei din Bacău sunt atât de sărmane, încât cer cu disperare ajutorul semenilor ca să aducă în ţara trupul neînsufleţit, pentru înmormântarea creştinească. Românul de 41 de ani, suspect de crimă, a fost arestat.
Andra avea doi copii de 7 şi 9 ani dintr-o relaţie anterioară şi, când a fost ucisă, era însărcinată în luna a șaptea. Suspect de crimă este iubitul ei, un român cu 13 ani mai mare, tatăl copilului ce avea să vină pe lume.
Tânăra voia să îl părăsească pentru că bărbatul devenise extrem de violent. Din păcate, nu a mai apucat: a fost înjunghiată mortal de individul ajuns acum după gratii.
Prietenă: "Din câte am auzit, nu era un om la locul lui şi nu era pentru ea. Ea era o fată la locul ei şi iubea foarte mult copiii."
Tânăra din Arad, ucisă de concubin, avea un bebeluş de numai 8 luni
Românca, împreună cu 3 surori şi fratele lor, au fost crescuţi de mici de către bunica lor, după ce părinţii li s-au prăpădit. Cei de acasă duc o viaţă grea şi nu-şi permit să plătească 5 mii de euro, ca să aducă în ţara trupul surorii lor. Aşa ca rudele cer ajutorul oamenilor cu suflet mare.
Soră: "Suntem nişte copii fără mamă, fără tată, fiecare avem familia noastră cu 3 copii pe care trebuie să îi creştem, să le oferim un viitor. Drumul din Anglia până acasă este foarte scump."
Cât despre cei doi copii ai tinerei ucise, unul este în grija tatălui, în Piatră Neamţ, celălalt în grijă unor rude din Italia.
Tags: crima, marea britanie, omor,
Un bărbat din Buzău și-ar fi ucis vecinul. "I-ar fi dat o ţuică, bere eu nu ştiu nimic."

Steagul Estoniei, pus invers la întâlnirea cu Dăncilă. Premierul lor l-a pus corect. VIDEO
Gafă de protocol la întâlnirea dintre şefii de guverne din România şi Estonia. 
Premierul estonian Juri Ratas, aflat duminică la inaugurarea Consulatului onorific al ţării sale la Constanţa, a sesizat că drapelul Estoniei era aşezat invers de către organizatorii evenimentului, având culoarea albă în partea de sus, el începându-şi discursul doar după ce a pus steagul corect şi le-a arătat celor prezenţi cum trebuie să stea drapelul. Niciunul dintre oficialii români prezenţi nu a intervenit pentru a aşeza corect steagul, lăsându-l pe premierul estonian să se descurce de unul singur.
Imaginile au fost difuzate chiar pe contul de Facebook al Guvernului României, într-o transmisiune live de la evenimentul de la Constanţa-
Intervenţia lui Juri Ratas a avut loc chiar sub privirile premierului român Viorica Dăncilă. Ulterior, manifestarea a continuat conform programului.

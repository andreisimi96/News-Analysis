Caz şocant petrecut marți în Bucureşti, unde un băiat de 9 ani s-a certat cu bunica lui și a înjunghiat-o mortal.
Copilul a fost audiat marți seară de poliţişti, împreună cu mama lui. Şi, potrivit unor surse din anchetă, se pare că bunica nu şi-ar fi lăsat nepotul să se joace la calculator şi de aici ar fi pornit conflictul.
Chiar puştiul a fost cel care a sunat apoi la 112.
Când au ajuns la faţa locului, medicii au găsit-o pe femeie în stop cardio respirator, cu o rană masivă la gât, aşa că au anunţat şi poliţia.
În cursul după-amiezei a izbucnit o ceartă, iar într-un acces de furie copilul a luat un cuţit şi şi-a injughiat bunica. În momentul în care a realizat ce a făcut a sunat la 112. Paramedicii au veit să o stabilizeze.
Un copil de 9 ani din Capitală şi-a înjunghiat bunica în gât, apoi a sunat la 112
Din păcate, însă, după 45 de minute de manevre de resuscitare, bunica a murit. Nepotul a rămas la fața locului, iar anchetatorii au încercat să afle ce a determinat un asemenea atac din partea unui băiat în vârstă de 9 ani. Vecinii susţin acum că minorul avea, în general, un comportament agresiv.
Chiar dacă vorbim despre o crimă, băiatul nu va ajunge la închisoare, deoarece copiii până în 14 ani nu răspund penal şi au nevoie de terapie.
Poliţiştii spun că băiatul ar suferi de tulburări de comportament, însă doar psihiatrii vor putea stabili ce a declanşat atacul asupra bunicii lui.
Ancheta în acest caz a fost preluată de poliţiştii de la omoruri, care îl vor audia pe copil în speranţa că vor lămuri lucrurile.
Minorul va fi supus unei expertize psihiatrice.

Vicepremierul Paul Stănescu susţine că preşedintele Klaus Iohannis trebuie suspendat din funcţie dacă nu semnează revocarea şefei DNA, Laura Codruţa Kovesi, însă decizia trebuie luată de PSD.
"Şi eu sunt de aceeaşi părere cu doamna vicepreşedinte Olguţa Vasilescu, dar va fi o decizie a partidului, nu vom lua o decizie separat.
Fiecare îşi spune punctul de vedere, dar va fi o decizie în partid. Da şi eu spun că trebuie suspendat (preşedintele Iohannis - n.r.) în momentul în care nu semnează revocarea. O să aşteptăm să vedem. A zis că mai are puţin de citit, nu aşa mult, aşa a zis preşedintele, şi în momentul în care va spune că nu este de acord cu decizia CCR, sigur, în partid, vom decide ce facem în continuare. Vom analiza din toate punctele de vedere şi vom lua o decizie în partid", a afirmat Stănescu, la Palatul Parlamentului, potrivit Agerpres.
El i-a urat preşedintelui cu ocazia zilei de naştere "La mulţi ani!" şi "să respecte legile".
Seymour Hersh, jurnalist castigator al premiului Pulitzer

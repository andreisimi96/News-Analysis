Un tânăr din Timișoara este cercetat de poliție, după o sesizare primită cu privire la două pisici care ar fi murit în grija bărbatului.
Iubitorii de animale s-au mobilizat pe Facebook, acuzându-l pe tânăr și pe iubita acestuia de uciderea animalelor.
Totul a pornit de la postarea unei timișorence, pe Facebook.
Tânăra a povestit că a dat tânărului în vârstă de 22 de ani doi pui de pisică, în adopție, în 12 iunie. A păstrat o perioadă legătura cu el, spune ea, însă după aceea bărbatul nu a mai răspuns la mesaje și a blocat-o, scrie Tion.ro.
Femeia a mai adăugat, pentru sursa citată , că a mers la locuința bărbatului, unde a găsit un pui de pisică mort, iar alți doi erau în stare foarte gravă.
Postarea timișorencei a devenit virală, iar oamenii legii au anunțat că au demarat o anchetă în acest caz.
Ei l-au chemat, joi, pe tânărul de 22 de ani la audieri care le-a povestit că muta mobilă în locuință, iar la un moment dat un dulap ar fi căzut peste pisici.
„În cursul zilei de astăzi polițiștii au fost sesizați cu privire la faptul că un bărbat de 22 de ani ar fi ucis două pisici pe raza municipiului Timișoara.
În cauză a fost întocmit un dosar penal sub aspectul săvârșirii infracțiunii de schingiuirea sau uciderea animalelor, iar polițiștii efectuează în continuare cercetări în vederea stabilirii cu exactitate a cauzelor și împrejurările producerii incidentului urmând ca la definitivarea acestora să fie propusă soluția corespunzătoare către parchet”, spune Ionuț Sîrbu, purtătorul de cuvânt al IPJ Timiș.
Seymour Hersh, jurnalist castigator al premiului Pulitzer

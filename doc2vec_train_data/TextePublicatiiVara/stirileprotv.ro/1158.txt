Deşi în restul Europei, e privit cu răceală şi suspiciune, Vladimir Putin a fost primit luni, la Viena, cu onoruri militare. Este prima sa vizită în Occident, de aproape un an şi destinaţia n-a fost aleasă întâmplător.
Austria se numără printre puţinii sai aliaţi din UE şi a refuzat să expulzeze diplomaţi ruşi, din solidaritate cu Londra, după otrăvirea fostului spion rus in Marea Britanie. Vladimir Putin a fost primit de preşedinte la palatul Hofburg, apoi s-a întâlnit cu şeful Guvernului.
Într-un interviu acordat înainte de a sosi la Viena, Putin a pozat în eurofil şi a spus că n-are niciun interes să dezbine Europa, fiindcă e cel mai mare partner economic al ţării sale. Europa importă din Rusia o treime din gazul pe care îl consumă, iar Austria a dat tonul: vizita lui Putin marchează 50 de ani de la inaugurarea exporturilor de gaz sovietic in această ţară.
Seymour Hersh, jurnalist castigator al premiului Pulitzer

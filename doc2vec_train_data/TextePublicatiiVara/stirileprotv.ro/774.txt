Prinţul Charles şi-a continuat vacanţa în Transilvania şi sâmbătă, unde a ajuns pentru prima dată pe Valea Crișului, acasă la prietenul său, contele Kalnoky.
Aici, moştenitorul coroanei britanice a vizitat şcolile şi bisericile vechi din comună. Localnicii, vizibil emoţionaţi, l-au aşteptat cu bucate de poveste şi ritmuri de fanfară.
Prinţul Charles a ajuns, pe la prânz, în Valea Crișului, din judeţul Covasna, un sat aşezat între dealuri, cu oameni primitori şi calzi. Când moştenitorul coroanei britanice şi-a făcut apariţia, în sunet de fanfară pregătirile, începute de cu zori, erau gata. Câţiva localnici au cules flori şi au împodobit o arcadă în centru.
În tot acest timp, o cisternă stropea în mare grabă drumurile pline de colb.
Însoţit de amicul său Tibor Kalnoki, moştenitorul coroanei britanice s-a oprit la biserica din sat, ridicată de o străbunică a contelui,  verişoară şi cu străbunica prinţului Charles. Tot ea a făcut şi şcoala la care încă mai învaţă copiii din sat.
Prințul Charles, întâmpinat cu produse tradiționale la Viscri. Ce promisiuni a făcut
În centrul satului, Prinţul Charles a fost întâmpinat cu kurtoskolac şi un pahar de rachiu. După o duşcă, atmosfera s-a mai relaxat.
Kisgyorgy Sandor, primarul comunei Valea Crișului: "I-am dat un chimion secuiesc şi a zis că într-adevăr, asta e o palincă şi acum îi vine bine, că se duce la masa de prânz."
Prinţul Charles a vizitat şi localitatea învecinată, Câlnic. Una dintre fundaţiile sale îi ajută pe copiii care trăiesc la sate să se bucure de aceleaşi condiţii cu cei de la oraş.
Seymour Hersh, jurnalist castigator al premiului Pulitzer

Președintele american Donald Trump a decis să le impună partenerilor comerciali importanți taxe vamale pentru importurile de oțel și aluminiu.
Astfel, începând cu miezul nopții, Uniunea Europeană, Canada și Mexicul vor fi obligate să plătească 25% pentru importurile de oțel și 10% pentru cele de aluminiu.
Anunțul a fost făcut, joi, de Secretarul pentru Comerț Wilbur Ross. Ca urmare a anunțului, și produsele americane riscă să fie vizate de taxe vamale, scrie CNN Money .
În luna martie, Canada, Mexic și Uniunea Europeană au fost scutite temporar de la plata taxelor pentru importurile de oțel și aluminiu. Pentru impunerea noilor tarife, Donald Trump a făcut apel la o lege din 1962, care îi permite președintelui american să crească sau să scadă impozitele pentru produse, dacă este necesar pentru securitatea națională.
„Am luat această decizie pentru că, dacă nu avem o economie puternică, nu putem avea o securitate națională consolidată”, a declarat Wilbur Ross reporterilor.
Războiul comercial China-SUA. Beijingul impune taxe vamale pentru 128 produse din State
Ca urmare a anunțului, acțiunile au înregistrat o creștere, întrucât companiile beneficiază de pe urma sancțiunilor impuse competitorilor străini. Astfel, prețul oțelului american a crescut cu trei procente.
Anterior, Uniunea Europeană a amenințat că va impune, la rândul ei, taxe vamale de până la 25% pentru importul de motociclete, blugi, țigări, unit de arahide. Totodată, Canada a amenințat că va lua măsuri pentru protejarea interselor comerciale.
La scurt timp de la anunț, președintele Comisiei Europene, Jean Claude-Juncker, a precizat că „în următoarele ore” vor fi anunțate contramăsuri, conform AFP.
„Este o zi proastă pentru comerţ. Uniunea Europeană nu poate rămâne fără reacţie. Suntem și noi capabili să facem ce fac ei (n.r – Statele Unite). Statele Unite nu ne-au lăsat altă alegere decât să aducem acest conflict în faţa OMC şi să impunem taxe vamale suplimentare unui număr de produse provenite din SUA”, a spus Juncker, conform Agerpres.
Potrivit oficialului european, procedura va fi lansată, vineri, la OMC și ar putea dura ani.
Seymour Hersh, jurnalist castigator al premiului Pulitzer

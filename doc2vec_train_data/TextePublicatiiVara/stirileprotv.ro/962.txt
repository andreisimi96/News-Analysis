Şeful statului a ironizat mitingul pentru ”protejarea justiției” anunţat luni de PSD
"Mitingurile sunt o formă de protest și protestul se asociază în mod normal într-o democrație cu opoziţia, cu societatea civilă nemulţumită de guvernarea", a spus preşedintele, comentând iniţiativa PSD de a organiza sâmbătă un miting
"În nicio țară normală mitingul de protest nu se asociază cu cei de la putere. Cei de la putere au Guvernul, au Parlamentul, au toate instrumentele pentru a rezolva problemele ţării. Ultima metodă este cea a protestului. Mi se pare o abordare caraghioasă și pur populistă."
"Apropo de suspendare, am observat și văd ce se întâmplă, că mulți sunt preocupați de suspendare. Pot să vă spun că eu nu. Nu există niciun motiv de suspendare şi nu mi-e teamă de niciun fel de încercare de suspendare", a mai spus Iohannis.
PSD organizează miting pentru ”protejarea justiției”, sâmbătă seara. Anunțul lui Dragnea
Social-democrații au anunţat că vor să scoată sâmbătă în stradă câteva sute de mii de oamenii la un miting în Piața Victoriei, pentru apărarea democrației. Inițial, PSD voia să strige pentru susținerea premierului Viorica Dăncilă.
Dar, luni, tema a fost schimbată, pentru că mai mulți membri din partid au spus, în spatele ușilor închise, că este cel puţin nepotrivit ca un Guvern cu o majoritate confortabilă în Parlament să aibă nevoie de mitinguri de susținere.
Seymour Hersh, jurnalist castigator al premiului Pulitzer

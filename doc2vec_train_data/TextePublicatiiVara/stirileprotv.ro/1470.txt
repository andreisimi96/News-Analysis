Sâmbătă, vom fi toţi pentru unu, pentru numărul unu din tenis. Cea mai bună jucătoare a lumii, Simona Halep este la o victorie distanţă de titlul de campioană la Roland Garros, primul trofeu de mare șlem din carieră.
În direct la PRO TV, Speedy Simo - aşa cum o alinta presa internaţională - va juca împotriva americancei Sloane Stephens, numărul 10 în ierarhia mondială a tenisului feminin. Premiul pentru campioană va fi pe măsură: peste două milioane de euro, în timp ce finalista va încasa pe jumătate.
Simona Halep se pregăteşte pentru cea de-a treia finală pe zgura de la Paris şi a patra de mare șlem din carieră. După două înfrângeri greu de digerat - în 2014, împotriva Sharapovei şi anul trecut, contra Jelenei Ostapenko - cea mai bună jucătoare a lumii susţine că are cheia meciului de sâmbătă.
Simona Halep: "Voi rămâne calmă, mă voi relaxa şi vom vedea ce se întâmplă sâmbătă, dar, cu siguranţă, voi lupta pentru fiecare minge"
Cristian Tudor Popescu: ”Joacă pe mâna ei. Nu mai lasă decizia adversarei. Dacă rămâne în această stare de suprapunere perfectă cu sine, nu are importanţă cu cine joacă. Poate să joace şi cu Steffi Graf sau cu Navratilova"
Reacția Simonei Halep, după ce a fost întrebată ce a învățat din eşecurile de la Grand Slam
Adversara Simonei va fi americanca de 25 de ani Sloane Stephens. Pe zguraă nu a învins-o niciodată pe jucătoarea noastră. De altfel, specialiştii din tenis o văd cu şansa a doua în finala de la Paris. Stephens are, însă, un joc care ar putea deveni periculos pentru Halep.
Cristian Tudor Popescu: "Foarte bună, fără discuţie, are nişte lovituri puternice, deosebite. E mai rafinată decât Muguruza. Mai pune o scurtă, jocul ei e mai variat. Văd că e şi arogantă."
Americanca a afirmat că, spre deosebire de Halep, ea a câştigat deja un turneu de mare șlem: US Open de anul trecut. Sloane Stephens a uimit lumea tenisului când a acceptat să pozeze aproape goală într-o revistă de specialitate.
Sărbătoarea tenisului începe sâmbătă la PRO TV de la ora 15:00, cu o ediţie specială. Andreea Esca îi are invitaţi pe Cristian Tudor Popescu şi pe Mihai Mironică. Amândoi vor comenta finală Roland Garros, programată la ora 16:00.
Seymour Hersh, jurnalist castigator al premiului Pulitzer

Compania care administrează reţeaua de metrou a Capitalei, Metrorex, a anunţat că studenţii pot beneficia din 1 iulie de o reducere de 50% a preţurilor la cartelele de metrou de 2 şi 10 călătorii si la abonamentele săptămânale.
”Studenţii vor beneficia de reducere de 50% şi pentru titlurile de călătorie: cartela de 2 călătorii, cartela de 10 călătorii şi abonament săptămânal”, se arată în comunicat, potrivit Metrorex .
Astfel, din 1 iulie, cartela de 2 călătorii va costa 2,5 lei, cea de 10 călătorii – 10 lei, iar abonamentul săptămânal– 12,50 lei.
Noile facilităţi pentru studenţi sunt introduse în baza Hotărârii de Guvern nr. 42 din 31 ianuarie 2017 pentru aprobarea Normelor metodologice privind acordarea facilităţilor de transport intern feroviar şi cu metroul.
”Astfel, studenţii vor avea posibilitatea să achiziţioneze şi alte noi tipuri de cartele, de la casieria specială din staţia Piaţa Romană. Menţionam că titlurile de călătorie nu pot fi combinate în decursul a 30 de zile consecutive de la data cumpărării a unuia din cele trei tipuri de titluri de călătorie reduse”, se arată în comunicat.
Metroul din Drumul Taberei s-a oprit la tribunal. Cum arată stațiile de pe Magistrala 5
Astfel, pot fi achizitionate maximum 4 abonamente săptămânale, maximum 3 cartele cu 10 călătorii sau maximum 10 cartele cu 2 călătorii. Variantele propuse pot fi achiziţionate doar în cazul în care nu se cumpără abonamentul lunar cu reducere pentru studenţi, potrivit Metrorex.
”Actele necesare la emiterea abonamentului lunar gratuit pentru studenţi sunt: legitimaţia de student pentru gratuitate la transport şi cartea de identitate sau paşaportul. Menţionăm că prevederile legale, amintite mai sus, se aplică şi studenţilor din provincie”, se arată în comunicat.
Seymour Hersh, jurnalist castigator al premiului Pulitzer

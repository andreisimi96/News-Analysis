Este vineri, iar iLikeIT vine cu recomandări noi de jocuri.
Se anunţă vreme destul de bună cu mici averse pe alocuri aşadar, folosiţi-vă de acest timp plăcut ca să vă jucaţi pe afară. Dar, dacă insistați avem şi câteva jocuri care să vă ţină ocupaţi şi prin casă, însă nu insistaţi prea tare. Iată colecţia de jocuri competitive gândită de Marian
Tennis Champs 2
Şi puţine lucruri sunt mai competitive decât o partidă de tenis. Pentru că tot suntem în perioada în care se desfăşoară Roland Garros, iată Tennis Champs 2, un joc în care vă puteţi construi propria carieră în sportul alb. Vă înscrieţi cu personajul în diverse turnee şi fiecare victorie sau trofeu creşte calităţile jucătorului. Tennis Champs 2 este gratuit pentru android şi iOS.
iLikeIT. Aplicația care vă ajută să descoperiți cât mai multe despre locurile din concediu: Questo
Al doilea joc din listă se numeşte Mr. Crab 2. Este un joc de aventura creat în lumea simpaticului crab. Misiunea lui este să-şi salveze puii capturaţi. Cheia succesului în acest titlu este să săriţi de pe o platformă pe alta, cât mai rapid. Crabul se mişcă încontinuu, iar salturile trebuie sincronizate. Runda e gata abia atunci când ajungeţi în vârful pomului.
Dacă vreţi să vă testaţi timpii de reacţie, atunci Dashy Crashy e jocul potrivit. Vă alegeţi maşina, apoi porniţi pe autostrada nelimitată că distanţa şi viteza. Punctajul creşte pe măsură ce depăşiţi mai multe maşini, iar pentru asta trebuie să vă mutaţi rapid de pe o bandă pe alta. Cu atenţie însă, dacă atingeţi altă maşini, runda se termină şi rămâneţi doar cu punctajul. Dashy Crashy este gratuit pentru Android şi iOS.
Horizon Chase este un tribut adus jocurilor cu maşini de altădată, de pe aparatele Arcade. Dar nu vă lăsaţi păcăliţi de grafica anilor 80, pentru că Horizon e destul de complicat. Vă alegeţi automobilul, traseul pe care vreţi să concuraţi şi plecaţi de pe ultimul loc cu misiunea de a ajunge pe podium. Jocul este gratuit doar pentru prima parte a poveştii. Ca să-l deblocaţi total, trebuie să plătiţi 15 lei.

O femeie de 54 de ani din localitatea Blăjeni, judeţul Bistriţa Năsăud a fost bătută şi violată de un bărbat înfuriat ca familia femeii nu l-a lăsat să doarmă în grajdul lor.
Omul a mai dat câte o mână de ajutor la treburile gospodăreşti, contra cost, şi îşi dorea găzduire, însă ginerele femeii nu a fost de acord. Aşa că intrusul a decis să se răzbune pe femeie!
Tânărul în vârstă de 27 de ani, din Botoşani, a ajuns în urmă cu câţiva ani în satul Blăjeni unde a lucrat cu ziua pe la mai multe familii.
Dormea în anexele oamenilor şi de această dată a cerut găzduire în casa familiei unde femeia de 54 de ani locuia împreună cu fiica sa şi ginerele. Pentru că nu a fost lăsat să doarmă şi a văzut că femeia a rămas singură acasă - a bătut-o crunt şi a violat-o.
Scăpată din mâinile lui, victimă a cerut ajutor iar polițiștii veniţi de urgenţă l-au reţinut pe tânăr. Acesta şi-a recunoscut fapta.

Marea Britanie nu va mai putea participa la Mandatul european de arestare pentru extrădarea suspecţilor după ce va ieşi din Uniunea Europeană, a declarat negociatorul-şef al UE, Michel Barnier.
Mandatul european de arestare prevede ca statele membre să-şi predea cetăţenii unei alte ţări UE dacă aceştia sunt bănuiţi că ar fi comis o infracţiune gravă. El a fost folosit pentru extrădarea teroriştilor după atacurile de la Paris şi Bruxelles.
Ministrul britanic pentru Brexit, David Davis, a cerut la începutul acestei luni ca Londra să rămână în cadrul regimului Mandatului european de arestare după Brexit, motivând că Regatul Unit a extrădat peste 10.000 de suspecţi de la introducerea sa.
Însă "liniile roşii" trasate de Marea Britanie privind Brexitul - inclusiv ieşirea de sub jurisdicţia Curţii Europene de Justiţie (CEJ) - "prevăd că Regatul Unit nu poate participa la mandatul european de arestare", a spus Barnier.
"Aceasta nu înseamnă că nu putem colabora în ceea ce priveşte extrădarea", a adăugat Barnier, menţionând că procedurile existente în afara cadrului UE ar putea fi simplificate.
Victorie colosală pentru Theresa May în Parlamentul britanic. Ce se întâmplă cu Brexitul
El a mai spus că Marea Britanie nu mai poate rămâne în Europol şi Eurojust, menţionând că "cooperarea între cele două părţi va trebui organizată în mod diferit".
Potrivit negociatorilor britanici, cooperarea în domeniul securităţii post-Brexit ar trebui să se bazeze pe relaţiile strânse existente, în timp ce UE susţine că nivelurile actuale de schimb nu pot fi replicate în afara "ecosistemului" de reguli, instanţelor şi infrastructurii politice ale blocului comunitar.
Seymour Hersh, jurnalist castigator al premiului Pulitzer

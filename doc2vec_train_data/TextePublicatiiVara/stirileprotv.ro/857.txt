A fost întrecere între roboţi, duminică, la Universitatea Dunărea de Jos din Galaţi.
Mai mulţi elevi, au participat la Olimpiada Roboţilor - o competiţie dedicată celor din învăţământul preuniversitar, pasionaţi de tehnologie.
Proiectul câştigător va reprezenta ţara noastră la întrecerea internaţională, ce va avea loc la toamnă, în Thailanda.
Competiţia a fost una strânsă, în special pentru elevii de liceu, care au fost provocaţi să găsească o soluţie pentru eradicarea foametei, la nivel global.
O echipă, de pildă, a gândit un sistem complex de selectare a alimentelor în funcţie de data lor de expirare.
Cosmin Vasile, elev clasa a 11-a: "Se scanează codul cu telefonul prin aplicaţie şi în funcţie de analize, se va duce ori la compost, ori la adăposturi de animale, ori la oameni."
Cei mai mici au rămas, în schimb, cu gândul tot la dulciuri.
Reporter: "Şi a pus condimentul în ciocolata?”
Copil: “Da, dacă nu v-aţi prins încă, acesta este sirop."
David Călugăru, elev clasa a 6-a: "Robotul nostru este parte dintr-un robot mai mare, numit "Fabrica de ciocolată" şi acesta va face ciocolată, de la boabele de cacao, până la pătrăţelul minunat de la sfârşit."
Unul dintre roboţii care au impresionat a fost acest utilaj care ar putea revoluţiona agricultură
Paul Pamfil, Colegiul Economic Galaţi: "The green farmer, care este un tractor inteligent. Are drept scop plantarea şi întreţinerea plantelor pe toată durata lor de viaţă şi este creat pentru a îmbunătăţi, în general, în România, calitatea agriculturii."
Dr. ing. Carmen Rusu, organziatoare: "Anul acesta copiii trebuie să creeze construcţii robotice care să vină în ajutorul oamenilor pentru rezolvarea unor probleme de alimentaţie, de agricultură, de prelucrarea şi transportul alimentelor de la producător la consumator."
Robotul care va câştiga etapa naţională, va reprezenta România la faza mondială, ce va avea loc în noiembrie, în Thailanda.
Seymour Hersh, jurnalist castigator al premiului Pulitzer

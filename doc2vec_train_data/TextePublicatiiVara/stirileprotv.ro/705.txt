Cunoscută publicului din lumea întreagă pentru frumuseţea exuberantă dar şi talentul deosebit, îndrăgită actriţă franceză Fanny Ardant a ajuns vineri după amiaza la Cluj-Napoca.
Fanny Ardant va primi trofeul Transilvania pentru întreaga sa carieră în cadrul galei de închidere a TIFF. Câştigătorii acestei ediţii îi vom afla abia sâmbătă.
Imediat ce a ajuns în Cluj, Fanny Ardant s-a cazat la un hotel de cinci stele. Cunscuta actriţă nu a avut însă cerinţe speciale. Şi-a dorit doar o cameră la un etaj superior şi flori proaspete pe masă.
Gabriel Mărcuș, director hotel:  "Surprinzător, este vedeta care a avut poate cele mai puţine pretenţii. Nu a avut nici un meniu prestabilit, nu a dorit ceva anume ca şi mâncare, dar noi o să îi propunem unul dintre cele două resaturante cu specific, ori asiatic, ori italian."
Vineri seara, actriţă în vârstă de 69 de ani va participa la proiecţia filmului "Cenuşă şi Sânge", regizat chiar de ea. La finalul peliculei, cinefilii vor avea ocazia să îi pună întrebări şi să primească autografe.
TIFF 2018. Pelicula "Nu mă atinge-mă", premiată cu Ursul de Aur, proiectată în a șasea zi de festival
În cei 40 de ani de carieră, Fanny Ardant a jucat în peste 100 de producţii din Franţa, Spania, Italia, Anglia, dar şi de la Hollywood şi este considerată o emblemă cinematografiei franceze, alături de Alain Delon, Gerard Depardieu sau Catherine Deneuve.
Dincolo de aceasta prezenţă specială, peste 20 de scurtmetraje romaneşti sunt prinse în programul Festivalului Internaţional de Film Transilvania iar cele mai multe dintre acestea sunt ale unor regizori tineri.
Serile cu scurtmetraje romaneşti au fost şold ouţ de fiecare dată. O altă pelicula, de 14 minute, este "O moarte în familia mea" - adusă la TIFF de o studentă la Universitatea de Artă Teatrală şi Cinematografică.
Totul este văzut prin ochii unei copile, care îşi priveşte bunica în agonie. Pelicula a reprezentat şi lucrarea de licenţă a tinerei regizoare, Andra Tarara.
Andra Tarara, regizoare: "Vin din studenţie la TIFF şi am tot văzut filme şi acum înseamnă foarte mult pentru mine să fiu aici şi sper să însemne, nu ştiu, şi un fel de intrare în industrie."
Un alt film, este la al treilea festival după ce a fost inclus în lista de scurtmetraje romaneşti prezentate la Cannes. Este prima producţie a unui regizor din Republica Moldova şi are un subiect controversat: transexualitatea.
Artiom Zavadovsky, regizor: "Pentru mine şi colegul meu este primul scurtmetraj, adică este o primă realizare cineastică."
Pasionaţii vor putea viziona şi vineri scurtmetraje în câteva cinematografe din Cluj Napoca.

Inquam Photos/ Octav Ganea
Un protest are loc, miercuri seara, în Piața Victoriei din Capitală, ca urmare a deciziei CCR de a admite sesizarea lui Tudorel Toader privind șefa DNA.
Grupul ”Corupția ucide” a anunțat pe Facebook un protest, miercuri seară, după ce Curtea Constituţională a României a admis sesizarea lui Tudorel Toader legată de șefa DNA.
„Ieșim în stradă! Să nu vii singur. Share, live, sunat prieteni!
LIVE UPDATE Desfășurarea evenimentului:
Ora 19.50: Tot mai multe persoane s-au adunat în Piața Victoriei. Oamenii au adus cu ei steaguri.
 19.10: În Piața Victoriei s-au strâns în jur de 200 de persoane. Oamenii scandează „CCR, sluga PSD” și „PSD, ciuma roșie.”
Totodată, mai mulți jandarmi au fost mobilizați în zonă. 
 18.45: În jur de 50 de persoane s-au adunat în Piața Victoriei.
Inquam Photos / Octav Ganea
CCR a admis sesizarea lui Tudorel Toader legată de șefa DNA. Kovesi poate fi revocată” - se arată în mesajul de pe rețeaua de socializare .
CCR a admis, miercuri, sesizarea Guvernului privind existența un conflict juridic de natură constituţională între ministrul Justiţiei şi preşedintele Klaus Iohannis şi între Guvern şi preşedinte, ca urmare a respingerii de către şeful statului a cererii de revocare a şefei DNA, Laura Codruţa Kovesi.
În urma acestei decizii, procurorul-șef al DNA, Laura Codruța Kovesi, ar putea fi revocată din funcție.

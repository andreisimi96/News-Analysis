Daniel Horodniceanu, șeful DIICOT, a comentat, miercuri, decizia Curții Constituționale, care i-a cerut președintelui Klaus Iohannis să o revoce din funcție pe șefa DNA, Laura Codruța Kovesi.
Horodniceanu a criticat decizia Curții Constituționale și a avertizat că parchetele au fost plasate astfel sub exercțiul ”discreționar” al ministrului Justiției, care poate fi om politic sau susținut politic.
”Prin decizia de astăzi, Curtea Constituțională a plasat de fapt parchetele nu sub autoritatea, ci sub Exercițiul potențial discreționar al ministrului Justiției, care este om politic sau, după caz, susținut politic.
Garantul constituțional al independentei justiției, CSM-ul, a fost redus la un rol steril, invitat să facă figurație. Avizul - consultativ - al CSM este inutil, dacă la capătul lanțului decizional se află doar obligatia președintelui de a respecta decizia ministrului.
Este o aberație logică, dacă vrem o justiție independentă. În această consacrare a interpretării legii, linia de demarcație între puterile statului este ștearsă in detrimentul independenței unei părți din autoritatea judecătorească, magistratul procuror.”, a transmis Daniel Horodniceanu, procuror-șef DIICOT.
Seymour Hersh, jurnalist castigator al premiului Pulitzer

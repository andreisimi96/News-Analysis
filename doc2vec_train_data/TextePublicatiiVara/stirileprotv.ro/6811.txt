Accident cutremurător, sâmbătă dimineața, pe autostrada A1 între Deva şi Simeria.
Patru persoane au murit şi alte trei au fost rănite după ce un şofer a pătruns pe contrasens şi a lovit două maşini. Se pare că bărbatul a greşit una dintre ieşirile de pe autostradă şi a intrat pe sensul opus.
Şapte echipaje de la ISU au intervenit pentru a acorda victimelor primul ajutor. Cel mai tânăr dintre cei care şi-au pierdut viaţa avea doar 17 ani.
Accidentul s-a produs pe A1, la kilometrul 355, în sensul de mers Deva-Simeria. Potrivit poliţiştilor, un bărbat de 70 de ani, aflat la volanul unui autoturism, a intrat pe constrasens şi a izbit în plin două maşini.
Anemona Doda, purtător de cuvânt ISU HUNEDOARA: "Trei persoane au decedat pe loc, o alta rănită grav şi încarcerată a murit în ciuda eforturilor depuse de echipajul de intervenţie de a o salva. Alte trei victime au suferit traumatisme mai uşoare şi au fost transportate cu ambulanțele la Unitatea Primiri Urgenţe din Deva."
Accident cu 4 morţi şi 3 răniţi, pe A1, lângă Simeria. O maşină a ajuns pe contrasens
În operaţiunea de salvare au fost implicate 7 echipaje ale ISU Hunedoara şi ale Serviciului Judeţean de Ambulanţă. În afară de şoferul de 70 de ani, care a murit în tragedia pe care a provocat-o, celelalte victime aveau între 17 şi 31 de ani. Poliţia a deschis acum o anchetă.
Bogdan Nitu, purtător de cuvânt ISU HUNEDOARA: "Din primele cercetări se pare că bărbatul de 70 de ani ar fi circulat pe contrasens pe autostrada A1 Deva-Sebes".
Poliţiştii au aflat că şoferul se ducea lângă Roşia Montana, unde îşi construia o casă de vacanţă. Iar cei care au murit, alături de el, erau muncitorii angajaţi la ridicarea construcţiei.
Tragedia nu ar fi avut loc dacă şoferul vinovat nu ar fi intrat - cel mai probabil din greşeală - pe contrasens. Imagini cu şoferi care circulă pe contrasens, pe drumuri de mare viteză şi pun în pericol vieţile celorlalţi şoferi nu sunt cazuri izolate.
Unii o fac intenţionat şi dau dovadă de teribilism, alţii cad victime ale sistemului de semnalizare.
Seymour Hersh, jurnalist castigator al premiului Pulitzer

ISIS amenință cu atacuri la Cupa Mondială: „Putin, câine ce ești, vei arde în flăcările iadului”
Gruparea jihadistă Stat Islamic a publicat un filmuleț în care amenință că va comite atacuri teroriste pe stadioanele pe care se desfășoară Cupa Mondială, în contextul în care sute de mii de suporteri călătoresc în Rusia pentru a vedea meciurile.
Într-un filmuleț postat miercuri, o dronă cu însemnele ISIS zboară deasupra satului olimpic din Soci, în timp ce stadioanele și alte clădiri izbucnesc în flăcări, relatează Newsweek , care citează Institutul de Cercetare pentru Orientul Mijlociu (MEMRI). Potrivit sursei citate, filmulețul de patru minute a fost publicat de ramura ISIS din Caucaz. În imagini apar 11 oameni care stau alături de un steag al grupării, trei dintre ei având fețele blurate.
„Nimeni nu știe că suntem luptători și că operăm aici în oraș – nici familiile noastre, nici prietenii, nici colegii de muncă, nici măcar frații noștrii. Stăm în așteptare, vă știm toate mișcările, cu voia lui Allah. Așa că aveți grijă. Păziți-vă mașinile, păziți-vă casele. Frații noștri vă vor vâna”, spune unul dintre bărbații din filmuleți.
Un alt bărbat laudă „armata” grupării, spunând că este vorba despre luptători ruși care „și-au ascuțit cuțitele.”
„Popor rus, află că te vom ucide, din cauza acestui tiran care a început un război împotriva noastră. A început acest război din scopuri personale, dar voi sunteți cei care veți plăti prețul. Vă vom intra în case, vă vom lua femeile prizoniere și vă vom transforma copiii în sclavi”, spune un al doilea bărbat.
"Dr Jihad", doctorul devenit membru ISIS, ar fi fost ucis. Apărea în clipurile de propagandă
Nici președintele Rusiei, Vladimir Putin, nu scapă de amenințări: „Putin, câine ce ești, vei arde în flăcările iadului”, spune un altul.
Nu este prima dată când ISIS amenință amenință Campionatul Mondial, organizat în 11 orașe din Rusia. În imagini apar jucători de top precum Lionel Messi și Neymar îmbrăcați în salopete portocalii, în timp ce luptători ISIS țin cuțite la gâtul acestora.
„Nu veți fi siguri cât timp existăm în țările musulmane”, amenință jihadiștii.
În ultimii ani, gruparea extremistă și-a consolidat puterea în Siria și Irak, unde a creat un așa-zis califat din care făceau parte opt milioane de oameni. Deși jihadiștii și-au pierdut aproape întregul teritoriu, încă pun la cale atacuri. Rusia se confruntă de mult timp cu amenințarea jihadistă.
În 2015, ISIS a doborât un avion rus în care se aflau 224 de persoane. Astfel, Kremlinul s-a alăturat forțelor guvernamentale siriene coordonate de Bashar al-Assad în lupta cu teroriștii. Pentru Cupa Mondială, polițiștii ruși au primit susținere de la ofițeri din alte 33 de țări.
Seymour Hersh, jurnalist castigator al premiului Pulitzer

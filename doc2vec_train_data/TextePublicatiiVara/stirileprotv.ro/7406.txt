Şase lei albi aflaţi la o rezervaţie naturală din Africa de Sud, dintre care 4 exemplare adulte şi 2 pui, au fost ucişi de către braconieri.
Animalele au fost ucise, decapitate şi li s-au tăiat labele pentru a fi folosite în ritualuri de magie. Animalele au fost otrăvite, apoi mutilate, la o rezervaţie naturală din nordul capitalei Pretoria. Doi lei albi, Aslem şi Aiden, care erau principalele atracţii ale parcului au fost ucişi împreună cu doi pui, Jessie şi Sussie, conform Mirror
Proprietarul parcului, Christa Saayman, în vârstă de 55 de ani a declarat: "A fost ceva crunt, inuman şi devastator. Nu am cuvinte să exprim stările pe care le simt. Mă simt atât de tristă. În trecut, aceşti braconieri ne-au furat şase animale".
O anchetă este în desfăşurare pentru ca cei vinovaţi sa fie prinsi, iar cei care vor oferi informaţii despre braconieri vor primi o recompensă în valoare de aproximativ 17.000 de euro. Scheletul integral al unui leu ajunge la echivalentul a peste 1000 de euro în Africa de Sud, iar în Vietnam poate ajunge până la echivalentul a 56.000 de euro, labele şi colţii fiind foarte căutate.
Seymour Hersh, jurnalist castigator al premiului Pulitzer

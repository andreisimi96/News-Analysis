O tânără care afirmă că strângea semnături pentru campania USR ”Fără penali în funcții publice”, pe faleza din Ovidiu, susține că a fost obligată de polițiștii locali să părăsească zona, după ce a fost amenințată că va fi băgată în dubă.
În înregistrarea video pe care tânăra a postat-o pe Facebook, polițistul a refuzat să spună care este legea pe care aceasta nu o respectă.
Mai mult decât atât, omul legii îi spune acesteia că riscă să ”pară penibilă” și că s-a ”vopsit blondă ca să pară mai interesantă”.
”Stăteam pe o băncuță pe faleză, îmbrăcată într-un tricou „Fără penali”, și așteptam niște colegi, când mi s-a spus să părăsesc zona.
Cred și eu că sunt emoționată când 6 bărbați încearcă să mă determine să părăsesc spațiul public, când îmi spun că nu mă privește cum se numesc, că «par penibilă» și că «mă bagă la dubă». Până la urmă am plecat”, a scris pe Facebook Veronica Enușca.
Protest pe traseul Palatul Parlamentului - Piața Victoriei. Mii de oameni au participat. VIDEO
Campania de modificare a Constituției - " Fără Penali în funcții publice " - a fost declanșată în primăvară și este susținută de USR.
Astfel, într-o perioadă de șase luni, inițiativa trebuie să strângă 500.000 de semnături valabile, din cel puțin 21 de județe din țară.
Cei 19 membri ai comitetului de inițiativă, din care fac parte scriitorul Gabriel Liiceanu, filosoful Mihai Șora, membrii mișcării de stradă Rezistența și președintele asociației Colectiv, Eugen Iancu, au fost primii care și-au pus semnătura pe liste și au îndemnat toți cetățenii să le urmeze exemplul pentru a interzice accesul în funcții publice persoanelor care au fost condamnate la închisoare pentru că au săvârșit infracțiuni cu intenție.
Membrii USR, alături de voluntari implicați din toată țara, sunt în stradă pentru a strânge semnături, începând din 31 martie. De asemenea, sunt amplasate corturi în principalele orașe din țară, printre care București, Cluj, Timișoara, Constanța, Sibiu, Tulcea.
Formularele de semnături pot fi descărcate de toți cei care vor să susțină inițiativa și de pe site-ul farapenaliinfunctiipublice.ro .
Seymour Hersh, jurnalist castigator al premiului Pulitzer

Un bărbat a împușcat mortal doi ofițeri de poliție în orașul belgian Liège. O a treia persoană, un trecător, a fost ucisă în acelaşi incident. Alţi doi poliţişti au fost răniţi.
Centrul de criză belgian a anunţat marţi că situaţia la locul atacului armat de la Liège este întru totul sigură şi că nu există motive ca nivelul alertei teroriste să fie ridicat.
”Nu există încă absolut nicio confirmare a faptului că incidentul ar avea vreo legătură cu terorismul”, a declarat Yves Stevens de la centrul de criză a declarat pentru AP.
Dosarul a fost încredinţat parchetului federal, competent în domeniul terorismului.
”Există elemente care merg în direcţia unui act terorist”, a justificat pentru AFP Eric Van Der Sypt, un purtător de cuvânt al parchetului.
Tablou celebru din Rusia, distrus de un vizitator care s-a îmbătat la cafeneaua muzeului
Atacul a avut loc către ora locală 10.30 (11.30, ora României), pe bulevardul Avroy, o arteră importantă în oraş.
Bărbatul s-a apropiat de doi ofiţeri de poliţie, din spate, înarmat cu un cuţit şi i-a înjunghiat de mai multe ori, a declarat un purtător de cuvânt al procuraturii Philippe Dulieu.
Atacatorul ”le-a luat apoi armele. El a folosit armele împotriva ofiţerilor, care au murit”, a declarat Dulieu.
El a împuşcat după aceea mortal un bărbat în vârstă de 22 de ani, aflat într-un vehicul în apropiere, a spus purtătorul de cuvânt.
După ce a tras pe domeniul public, atacatorul s-a refugiat într-un liceu.
A urmat o scurtă luare de ostatici, în timpul căreia o persoană a fost rănită, potrivit unor surse oficiale, scrie news.ro .
Cele trei victime ale atacatorului sunt doi poliţişti şi ”pasagera unui vehicul” care circula în cartier, a declarat pentru AFP Catherine Collignon, o purtătoare de cuvânt a Parchetului din Liège.
”Nu ştim nimic, pentru moment”, a declarat ea despre motivaţiile atacatorului, fără să poată să confirme informaţii de presă potrivit cărora acesta ar fi strigat ”Allah Akbar”.

Un băieţel de 3 ani şi jumătate din judeţul Gorj riscă să îşi piardă vederea pentru totdeauna la un ochi, după ce a fost lovit în parc de un leagăn.
Părinţii săi au reclamat luni autorităţile pentru că nu ar fi amenajat corespunzător spaţiul de joacă: leagănul respectiv nu ar fi avut spătar şi orice copil era în pericol. Primarul susţine însă că părinţii şi-ar fi lăsat copiii nesupravegheaţi în părculeţ.
Totul s-a petrecut în parcul din Bumbesti Jiu: copilul a căzut de pe bancheta leagănului, povesteşte mama, pentru că acesta nu avea spătar şi s-a lovit grav la ochiul drept! Luni, părinţii au depus o plângere şi la Parchet. După acest incident, şi inspectorii de la oficiul pentru Protecţia consumatorului au făcut verificări şi au decis să închidă toate locurile de joacă, pentru a fi remediate toate defecţiunile constatate acolo. Acum, ancheta deschisă de autorităţi urmează să stabilească cine poartă vina pentru cele întâmplate. Între timp, băieţelul este dus la mai multe controale şi în urma acestora medicii vor stabili ce este de făcut pentru a-i salva vederea.
Din fotografiile şi filmarea făcute de părinţii copilului imediat după incident, se vede cum leagănul nu are de fapt spătar.
Mama celui mic este revoltată: povesteşte că era cu ambii copii în parc în momentul când s-a întâmplat nenorocirea. Şi-a anunţat imediat soţul şi au plecat repede cu băieţelul către spital.
Elena Băsescu a născut o fetiță. Traian Băsescu: "Bun venit pe lume, Anastasia!"
Maria Tudor, mama copilului: ”Copilul şi-a pierdut vederea la ochiul acela, o să ne spună dacă trebuie să mergem cu el mai departe, dar a zis că probabil sigur da, la Bucureşti pentru transplant de cornee. E operaţie scumpă, foarte scumpă pentru noi.”
Angajaţii primăriei au început abia după accident să repare locurile de joacă. Luni chiar i-au acuzat pe părinţi că nu şi-ar fi supravegheat copiii.
Primarul oraşului are altă explicaţie:
Constantin Bobaru, primarul oraşului Bumbesti Jiu: ”În primul rând l-a lovit colţul leagănului sau o parte din leagăn. Un copil dacă cădea pe spate cădea pe spatele la orizontală. Leagănul ăla, în inerţie, a mai avut o mişcare două şi nu îl putea lovi pe spate. Sunt multe lucruri, e o plângere, se va face o cercetare, nu am nicio emoţie.”
Familia a depus o reclamaţie la Parchet, iar reprezentanţii Primăriei spun că familia băieţelului va primi o sumă de bani, în cazul în care se va ajunge la transplant de cornee.
Operaţia costă aproximativ 8.000 de euro, bani pe care părinţii vor să îi împrumute de la rude şi prieteni.
Tags: gorj, baiat, loc de joaca, vedere, accident,
Un băieţel israelian de 3 ani a început să vorbească în limba engleză, fără să-l fi învățat cineva

Deputatul Nicolae Bănicioiu reprezintă un mare câştig pentru echipa Pro România, a afirmat vineri fostul premier Victor Ponta, lider al formaţiunii.
"Din 2004, Nicu Bănicioiu a fost alături de mine în cele mai grele şi importante proiecte. A preluat TSD după mandatul meu - a fost un ministru foarte bun la Tineret şi la Sănătate.
El este cel care a gândit şi pornit ideea creşterii salariilor în sistemul de sănătate şi a construirii spitalelor regionale finanţate din fonduri europene. Nicu este un mare câştig pentru echipa Pro România - împreună o să dăm viaţă şi consistenţă acestui proiect!", a scris Ponta pe Facebook, potrivit Agerpres.
Totodată, el a făcut referire la "toate trompetele şi ventrilocii lui Dragnea", care "au primit ordin pe unitate să ţipe despre 'trădători'".
"Mă amuză faptul că Liviu Dragnea a trecut de la PD aflat în Opoziţie la PSD aflat la Putere şi nu e trădător. Noi cei care plecăm de la Putere şi din singurul partid în care am fost vreodată, doar pentru că nu vrem să legitimăm conducerea infracţională şi incompetentă a lui Dragnea, suntem 'trădători'?! Noi am hotărât să nu îi trădăm pe cei care ne-au votat şi care au încredere în noi - şi dacă ne fac trădători cei din 'Corul Bocitoarelor' de la Belina e foarte bine!", a conchis fostul premier.
Încă o lovitură pentru Liviu Dragnea. Nicolae Bănicioiu demisionează din PSD și pleacă la Ponta
Fostul ministru al Sănătăţii Nicolae Bănicioiu a declarat  că a demisionat din Partidul Social Democrat din cauza lui Liviu Dragnea..
”Mă disociez complet de viziunea și de maniera în care conduce domnul Dragnea. Deci domnul Dragnea este cauza plecării noastre din partid. Eu sper ca să fie o chestiune temporară, adică domnul Dragnea să nu mai rămână mult timp acolo și social-demorații să fie din nou împreună.” - a declarat Bănicioiu pentru Știrile ProTV.
Seymour Hersh, jurnalist castigator al premiului Pulitzer

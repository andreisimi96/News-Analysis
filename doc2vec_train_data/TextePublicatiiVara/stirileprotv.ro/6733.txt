Preşedintele american Donald Trump a dat vina pe democraţi pentru politica administraţiei sale de a separa copiii de imigranţi de părinţii lor la graniţă, scrie The Hill.
Într-un interviu surpriză pentru Fox News, Trump a declarat că „urăşte” această politică şi a susţinut că democraţii ar putea schimba „legea” dacă ar fi vota alături de republicani privind reforma imigranţilor, potrivit News.ro .
„Democraţii au impus această lege”, a declarat el.
Jeff Sessions, procurorul general, a impus luna trecută o politică de „toleranţă zero” la graniţă. Astfel, oricine este prins că a intrat ilegal în SUA va fi pus sub acuzare. Drept urmare, părinţii vor fi separaţi de copii cât timp vor fi urmăriţi penal.
Sessions susţine că măsura este necesară pentru a creşte securitatea la graniţe. Trump a mai dat vina şi în trecut pe democraţi pentru această politică, criticându-i că nu au acţionat privind reforma imigraţiei.

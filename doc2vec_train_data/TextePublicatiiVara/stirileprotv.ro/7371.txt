Viorica Dăncilă, aflată luni într-o vizită în zone afectate de inundaţii din judeţul Covasna, a afirmat că există diguri la care nu s-au făcut lucrări de consolidare de zeci de ani, precizând că a cerut Apelor Române să facă o verificare în acest sens.
"Avem diguri la care nu s-au făcut lucrări de consolidare de zeci de ani. (...) Am cerut Apelor Române să facă o verificare, să începem să facem consolidări. Din păcate, a trebuit să ne confruntăm cu astfel de situaţii pentru a vedea ceea ce se poate întâmpla atunci când aceste lucruri nu sunt puse la punct de-a lungul anilor", a declarat Dăncilă, aflată într-o vizită în zona Lunca Mărcuşului - Băcel, Covasna, potrivit imaginilor transmise pe pagina de Facebook a Guvernului.
Şefa Guvernului a mers luni în mai multe zone afectate de inundaţii din judeţele Buzău, Bacău, Covasna şi Braşov, pentru a evalua pagubele şi a identifica cele mai rapide soluţii de sprijinire a oamenilor şi comunităţilor afectate. Viorica Dăncilă este însoţită de ministrul Afacerilor Interne, Carmen Dan, de ministrul Transporturilor, Lucian Şova, şi de ministrul Agriculturii, Petre Daea.
În judeţul Buzău, Dăncilă a anunţat că în şedinţa de guvern de joi ar putea fi acordate ajutoare pentru localităţile care au fost afectate de inundaţii.
"Facem o misiune de evaluare, vrem să vedem ce s-a întâmplat, vrem să vedem de ce au nevoie autorităţile locale, vrem să vedem situaţia existentă în teren, vrem să grăbim evaluarea, astfel încât oamenii care au fost loviţi de aceste fenomene să poată să aibă un ajutor imediat. (...) Noi sperăm ca să avem până joi toate evaluările din toate judeţele, din toate localităţile care au fost afectate iar în şedinţa de guvern de joi să aprobăm deja ajutorul pe care oamenii îl aşteaptă de la noi", a declarat Dăncilă în timpul unei vizite efectuate luni în judeţul Buzău, conform imaginilor transmise pe pagina de Facebook a Guvernului.
Ludovic Orban: ”Categoric nu îmi reproşez că moţiunea de cenzură a căzut”. Pe cine dă vina
Totodată, premierul a felicitat MAI, IGSU şi autorităţile care au acţionat până în prezent în localităţile afectate de inundaţii.
"Vrem să vorbim şi cu oamenii, vrem să vedem care sunt problemele existente în acest moment. Ştim că până acum s-a acţionat bine, vreau să îi felicit pe toţi cei implicaţi, Ministerul Afacerilor Interne, Inspectoratul pentru Situaţii de Urgenţă, autorităţile locale şi judeţene. (...) Pentru noi primordial a fost să nu avem victime, oamenii să fie pe primul loc şi acum Guvernul este implicat în mod direct în a ajuta toate comunităţile care au avut de suferit'', a spus Dăncilă.
Premierul a precizat că a discutat cu comisarii europeni Corina Creţu şi Maros Sefcovic în vederea obţinerii de sprijin pentru localităţile afectate de inundaţii.
"Am vorbit deja cu doamna comisar Corina Creţu, astăzi am vorbit cu comisarul Sefcovic, astfel încât să putem să accesăm şi Fondul de Solidaritate, pentru că pagubele sunt foarte mari şi trebuie să ne gândim la tot ceea ce s-a întâmplat şi să accesăm toate pârghiile care ne pot ajuta în acest sens. Vom face o evaluare din punct de vedere al localităţilor, ne referim şi la locuinţe, şi la drumuri, căi de acces şi la agricultură (...), astfel încât ajutorul Guvernului, sprijinul Guvernului să vină în toate aceste domenii", a mai arătat Dăncilă.
Seymour Hersh, jurnalist castigator al premiului Pulitzer

SUA şi Coreea de Sud vor anunţa suspendarea exerciţiilor militare „la scară largă” în această săptămână, cu menţiunea că vor reîncepe în situaţia în care Coreea de Nord nu îşi va îndeplini obligaţiile privind dezarmarea nucleară, conform agenţiei Yonhap.
Făcând referire la o sursă guvernamentală neidentificată, Yonhap a informat că suspendarea va fi valabilă doar pentru exerciţiile majore, nu şi pentru antrenamentele militare de rutină, conform News.ro
Preşedintele american Donald Trump a surprins săptămâna trecută oficialii de la Seul şi Washington când a promis că va opri exerciţiile militare după summit-ul său cu liderul nord-coreean Kim Jong-un, din Singapore.
Imediat după anunţ, forţele americane din Coreea de Sud au precizat că nu au primit niciun ordin pentru oprirea exerciţiilor iar oficialii sud-coreeni au comunicat că încearcă să îşi dea seama la ce exerciţii s-a referit Trump.
Yonhap informează, de asemenea, că în timpul discuţiilor de joi dintre cele două Corei, oficialii sud-coreeni le-au cerut omologilor nord-coreeni să îşi relocalizeze artileria militară la o distanţă cuprinsă între 30 şi 40 de kilometri faţă de linia de demarcare între cele două ţări.
Cum l-a numit presa din Coreea de Nord pe Donald Trump, în urma summitului istoric
Ministerul Apărării din Coreea de Sud neagă că ar fi avut o astfel de cerere.
Discuţiile dintre cele două ţări au avut loc după un summit inter-coreean din aprilie la care Kim Jong-un şi preşedintele sud-coreean Moon Jae-in au căzut de acord să înceteze „toate acţiunile ostile”.
Aproximativ 28.500 de soldaţi americani se află în Coreea de Sud, urmare a Războiului Coreean care s-a sfârşit în 1953 printr-un armistiţiu care le-a lăsat, teoretic, pe cele două ţări în stare de război.
Seymour Hersh, jurnalist castigator al premiului Pulitzer

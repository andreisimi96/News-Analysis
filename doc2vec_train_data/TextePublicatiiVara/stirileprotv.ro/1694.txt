O şoferiţă din Detroit lansează acuzaţii grave la adresa unui mare producător de telefoane sud-coreean. Ea spune că unul dintre cele două dispozitive pe care le avea în maşină a luat foc.
A apucat să oprească şi a scăpat teafără, însă maşina i-a fost făcută scrum.
"Conduceam pe bulevardul Evergreen, când, cu coada ochiului am văzut o scânteie."
Femeia şi-a povestit păţania jurnaliştilor americani, însă a vrut că identitatea să-i rămâne anonimă. Potrivit spuselor ei, unul din cele două telefoane din aceeaşi marcă pe care le avea cu ea a luat foc în timp ce conducea.
"Am crezut că o să mor când am văzut scânteile şi focul."
Speriată, femeia a tras pe dreapta şi a coborât înainte ca focul să se propage rapid şi să-i înghită maşina.
"S-a întâmplat rapid. Maşina a fost pur şi simplu înghiţită de flăcări. Oamenii ţipau la mine şi îmi ziceau să mă îndepărtez de vehicul. Dacă se întâmpla pe o autostradă aglomerată, că făceam?"
Rapoartele pompierilor au confirmat că incendiul a fost provocat de un telefon mobil.
Avocatul femeii spune că a luat legătura cu compania producătoare, ca să îi aducă la cunoştinţă incidentul. Mai ales că în presă apar şi alte cazuri de incendii provocate de telefoane din aceeaşi marcă.
Gerald Thurswell, avocatul victimei: "I-am contactat pe cei de la Samsung. Au avut o atitudine foarte responsabilă şi au trimis o echipă care să examineze maşina şi bucăţile arse de telefon."
Compania producătoare a anunţat că ancheatează incidentul, dar că, în acelaşi timp, garantează pentru siguranţa milioanelor de dispozitive care se află în uz pe teritoriul Statelor Unite. Femeia nu s-a hotărât încă dacă să dea în judecată producătorul de telefoane şi să ceară daune.

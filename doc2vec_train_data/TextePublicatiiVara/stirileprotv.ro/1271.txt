Elena Udrea a fost dată în urmărire internaţională şi apare pe site-ul Poliţiei Române, după ce a fost condamnată definitiv la 6 ani de închisoare.
Ministerul Justiţiei este gata să ceară oficial statului Costa Rica să o extrădeze, pentru a-şi executa pedeapsa. Tudorel Toader susţine că poate fi trimisă acasă în lipsa unui acord bilateral. I-ar putea fi însă de folos, statul de refugiat politic, pe care l-a primit după ce a fugit în Costa Rica.
Fotografia Elenei Udrea a apărut pe lista celor mai căutaţi români. Poliţia a cerut Tribunalului Bucureşti să emită pe numele fostului ministru al Turismului mandatul european de arestare. Aşa că ministrul Justiţiei poate cere oficial extrădarea ei în România.
Tudorel Toader a anunţat oficial că Ministerul Justiţiei este gata să demareze procedurile pentru extrădarea Elenei Udrea din Costa Rica, după ce Instanţa Supremă a condamnat-o definitiv la şase ani de închisoare, în dosarul ”Gala Bute”. Demnitarul îi contrazice astfel pe cei care susţineau că în absenţa unui acord bilateral între cele două state, Elena Udrea nu ar putea fi adusă în ţara să îşi execute pedeapsa.
”Spune că există două variante: una pe curtoazie, reciprocitate, există deja un caz. Alta pe acordurile internaţionale la care România şi Costă Rica sunt părţi semnatare”, a transmis Tudorel Toader.
Elena Udrea, tranzacție de 500.000 de euro înainte de sentința în dosarul ”Gala Bute”
Poliţia Romană a dat-o deja pe Elena Udrea în urmărire internaţională, iar ea poate fi arestată în orice stat, mai puţin Costa Rica.
Tudorel Toader atrage atenţia că procedurile declanşate şi nici măcar cazul precedent nu garantează extradarea Elenei Udrea în România. Judecătorii din statul central american sunt suverani să ia o decizie. Iar Elena Udrea are deja, chiar şi provizoriu, statut de refugiat politic.
”Atâta vreme cât are statut de refugiat, Elena Udrea se află sub protecţia statului Costa Rica, iar Costa Rica are obligaţia de a refuza extrădarea”, a transmis avocatul fostului deputat.
Dacă autorităţile de la Bucureşti nu vor fi suficient de convingătoare, iar Costa Rica nu o va extrăda, Elena Udrea va avea statut de urmărit vreme de 11 ani. După această perioadă, executarea pedepsei se va prescrie, iar fostul ministru al Turismului se va putea întoarce în ţară fără riscul de a fi încarcerată.

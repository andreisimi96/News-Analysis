Vremea capricioasă a trimis reprize de ploi şi furtuni violente peste Bucureşti şi mai multe zone ale ţării.
Zeci de gospodarii au fost inundate şi a fost nevoie de intervenţia pompierilor pentru a scoate apa din curţi şi beciuri.
Numeroase drumuri şi şosele s-au transformat în adevărate râuri, iar şoferii au rămas cu maşinile blocate. Valul de ploi nu a trecut, însă, anunţă meteorologii. Şi vineri sunt aşteptate precipitaţii în vestul ţării.
În Craiova a plouat torenţial joi seară, iar în unele locuri apa acumulată măsură chiar şi trei metri. În fața naturii unii au făcut haz de necaz.
"Când ploua tot timpul aşa se formează aici, inundaţii, maşini blocate. Acum câtva timp a fost reabilitată stradă, nu ştiu de ce se întâmplă prostia asta", spune un localnic.
Furtunile au făcut prăpăd în ţară. Un bărbat a murit după ce a fost lovit de trăsnet
Vântul puternic a reuşit să rupă mai mulţi copaci, care au avariat - în cădere - maşinile parcate pe marginea drumului.
Într-o altă zonă a oraşului, un tei s-a rupt, iar crengile lui au intrat în balconul unui locatar.
Codul portocaliu de averse şi furtună s-a abătut joi asupra Capitalei.
Canalizările au refulat în mai multe zone ale oraşului, iar pentru şoferi a fost o adevărată luptă să străbată străzile inundate. În timp ce unii au rămas blocaţi în şuvoaiele de apă, alţii şi-au continuat încet drumul.
Vremea rea s-a instalat şi în judeţul Braşov. O ploaie torenţială a inundat şi mai multe gospodarii în municipiul Codlea, iar şuvoaiele au adus pietriș și nisip în curților oamenilor.
În centrul oraşului şoselele s-au umplut de apă, aşa că poliţia a restrictionar circulaţia şi i-a direcţionat pe oameni pe rute ocolitoare.
Şi în Zarneşti mai multe străzi au fost măturate de ape, iar mașinile au înaintat cu greu.
În Dolj grindina a făcut prăpăd. Grădinile şi culturile oamenilor au fost compromise, zdrobite de gheaţă.
Iar la Sibiu, canalizarea nu a făcut faţă unei ploi puternice şi câteva străzi din zona industrială au fost inundate.
În Pecica, Arad, o furtună a lăsat de câteva zile fabrica unui fermier fără electricitate şi două tone de lapte au fost donate. În lipsa curentului, bărbatul mulge manual cele 60 de vaci, de două ori pe zi.
Avertizarea cod galben de instabilitate atmosferică şi ploi însemnate cantitativ s-a mutat joi seară din vestul extrem spre Moldova.
În unele comune din judeţul Botoşani câteva case au fost inundate, iar oamenii au cerut disperaţi ajutorul pompierilor. Iar o stradă din Iaşi s-a transformat în rău după o ploaie torenţială.
Seymour Hersh, jurnalist castigator al premiului Pulitzer

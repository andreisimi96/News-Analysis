O femeie a atacat mai multe persoane care se aflau într-un supermarket din La Seyne-sur-Mer, localitate situată în sud-estul Franței. În urma incidentului, două persoane au fost rănite.
Înainte să atace oamenii cu un cuțit, ea ar fi strigat „Allahu Akbar”, potrivit procuraturii din Toulon, citată de AFP, informează Le Figaro.
Printre răniți este un client al supermarketului, care s-a ales cu răni la nivelul toracelui, fiind dus la spital, a spus procurorul Bernard Marchal. Totodată, o casieră a fost rănită ușor.
„Pare să fie o acțiune izolată, a unei persoane care are probleme psihice”, a spus procurorul, precizînd că „nu este exclusă posibilitatea radicalizării.”
Femeia nu era în vizorul autorităților. „Este acuzată de tentativă de omor și pentru intenția de a comite o infracțiune cu conotații teroriste”, a mai spus reprezentantul procuraturii din Toulon.
Declarația șoferului care a intrat cu maşina în pietoni, la Moscova: "Îmi pare rău"
Autoritățile fac, duminică, percheziții la locuința femeii, pentru a verifica dacă „are sau nu legături cu gruparea Stat Islamic.”
„Nu știm încă dacă este vorba despre un gest terorist, însă a creat teroare. Un bărbat care nu făcea nimic rău a fost atacat când se afla la casa de marcat a unui supermarket”, a mai spus el.
Seymour Hersh, jurnalist castigator al premiului Pulitzer
Sursa: Le Figaro

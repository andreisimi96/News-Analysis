De teamă că va fi pedepsit de părinţi pentru notele mici luate la şcoală, un băiat de 12 ani din judeţul Olt, s-a făcut nevăzut trei zile.
Elevul s-a ascuns în podul casei şi în pădurea din apropiere locuinţei, fără a avea apă şi mâncare.
Cazul a intrat imediat în atenţia Protecţiei Copilului, iar specialiştii susţin că lipsa de comunicare a dus la acest gest extrem.
Mama băiatului a fost cea care a observat lipsa micuţului şi a sunat imediat la 112. Pe urmele lui au pornit 20 de poliţişti, jandarmi şi localnici. Timp de 3 zile, copilul ar fi stat ascuns în podul casei şi când era căutat prin locuinţă fugea în pădurea din apropiere ca să nu fie găsit.
"În momentul în care poliţiştii erau pe câmp sau în pădure să îl caute, acesta a revenit către domiciliu, acesta fiind şi momentul în care a fost găsit în podul casei", a explicat Cristian Grigorescu, purtător de cuvânt IPJ Olt.
Un militar care se afla pe plaja Corbu, de negăsit. Ar fi încercat să salveze un copil
După ce a fost găsit, copilul a primit îngrijiri medicale de la asistenta din localitate.
"Colegii de la asistenţa socială s-au deplasat la familie, au discutat, au încercat să înţeleagă ce s-a întâmplat acolo pentru că numai aşa măsurile noastre de protecție, de consiliere vor fi eficiente", a explicat Penica Moios, purtător de cuvânt Primăria Brebeni.
Băiatul a mărturisit că a recurs la acest gest după ce ar fi fost mustrat de către părinţi că are note mici la învăţătură.
”Vor primi servicii de consiliere pentru a vedea psihologul, pentru a observa care sunt problemele şi carențele familiale de educaţie, copiii simt nevoia de atenţie, au o anumită lipsă, ori în cazul acesta comunicarea cu părinţii lui”, a transmis Radița Piroșca, director DGASPC Olt.
Familia are 4 copii cu vârste cuprinse între 2 şi 16 ani. Părinţii copilului muncesc cu ziua pentru a le asigura traiul zilnic, iar cei mici rămân mai mult în grija bunicilor.
Seymour Hersh, jurnalist castigator al premiului Pulitzer

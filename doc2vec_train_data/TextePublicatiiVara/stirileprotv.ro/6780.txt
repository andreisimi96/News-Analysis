Tragedie uriaşă pe autostradă sâmbătă dimineaţă, în zona localităţii Simeria
UPDATE 08:40: Numărul persoanelor decedate în accidentul de circulaţie care a avut loc sâmbătă dimineaţa pe autostrada A1 Deva-Simeria, a urcat la patru, după ce unul dintre răniţii grav, care rămăsese blocat în una dintre maşini, nu a reuşit să supravieţuiască traumatismelor suferite, a informat ISU Hunedoara.
Cei trei răniţi au vârstele de 26, 38 şi 52 de ani şi au fost preluaţi cu ambulanţele şi transportaţi la Unitatea de Primiri Urgenţe a spitalului judeţean din Deva, aceştia suferind, conform primelor evaluări ale medicilor, traumatisme craniene, toracice, la mâini şi la picioare, a precizat purtătorul de cuvânt al Serviciului Judeţean de Ambulanţă (SAJ) Hunedoara, dr. Călin Dumitrescu.
"La faţa locului s-a intervenit cu cinci ambulanţe, dintre care un echipaj cu medic SAJ, două echipaje cu asistenţi, o maşină SMURD şi o maşină de intervenţie în caz de victime multiple", a menţionat reprezentantul SAJ Hunedoara.
Potrivit primelor cercetări ale poliţiştilor, accidentul a fost provocat de o maşină înmatriculată în judeţul Hunedoara care circula pe contrasens şi a intrat în coliziune cu o Dacia Logan înmatriculată în judeţul Timiş şi o autoutilitară înmatriculată în municipiul Bucureşti.
În urma impactului, trei persoane şi-au pierdut viaţa pe loc, iar alte patru au fost rănite, dintre care una, care a decedat ulterior, a rămas încarcerată.
 ”În jurul orei 06.45, un autoturism care circula pe contrasens pe A1, din direcţia Şoimuş-Simeria, a intrat în coliziune cu un autoturism şi o autoutilitară. În urma impactului a rezultat decesul a trei persoane aflate în autoturismul care a produs evenimentul rutier şi rănirea altor patru persoane”, transmite IPJ Hunedoara
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Tags: accidentr, simeria, a1, masini, deces, raniti, deva, sebes,
Un motociclist de 32 de ani a murit în Cluj, după ce a fost lovit de o șoferiță
”S-au oprit intrând unii în alţii”. Scene de film pe o stradă din Capitală
O persoană a murit în urma unui accident produs pe DN 71, în Dâmbovița
Accident grav pe autostrada Sibiu-Orăștie. O persoană a murit, 5 au fost duse la spital

Căutările persoanelor dispărute în jurul vulcanului Fuego din Guatemala au fost îngreunate de noi explozii şi scurgeri de lavă.
La trei zile după erupţia spectaculoasă, un nouu bilanţ arată că numărul victimelor este de cel puţin 99 de morţi şi 200 de dispăruţi.
"Activitatea vulcanului continuă şi posibilitatea scurgerii de materii piroclastice (cenuşă, noroi, apă şi bolovani încinşi) în următoarele ore sau zile nu este exclusă, prin urmare se recomandă să nu se intre în zona afectată", a indicat Institutul guatemalez de vulcanologie (Insivumeh).
Institutul a avertizat şi faţă de riscul alunecărilor de teren ca urmare a ploilor care au căzut miercuri seară. Vulcanul din vârful căruia iese o coloană de fum şi cenuşă a continuat miercuri să înregistreze explozii de slabă intensitate, cu o frecvenţă de patru sau cinci pe oră.
Marţi seară, o puternică explozie în crater a provocat panică printre locuitorii care se întorseseră în satele lor. Echipele de salvare, poliţişti şi militari au fost nevoiţi să abandoneze locul, însă a doua zi operaţiunile de căutare au fost reluate.
Tragediile oamenilor din satul distrus de vulcanul Fuego. Familii înghiţite de lavă
Duminică, proiecţiile spectaculoase de lavă şi cenuşă din vârful craterului acestui colos, de 3.763 de metri înălţime şi aflat la 35 km distanţă de capitala Guatemalei, a semănat panică şi moarte în micile aşezări rurale situate pe versanţii vulcanului, provocând moartea a cel puţin 99 de persoane şi aproape 200 de dispăruţi în municipalitatea Escuintla şi în împrejurimi. Doar 28 de trupuri neînsufleţite au fost până acum identificate.
Erupţia a provocat şi 46 de răniţi şi evacuarea a 12.089 de persoane, potrivit Coordonării naţionale de gestionare a dezastrelor naturale (Conred). Catastrofa a afectat în diferite grade în total 1,7 milioane de guatemalezi.
Seymour Hersh, jurnalist castigator al premiului Pulitzer
Tags: eruptie, vulcan, fuego, guatemala, lava, el rodeo, dezastru, morti, disparuti,
Erupţia vulcanului Fuego a făcut cel puţin 62 de morţi. "Era un infern de lavă, ploua cu cenuşă"
Tragediile oamenilor din satul distrus de vulcanul Fuego. Familii înghiţite de lavă
Bilanţul victimelor erupţiei vulcanului Fuego din Guatemala creşte la 62 de morţi

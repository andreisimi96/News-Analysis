Trei tineri au fost bătuţi cu pumnii şi picioarele pe un bulevard din Baia Mare până au rămas inconştienţi, scenele fiind filmate de un martor.
Două dintre victime au rămas internate în spital, iar poliţiştii au stabilit că incidentul a avut loc pe fondul consumului de alcool. Între victime şi agresori s-a iscant un conflict spontan, doi bărbaţi fiind reţinuţi pentru 24 de ore.
Purtătorul de cuvânt al Inspectoratului de Poliţie al judeţului Maramureş, Florina Meteş, a declarat, luni, pentru News.ro , că doi bărbaţi, de 33 şi 34 de ani, care au fost implicaţi într-o agresiune în faţa unui local aflat au fost reţinuţi pentru 24 de ore.
”Acestia au fost reţinuţi 24 de ore şi urmează să fie prezentaţi instanţei cu propunere de arestare preventivă. Cercetările continuă sub aspectul comiterii infracţiunilor de vătămare corporală, lovire sau alte violenţe şi tulburarea ordinii şi liniştii publice, urmând a se reanaliza încadrarea faptelor în funcţie de numărul de ore de îngrijiri medicale acordate victimelor, având în vedere că dintre cele trei persoane agresate, două sunt internate în spital”, a declarat Florina Meteş.
Femeile din Constanța acuzate că au bătut un elev chiar în școală, condamnate
Potrivit sursei citate, din primele cercetări rezultă că a fost vorba de un conflict spontan izbucnit pe fondul consumului de alcool.
Conflictul a avut loc pe un bulevard din Baia Mare, în faţa unui restaurant. Trei bărbaţi au fost loviţi violent cu pumnii şi picioarele, indicentul fiind surprins de un martor.
În imagini se vede cum agresorii continuă să lovească tinerii, chiar şi după ce aceştia au căzut pe caldarâm inconştienţi, fără a mai reacţiona.
La scenă asistă zeci de persoane, unele dintre ele strigând agresorilor să se oprească.
Potrivit presei locale, după câteva minute martorii au sunat la 112, la faţa locului ajungând mai multe echipaje de Poliţie şi medicale.
Seymour Hersh, jurnalist castigator al premiului Pulitzer
Tânăr bătut de 8 bărbaţi, într-un bar din Cluj. Au dat chiar şi cu sticlele în el
Femeile din Constanța acuzate că au bătut un elev chiar în școală, condamnate

Politia de Frontiera Romana
Poliţiştii de frontieră din Arad au descoperit o fată de 8 ani, ascunsă de mama ei sub fustă, cu intenţia de a fi trecută ilegal frontiera româno-maghiară.
Luni, 4 iunie, dimineața devreme, în Punctul de Trecere a Frontierei Nădlac – Nagylak a ajuns cetăţeanul român Florin O.,  de 31 ani, din judeţul Teleorman, aflat la volanul unui microbuz înmatriculat în Bulgaria. În mașină se mai afla soția șoferului, în vârstă de 28 de ani, informează Poliția de Frontieră Română.
Cu ocazia controlului autovehiculului, poliţiştii de frontieră au descoperit între banchetele microbuzului, ascunsă sub fusta mamei, o minoră în vârstă de 8 ani.
La cercetări, cei doi părinţi au declarat că au recurs la această metodă deoarece au pierdut paşaportul valabil al minorei şi doreau să ajungă cu aceasta în Germania.
În cauză, poliţiştii de frontieră au întocmit actele de urmărire penală sub aspectul săvârşirii infracţiunii de participaţie improprie la tentativă de trecere ilegală a frontierei de stat pentru ambii părinţi, urmând ca la finalizarea cercetărilor să fie luate măsurile legale care se impun.
Seymour Hersh, jurnalist castigator al premiului Pulitzer

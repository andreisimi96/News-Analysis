Incendiile continuă în apropierea centralei de la Cernobîl. La ce nivel a ajuns radioactivitatea
Focul a izbucnit marţi în zona din jurul fostei centrale nucleare şi s-a extins rapid pe 12 hectare, din cauză că vegetaţia era extrem de uscată. 
Pompierii ucraineni luptă în continuare cu flăcările, care afectează în acest moment o suprafaţă de 1,5 hectare. Incendiul de vegetaţie s-a declanşat marţi, iar focul s-a propagat rapid, ajungând la doar câţiva kilometrei de fosta centrală nucleară de la Cernobîl.
În zonă se află în jur de 150 de pompieri cu 35 de autospeciale şi alte mijloace de stingere a incendiilor. Elicoptere şi avioane aruncă apă constant, potrivit serviciului de stat pentru situaţii de urgenţă din Ucraina.
Autorităţile spun că nivelul radioactivităţii nu este periculos. În perimetrul centralei, acesta ar ajunge la 0,516 microsievert/oră, iar în Kiev, la 0.12 microsievert/oră.
200 de câini de la Cernobîl, trimişi în SUA. Ce au descoperit savanţii despre ei
Marţi, oficialii ucraineni anunţau că ”nicio agravare a nivelului de radioactivitate nu a avut loc în zona de excluziune, nici în teritoriile adiacente”.
Reactorul numărul 4 al centralei sovietice de la Cernobîl, situată la circa o sută de kilometri nord de Kiev, a explodat în 1986 în timpul unui test de securitate, devenind cel mai grav accident nuclear din istorie. Elemente radioactive eliminate de reactor au contaminat, potrivit unor estimări, până la trei sferturi din Europa, dar mai ales Ucraina, Rusia şi Belarus, pe atunci republici sovietice. Zona din jurul centralei, pe o rază de 30 de kilometri, nu este nici acum locuită de oameni.
Alte trei reactoare ale centralei de la Cernobîl au continuat să producă electricitate până la închiderea definitivă a centralei, în decembrie 2000.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

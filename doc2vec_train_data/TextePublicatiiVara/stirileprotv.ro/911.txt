Parlamentarii le-au pus gând rău proprietarilor de hoteluri și pensiuni care nu își îngrijesc imobilele.
Aleșii dezbat un proiect prin care aceștia vor fi obligați să își repare bunurile și propun amenzi de zeci de mii de euro în cazul celor care nu respectă regula. Acum, autoritățile locale pot să îi sancționeze doar cu o creștere a impozitului, iar cei de la Ministerul Turismului le pot retrage clasificarea.
Pe litoralul românesc, aproape 30% dintre hoteluri şi pensiuni sunt neîngrijite. Dacă proiectul de lege va fi aprobat de Parlament, proprietarii lor vor fi obligaţi să le repare în cel mult doi ani, pe cheltuială proprie. Lucrările trebuie să inclundă repararea pereţilor şi acoperişurilor, refacerea tâmplăriei şi a balcoanelor şi amenajarea spaţiilor verzi din jur.
Sătui să îşi petreacă vancatele în condiţii rele, turiştii sunt încântaţi de noile reguli.
"În stânga dumneavoastră este un hotel construit în anii 60-70, cred... Și cam aşa arăta şi atunci. Probabil nu s-a lucrat deloc la el şi dacă nu investesc nu ai nici turişti”, spune o turistă.
Potrivit proiectului, cei care nu îşi renovează hotelurile şi pensiunile riscă amenzi de peste 24.000 de euro - adică 60 de salarii minime brute pe ţara.
Măsuri similare au fost luate în Spania, Italia, Portugalia, Grecia şi Bulgaria.
Anca Nedea, președinte Organizația Mamaia-Constanța: "Era nevoie de foarte mult timp de o astfel de prevedere, aşa cum este nevoie de multe altele va fi greu pentru toată lumea căci va trebui să ne obişnuim să păstrăm un exterior care atrage clientelă."
Acum, autorităţile de pe litoral pot ameninţa cel mult cu aplicarea unor impozite mai mari.
Diana Sobaru, purtător de cuvânt Primăria Constanța: "Proprietarii de unităţi de cazare cu faţade deteriorate pot fi impozitaţi cu până la 500 la sută, iar suplimentar poliţia locală aplică amenzi pentru nerespectarea regulilor. "
Valoarea investiţilor necesare în staţiunile de la mare nu a fost deocamdată estimată.
Pe de altă parte, reprezentanţii din turism spun că pentru refacerea unităţilor de cazare din staţiunile balneare ar fi nevoie de cel puţin un miliard de euro.
Seymour Hersh, jurnalist castigator al premiului Pulitzer
Tags: amenzi, hoteluri, renovari,
Bullying-ul în școli și la serviciu ar putea fi pedepsit cu amenzi de până la 100.000 de lei
România riscă amenzi uriașe de la CE dacă nu dă banii înapoi celor care au plătit taxele auto

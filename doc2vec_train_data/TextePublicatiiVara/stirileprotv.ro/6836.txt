Demonstraţie de eleganţă şi disciplină în acest weekend la o herghelie din Bistriţa-Năsăud, unde are loc a doua etapă a Campionatului Naţional de atelaje cu doi cai.
Participanţii s-au străduit să facă faţă probelor deloc uşoare. Mai ales că, de pe margine, juraţii i-au urmărit cu atenţie. La fel şi spectatorii.
Jurat: "Ea e îmbrăcată pentru acest spider. Bun, 10 pentru concurent şi second. Cai? La fel poate să fie 10."
Cele zece echipe venite din diferite colţuri ale tzarii au ocupat în acest weekend herghelia din Beclean, judeţul Bistriţa-Năsăud, cu un scop precis - să cucerească juriul. Dar pentru a reuşi acest lucru trebuie să dea dovadă de eleganţă şi disciplina.
A doua etapă a Campionatului Naţional de atelaje cu doi cai presupune trei probe - dresaj, maraton şi cursa cu obstacole.
Participant: "Au trebuit să facă proba de dresaj, mai multe schimabari de mers, diagonale, cercuri."
De pe margine, iubitorii de animale au fost cuceriţi de spectacolul oferit.
Spectator: "Cel mai mult îmi plac caii, cei mai frumoşi."
Reporter: “Ce vă place?”
Spectator: “Trăsurile, caii, concurenţii, în fiecare an am fost, de la început la sfârşit."
Pentru a putea participa la astfel de competiţii este nevoie însă de multă pregătire.
Concurent: "Pe ăsta îl ceama Favorit 37, spus Fulg, celălalt Napoletano 29. Foarte mult trebuie de lucru cu caii. Zilnic, cam 4 ore."
Nici costurile nu sunt de ignorat.
Paul Pop, participant: "O trăsură dinasta e 13.000 de euro plus TVA în Ungaria, hamurile 3000 de euro şi caii pot să fie zeci de mii de euro."
Totuşi, în România, acest sport nu este extrem de popular. În timp ce în Olanda sunt opt mii de concurenţi legitimaţi de federaţia ecvestră, la noi în tzara avem doar 30.
Kelemen Attila - vicepreşedinte FER: "Cu toate acestea în ultimele 5 campionate moldiale putem spune că România a intrat în elită sportului de atelaje pentru că suntem printre primele 10 naţiuni."
Competiţia se încheie duminică, iar câştigătorii vor primi bani, diplome şi cupe.

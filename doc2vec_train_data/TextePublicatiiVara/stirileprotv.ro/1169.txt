Organizatorii festivalului iCEE.fest dedicat tehnologiei și internetului, care are loc în perioada 14-15 iunie în București, au anunțat programul oficial.
iCEE.fest 2018 înseamnă aproape 200 de experți și speakeri internaționali din domeniul Internet, digital si tehnologie ce vor veni la București.
Anul acesta vor fi nu mai puțin de 9 linii de conținut și 7 scene, o cantitate uriașă de know-how concentrat în doar două zile lungi, motiv pentru care organizatorii au pregătit un ”ghid de supraviețuire” menit să îi ajute pe participanți să decidă ce li se potriveste cel mai bine.
De asemenea, s-a lansat si aplicația iCEE.fest care le permite participanților să îsi organizeze cât mai eficient timpul.
Programul pe scurt:
Ziua 1: joi, 14 iunie
Seara primei zile găzduieste concerte cu Arme, Suie Paparude, The Monojacks si spectacolul de standup comedy susținut de actorul si comediantul britanic Jeff Leach, care va asigura buna dispoziție pe tot parcursul zilei.
Ziua 2: vineri, 15 iunie
Scena principală, UPGRADE, e dedicată speakerilor inspiraționali si independenți , în prima parte a zilei.
Urmează o secțiune dedicată Netflix si conținutului video, iar după-amiaza este despre campanii creative spectaculoase, VR/AR, realitate mixtă si alte tehnologii noi de comunicare.
FOCUS 1 este despre conținut digital, stiri, jurnalism dar si despre adtech si metode de monetizare a conținutului de calitate, într-o piață dominate de Google si Facebook.
FOCUS 2 este scena specialistilor în retail si eCommerce iar FOCUS 4 e locul de întânlire al startupurilor cu antreprenori de succes si fonduri de investiții.
Interactive Central and Eastern Europe Festival - iCEE.fest - se va desfășura la București săptămâna viitoare, pe 14 și 15 iunie.
Elevii si studenții pot primi acces gratuit, prin Bursele iCEE.fest .
Toate detaliile despre categoriile de bilete disponibile, AGENDA completă și speakeri le găsiți pe site-ul oficial.
Seymour Hersh, jurnalist castigator al premiului Pulitzer

Pe vreme rea, un accident a luat trei vieți în Prahova. Un copil de 8 ani, mama lui și un bărbat au pierit, după ce mașinile în care călătoreau s-au izbit, între localitățile Măgurele și Bălțești.
Polițiștii spun că, deocamdată, nu au putut stabili cine este de vină.
Știu însă că ploua puternic, șoseaua era udă, iar mașina condusă de femeia de 40 de ani a ajuns pe contrasens, de unde venea, regulamentar, celălalt autoturism.
Cei care au ajuns la scurt timp după producerea accidentului au chemat imediat echipajele de urgență. Rănile celor trei au fost însă mult prea grave.
Șoferița care a ajuns pe contrasens avea 40 de ani și era învățătoare. Femeia nu purta centură de siguranță.
Din păcate, nici băiatul ei de 8 ani, aflat pe bancheta din spate, nu era asigurat. De cealaltă parte, șoferul care conducea mașina ce rula, se pare, regulamentar, era tatăl unei fetițe care abia împlinise 4 ani. Nici el nu purta centură.
Polițiștii l-au identificat pe bărbatul decapitat de tren în Bistrița. Ce povestesc martorii
Impactul a fost fatal pentru toți.
Rudă a șoferului: "S-a întâmplat pe sensul lui de mers. Acuma, ce o fi fost acolo, nu știe nimeni. O fi fost depășire din celălat sens, nu știm. Și un pic de umezeală, nu avem cuvinte, singur la părinți, are și un copilaș."
Dr. Adina Glodeanu, Ambulanța Prahova: "La locul solicitării am găsit un copil de 8 ani, cu politraumatism cu leziuni incompatibile cu viața.”
Reporter: Practic, toți erau morți?
Dr. Adina Glodeanu: ”Toți erau morți, nu s-a mai putut face nimic."
Accidentul s-a produs în condiții de ploaie, pe o vreme extremă, cu o șosea umedă și alunecoasă.
Comisar Adi Iacobm, Poliția Rutieră Prahova: "Autoturismul marca BMW a pătruns pe contrasens, nu se știe în ce împrejurări, repet, din primele cercetări se pare că acesta a ajuns pe contrasens."
În zonă, traficul a fost blocat timp de aproape două ore.
Tags: accident, sofer, Prahova, ploaie,
Gestul făcut de un tânăr, după ce o femeie a fost lovită de tren. ”Ne-am pierdut sentimentul de etică”

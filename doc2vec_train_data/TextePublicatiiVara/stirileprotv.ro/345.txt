Un bărbat de 72 de ani din Turnu Măgurele este cercetat penal pentru cruzime față de animale. Şi-a legat câinele de mașină și a pornit cu el târâș, pe șosea.
Mai mulți șoferi l-au forțat să oprească în trafic și i-au cerut să dezlege animalul plin de sânge.
Unul dintre ei a filmat cu telefonul și a făcut publice secvențele, iar polițiștii s-au sesizat din oficiu. Marți, o asociaţie de protecţie a animalelor s-a oferit să preia câinele rănit!
"-Pai aşa se ia câinele cu maşina?
-Nu e domnule, că nu l-am luat aşa...
-Uite ce i-ai făcut!
-Pai nu se leagă de maşină
-N-am ştiut, am zis că vine după maşină
-Uite ce i-ai făcut!
-Nu are nimic, îşi revine".
Proprietarul bietului animal crede că un câine poate fugi cu 60 de kilometri pe oră pe şosea, tras în lesă. L-a luat de la o stână, unde îl lăsase şi a decis să îl ducă acasă, târâş în viteza maşinii.

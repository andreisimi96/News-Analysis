Aproximativ 1.400.000 de întrebări au fost trimise pentru Linia Directă cu Vladimir Putin, sesiunea sa anuală de întrebări și răspunsuri, au anunțat organizatorii evenimentului. Interviul va fi transmis joi, 7 iunie. 
Puteți urmări sesiunea televizată de întrebări și răspunsuri a liderului de la Kremlin LIVE, de la ora 12.00, pe Știrile ProTV.
Potrivit organizatorilor, miercuri au fost primite 1.385.000 de întrebări până la ora 12:00, ora Moscovei, potrivit agenției TASS .
Întrebările adresate șefului statului privesc creșterea prețurilor la benzină, lupta împotriva cancerului, probleme demografice, beneficiile pentru persoanele cu handicap, serviciile ipotecare pentru familiile tinere, perspectivele reformei sistemului de pensii, protecția pieselor de artă împotriva vandalilor, comunicarea cu Crimeea, planurile lui Putin de a se întâlni cu președintele american Donald Trump, cu reporterul Arkady Babchenko, demisiile guvernatorilor și multe alte probleme.
Unii i-au adresat liderului de la Kremlin mai multe întrebări personale, de exemplu dacă se teme de rivalii politici, dacă îi place noua limuzină Cortege sau cum crede că va evolua echipa națională a Rusiei la Cupa Mondială de Fotbal.
Putin povestește cum a consumat vodcă cu Xi Jinping. ”Am băut câte un păhărel, am tăiat salam”
Purtătorul de cuvânt al Kremlinului, Dmitri Peskov, a declarat anterior într-un interviu pentru Channel One că întrebările adresate de cetățeni pentru linia directă sunt transferate ministerelor și șefilor regionali și "cele mai șocante situații sunt tratate imediat", cu participarea directă a Kremlinului.
Linia Directă cu Vladimir Putin este un program televizat în care șeful statului răspunde la întrebările adresate de cetățenii ruși și de cetățenii altor țări. Programul a fost lansat pe 24 decembrie 2001 și a avut loc de atunci, cu excepția anului 2004 și a anului 2012.
Seymour Hersh, jurnalist castigator al premiului Pulitzer

A fost explozie de culoare, vineri seara, pe stradă din București care, timp de trei zile, este deschisă doar pietonilor - cu ocazia festivalului Street Delivery.
Arta, creativitatea și distracția au luat locul mașinilor, iar oamenii s-au grăbit să se bucure de această ocazie cu care nu se întâlnesc prea des într-o capitală aglomerată.
Strada Arthur Verona din Capitală, închisă de vineri pentru maşini şi deschisă pentru oameni, a prins viaţă.
Curioşii s-au plimbat în voie printre dansatori care s-au jucat cu focul sau artişti care şi-au expus creaţiile.
Femeie: "Libertate şi creativitate, faptul că noi pietonii deţinem strada este o mare victorie pentru noi împotriva maşinilor."
Femeie: "Deja se transformă în pietonala, e o zonă care aparţine oamenilor şi mai puţin oraşului aşa că o formă abstractă."
Muzica, arta, mancare naturala si mult verde. Festivalul Street Delivery a adus o oaza de verdeata in mijlocul Capitalei
Tema din acest an a evenimentului este "oraşe smart". Iar organizatorii le dau posibilitatea oamenilor să contribuie cu idei, care, în viitor, s-ar putea materializa.
Cristian Neagoe, organizator: "Intri pe amunoras.ro şi completezi cuvântul lipsa. Ideea e că vrem să avem un mural interactiv, oamenii pot introduce cuvântul pe care îl preferă şi duminică, un crew format doar din fete va desena cuvântul pe care cel mai mulţi oameni îl votează."
Cu ajutorul tehnologiei vizitatorii pot contribui direct la primul mural interactiv din România. Practic, tot ce trebuie să facă este să completeze propoziţia "am un oraş". Spre exemplu, am colorat un oraş poate fi una dintre variante.
Desenând şi-au transmis mesajul și câțiva tineri din Spania.
Javier Martinez, artist: "Acesta este un urs carpatin. Exprimăm conservarea zonelor verzi din România, este una dintre ultimele țări care mai are aşa ceva. Vă rugăm, români, păstraţi-vă pădurile."
Iar arta şi-a găsit loc peste tot - pe ziduri, pe magneţi ori pe tricouri.
Participant festival: "Selectezi de aici artistul de la care vrei să-ţi alegi grafica, care este trimisă la aparat. Cam asta este tot.”
Reporter: “M-am uitat la ceas, deci în 7 minute ne-am împrietenit, am cumpărat şi un tricou."
Participant festival: "Exact, poţi să-l pui deja pe tine."
Festivalul Street Delivery se afla la a 13-a ediţie.

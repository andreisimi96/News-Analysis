Un bărbat din Vrancea a murit, după ce a fost lovit de un șurub care a sărit de la utilajul agricol pe care lucra.
Victima, în vârstă de 42 de ani, tatăl a doi copii, lucre pe un camp din comuna Vidra. La un moment dat, tractorul s-a defectat, iar bărbatul s-a dat jos pentru a verific ce s-a întâmplat.
Abia după o oră, ceilalți muncitori l-au descoperit prăbușit lângă utilaj.
„Omul era pe țarnă și a fost lovit la cap de un șurub, care a sărit de la volanta balotierei. El era într-un capăt și eu în altul. El îmi balota, eu dădeam cu grebla, pe bucăți diferite și la un moment dat am văzut că s-a oprit într-un capăt.
A oprit presa, a sărit jos din tractor, a dat ocol presei și la un moment dat s-a oprit la priza de forță. Observase o defecțiune, probabil. Nu am realizat ce s-a întâmplat. Timp de aproximativ o oră utilajul a mers încontinuu și l-a găsit altcineva mort, nu eu.
Nu era strivit, ci era lovit la cap, în partea dreaptă, cum l-a lovit un șurub care se învârtea la priza de forță. L-au găsit decedat, n-au mai avut ce să-i facă”, a povestit un consătean alături de care bărbatul decedat se afla pe câmp la muncă, pentru Monitorul de Vrancea.

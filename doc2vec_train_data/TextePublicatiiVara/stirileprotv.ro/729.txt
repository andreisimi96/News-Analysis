Stațiunea Sărata Monteoru din Buzău s-a transformat vineri în câmp de bătălie pentru daci și romani.
Luptătorii au respectat un scenariu bine pus la punct, iar la final, nimeni nu a pierdut - pentru a-i mulțumi pe susținătorii celor două tabere.
Evenimentul a avut loc în cadrul unui festival aflat la a doua ediție. Startul luptei a fost dat de romani, care cu o forţă de neoprit au răpit tinerele dace.
Dacii au reacţionat imediat şi au încercat să le ţină piept duşmanilor.
Lupta a fost greu de dus, mai ales că nu au lipsit trădările.
Liviu Zgârciu, coordonator Apullum Alba Iulia: "Plecăm din iarna anului 85-86, când dacii trec Dunărea şi ataca Moesia. Ne oprim la pacea din 89, când Domițian este silit să ofere dacilor o pace extrem de avantajoasă."
Traficanţii comorilor dacice de la Sarmizegetusa scapă de pedepse. Pagubă de 1,4 milioane euro
Lecţia de istorie a fost primită cu entuziasm de miile de oameni care au asistat la spectacol. La final, dacii şi romanii au revenit în tabere, unde şi-au reluat activităţile meşteşugăreşti.
Femeie: "Femeile care erau dace împleteau şi realizau tot felul de obiecte casnice precum şi podoabe pe care le foloseau atât ele cât şi copii şi soţii lor."
Festivalul, care se încheie sâmbătă, nu a fost lipsit de incidente. Un războinic a avut nevoie de îngrijiri medicale după ce s-a rănit la un picior în timpul luptelor, iar un spectator recalcitrant a fost scos din mulţime de jandarmi.

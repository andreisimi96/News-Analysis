S-au derulat scene cumplite, vineri după-amiază, pe Drumul Național 71, între București și Târgoviște! O femeie de 56 de ani a murit, iar alte patru persoane au rămas încarcerate în mașini, după o tamponare frontală!
Un șofer de 68 de ani a intrat într-o depășire riscantă, pe care nu a reușit să o ducă până la capăt, și s-a ciocnit pe contrasens cu alt vehicul.
Martorii din trafic au sunat după ajutor, iar la fața locului au sosit cinci ambulanțe și echipajele de la descarcerare.
Accidentul a avut loc după prânz, la ieșirea din localitatea Ilfoveni, spre Capitală. Polițiștii spun că șoferul, de 68 de ani, din București, ar fi vrut să depășească mașinile din fața sa, dar nu a reușit.
S-a izbit frontal cu mașina condusă de un bucureștean de 50 de ani.
Familiile victimelor accidentului din Ungaria riscă să nu primească despăgubiri
Martorii au sunat la 112, iar la fața locului a fost mobilizare de forțe. Au sosit mai multe echipaje de la ambulanță, pompieri și poliție. Din păcate, pentru una dintre pasagere nu s-a mai putut face nimic.
Cei doi șoferi și pasagerii răniți, doi bărbați, de 82 de ani și 29 de ani, au fost transportați la spital, unde medicii le acordă îngrijri. Polițiștii au deschis dosar penal pentru ucidere din culpă și vătămare corporală din culpă și continuă cercetările pentru a stabili exact cauza accidentului.

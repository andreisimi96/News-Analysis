Consilierul lui Liviu Dragnea, Paul Ionescu a fost citat luni dimineaţă de procurorii DIICOT şi a dat o declaraţie în calitate de martor într-un dosar deschis în 2017.
Anchetatorii au refuzat să spună mai multe despre investigaţie şi la fel de zgârcit în explicaţii a fost şi Paul Ionescu.
Paul Ionescu, consilierul lui Liviu Dragnea: „Într-un dosar deschis în 2017, care nu are legătură cu zona politică. Nu vă pot spune, vă rog să îi întrebați pe cei de la DIICOT. Nu are legătură nici cu zona politică, nici cu zona parlamentară, e un dosar din viața mea privată, având calitatea de martor.”
Paul Ionescu a stat aproape o oră și jumătate în biroul procurorilor de la DIICOT, ela fost citat în calitate de martor, se pare într-un dosar de spălare de bani, spun surse judiciare.
Ar fi vorba despre mai multe societăși comerciale bănuite de aceste infracțiuni, însă Paul Ionescu nu a vrut să spună, cel puțin în fața jurnaliștilor, ce legătură are el cu persoanele citate în acest dosar, însă a ținut să precizeze că este vorba despre persoane care au legătură cu trecutul lui.
Lider PSD: "Iohannis, la fel de vinovat de înaltă trădare ca Viorica Dăncilă"
Paul Ionescu a ținut să menționeze că nu este o legătură politică între acest dosar și prezența lui la DIICOT, sugerând că nu este vorba despre dosarul pe care procurorii DIICOT îl instrumentează în legătură cu acțiuni de „înaltă trădare” în urma unei plângeri făcute de Ludovic Orban pe numele lui Liviu Dragnea și al Voricăi Dîncilă, dosar ce este în faza de urmărire penală in rem.

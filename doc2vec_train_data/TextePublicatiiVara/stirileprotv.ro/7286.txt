Calm, dar cu fermitate, Emmanuel Macron l-a pus la punct pe un adolescent care l-a abordat cu întrebarea "Cum merge, Manu?".
Şeful statului francez tocmai strângea mâinile unor lliceeni, la finalul comemorării Apelului din 18 iunie 1940 al lui de Gaulle.
Inainte să-l interpeleze pe preşedinte cu apelativul familiar folosit de simpatziantii lui în campania electorală, adolescentul a şi intonat primele cuvinte ale Internaţionalei.
După ce l-a mustrat, Macron l-a bătut prieteneşte pe braţ şi şi-a continuat parcursul prin mulţime:
- Cum merge, Manu?
- Nu, nu! Te afli la o ceremonie oficială, te comporţi cum trebuie. Poţi face pe imbecilul, dar azi se cântă Marseilleza şi Cântecul Partizanilor. Îmi spui domnule preşedinte al Republicii sau domnule. De acord?
- Da, domnule preşedinte.
- Aşa. Şi faci lucrurile în ordinea corectă! În ziua în care vrei să faci Revoluţie, înveţi mai întâi să obţii o diplomă şi să te hrăneşti singur, de acord? Abia apoi le poţi da lecţii altora.

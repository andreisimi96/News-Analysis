Ariana Grande a mărturisit că nu crede că va putea vorbi vreodată despre atentatul de la Manchester Arena fără să plângă, informează Press Association, potrivit Agerpres.
Vedeta pop îşi terminase de puţină vreme concertul susţinut pe Manchester Arena pe 22 mai 2017, atunci când un atentator sinucigaş a detonat un dispozitiv exploziv, ucigând 22 de persoane.
Grande (24 de ani) a mărturisit totodată pentru ediţia britanică a revistei Vogue că se confruntă cu simptome de stres post-traumatic în urma atacului.
"Este greu să vorbeşti despre asta pentru că atât de mulţi oameni au suferit o pierdere atât de grea (...). Simt că nici nu ar trebui să vorbesc despre propria mea experienţă - că nici nu ar trebui să spun ceva. Nu cred că voi şti cum să vorbesc vreodată despre asta fără să plâng", a declarat vedeta, care va apărea pe coperta ediţiei din iulie a revistei, într-o ipostază de nerecunoscut, cu păr lung, blond şi machiaj minimal.
Luna trecută, Grande a dezvăluit publicului că şi-a făcut un tatuaj în memoria victimelor atacului terorist - reprezentând o albină (o emblemă a oraşului Manchester, simbolizând trecutul său industrial), alături de cuvântul "forever" ("pentru totdeauna") - în spatele urechii stângi.
Seymour Hersh, jurnalist castigator al premiului Pulitzer
Tags: Manchester, Ariana Grande, atentat,
Un an de la atentatul din Manchester. Marți are loc o ceremonie de comemorare a celor 22 de victime
Omul străzii considerat ''erou'' după atacul de pe Manchester Arena a fost condamnat
Bunica unei tinere a murit la câteva ore după ce a aflat că nepoata ei a decedat. FOTO
Cea mai tanara victima a atentatului de la Manchester Arena, inmormantata. Toti cei prezenti au primit poza fetitei de 8 ani

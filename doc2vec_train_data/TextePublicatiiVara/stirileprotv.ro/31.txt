SUA au avertizat regimul lui Bashar al-Assad în legătură cu o acţiune "fermă" în cazul încălcării regimului de încetare a focului, relatează AFP.
Avertismentul vine după ce avioane militare siriene au lansat manifeste deasupra unei provincii din sudul Siriei prin care grupurile rebele erau avertizate în legătură cu o ofensivă militară iminentă, relatează AFP.
Locuitori din Deraa au declarat vineri că mai multe manifeste au fost lansate din avioane deasupra provinciei Deraa (sud-vestul Siriei), în apropierea Platoului Golan, şi frontalieră cu Iordania.
Platoul Golan este o zonă strategică de aproximativ 1.200 kilometri pătraţi la frontiera cu Siria. Teritoriu sirian până în 1967 şi până la războiul de şase zile din 1967, această regiune se află în prezent sub controlul Israelului, care a dus aici o politică de colonizare şi l-a anexat în 1981 fără a obţine însă recunoaşterea internaţională.
Controlată în proporţie de 70% de grupurile rebele, provincia siriană Deraa ar putea deveni ţinta unei viitoare ofensive a regimului Bashar al-Assad, ca parte a operaţiunii sale de recucerire a ţării.
Israelul este prima țară din lume care folosește avionul performant F-35 în atacuri
Într-un comunicat publicat vineri seara, Departamentul de Stat american s-a declarat "îngrijorat" de manifestele lansate deasupra acestei provincii situată într-o "zonă de dezescaladare", potrivit unui acord negociat anul trecut între Washington, Iordania şi Rusia.
"Avertizăm regimul sirian împotriva oricărei acţiuni care ar putea încălca acordul de încetare a focului", a declarat vineri purtătoarea de cuvânt a Departamentului de Stat american Heather Nauert, subliniind că armistiţiul a fost reafirmat de preşedintele american Donald Trump şi de preşedintele rus Vladimir Putin în cadrul unei întrevederi în noiembrie.
"În calitate de garanţi ai acestei zone de dezescaladare, împreună cu Rusia şi Iordania, Statele Unite vor lua măsuri ferme şi adecvate ca răspuns la încălcările lui Bashar al-Assad", a adăugat oficialul american.
Observatorul Sirian pentru Drepturile Omului a informat miercuri că forţele guvernului sirian, după victoria împotriva ISIS din sudul Damascului, se îndreaptă către provincia sudică Deraa.
Presa de stat siriană a notat că aeronavele guvernamentale au transmis rebelilor din zona Deraa să se dezarmeze.
Seymour Hersh, jurnalist castigator al premiului Pulitzer

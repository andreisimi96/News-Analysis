Vremea capricioasă a creat probleme în unele părţi ale ţării, O ploaie de numai 15 minute a făcut prăpăd în Scheii Brașovului, un cartier istoric vizat de mai mulţi dezvoltatori imobiliari.
Localnicii spun că, din cauza excavărilor făcute pe dealurile din jur, acum s-au format torenţi de noroi care au umplut străzile şi curţile de aluviuni. În zonele de deal şi munte, dar şi în sudul şi centrul ţării, meteorologii au anunţat că până diseară vor fi ploi torenţiale violente, ce pot lăsa chiar şi 40 de litri de apă pe metru pătrat.
La ora 9 dimineaţa, o aversă de ploaie a blocat circulaţia în Scheii Brașovului şi i-a speriat pe localnici. Apele au luat-o vijelios la vale, pe versanţii dezgoliţi de vegetaţie, - şi au adus cu ele tone de bolovani şi pietriş.
Bărbat: “Cum putea să se ducă iarba la vale? Sunt săpături decopertate, nerezolvate că panta şi de-aia se întâmplă.”
Oamenii au privit neputincioşi cum maşinile li se îngroapă în aluviuni şi nu au putut face altceva decât să filmeze urmările furtunii. Apa a intrat în câteva case, aflate la poalele dealului.
Străzile din Alba Iulia, inundate după o ploaie torențială. VIDEO
Femeie: “Până acum n-am avut probleme, de când cu săpăturile astea.”
Localnicii spun că dezastrul nu e provocat de vreme, ci de lăcomia dezvoltatorilor imobiliari, care au transformat cartierul lor liniştit într-un imens şantier.
Grindina însoţită de o ploaie puternică a făcut prăpăd în judeţul Caraş-Severin. Bucăţile mari de gheaţă au distrus solarii şi culturile din câmp, iar oamenii se tem că nu îşi vor mai recupera nici măcar investiţia. În comuna Bozovici, furtuna nu a durat mai mult de 30 de minute, dar a lăsat în urmă un dezastru!
Mai multe străzi şi curţi au fost inundate şi a fost nevoie de intervenţia pompierilor pentru a evacua apă.
Cerul s-a întunecat brusc şi deasupra judeţului Timiş. Norii negri au oferit un spectacol fascinant, iar fotografii s-au grăbit să imortalizeze momentul. În final, a fost doar o ploaie uşoară, care nu a creat probleme.
Meteorologii au emis o informare de instabilitate armosferita valabilă până luni seară la orele 21:00, pe teritoriul întregii ţări. Fenomenele se vor înregistra mai ales în sudul și centrul țării, dar și în zonele de deal și de munte. Vorbim de ploi torenţiale cu descărcări electrice, vijelii şi căderi de grindină.
Cantităţile de precipitaţii acumulate pot ajunge şi până la 40 de litri pe metrul pătrat. În restul regiunilor aceleaşi fenomene se pot înregistra pe arii mai restrânse. De-a lungul zilei meteorologii au emis mai multe avertizări cod galben de fenomene imediate în judeţe precum Alba, Bistriţa-Năsăud, Constantă, Mehedinţi, Argeş, Vâlcea, Hunedoara sau Harghita.

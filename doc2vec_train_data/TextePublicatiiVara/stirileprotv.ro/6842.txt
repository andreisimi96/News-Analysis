Viena a cerut Berlinului explicații complete după ce în presă au apărut dezvăluiri despre o presupusă amplă campanie de spionaj pe teritoriul Austriei.
Agenții serviciului federal de informații al Germaniei ar fi vizat, între 1999 și 2006, aproximativ două mii de ținte, printre care instituții politice, organizații internaționale, bănci și companii, inclusiv din domeniul militar.
"Nu ar trebui să existe astfel de lucruri între state prietene." - a spus cancelarul austriac Sebastian Kurz, la o conferință de presă susţinută alături de președintele țării.
"Vrem să aflăm cine a fost monitorizat și când s-a încheiat supravegherea. Vrem să știm sigur dacă s-a încheiat.", a spus șeful guvernului.
În 2014 au apărut pentru prima dată acuzații că serviciile de informații germane ar fi ajutat Statele Unite să spioneze oficiali și firme din Europa, iar Austria a înaintat atunci și o plângere în justiție.
Un fost agent CIA, pus sub acuzare pentru spionaj în folosul Chinei
Dar, a declarat cancelarul Kurz, nu ne-am imaginat amploarea acestor activități, dacă vor fi confirmate.
Cancelarul a mai spus că guvernul său este în contact cu autoritățile germane, care dau semne că vor să coopereze.

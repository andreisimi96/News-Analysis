Un tânăr în vârstă de 30 de ani, militar la o unitate din Capitală, aflat în minivacanţa de Rusalii acasă, în judeţul Olt, a murit duminică, după ce s-a electrocutat la pescuit, în localitatea Mărgineni Slobozia.
Purtătorul de cuvânt al IPJ Olt, Alexandra Dicu, a declarat că tânărul a atins cu undiţa firele de înaltă tensiune situate de-a lungul pârâului Plapcea, relatează Mediafax.
”În urma unui apel prin SNUAU 112, am fost sesizaţi de către o femeie din Scorniceşti despre faptul ca un bărbat în vârstă de 30 de ani, în timp ce se afla la pescuit, ar fi atins cu undiţa firele de înaltă tensiune, electrocutându-se”, a declarat reprezentantul IPJ Olt.
Medicii chemaţi în ajutorul tânărului nu au putut face altceva decât să constate decesul.
”Un coleg cu care plecase la pescuit a anunţat că este electrocutat. Acolo s-a deplasat o ambulanţă cu echipaj B2 şi una cu medic. S-a făcut protocolul de resuscitare, dar concluzia este negativă, cu declararea decesului”, a afirmat purtătorul de cuvânt al Serviciului de Ambulanţă Judeţean Olt, Alina Duminică.
Un copil de 7 ani a murit în Ilfov din cauza unui șofer băut
Poliţiştii au deschis un dosar penal, urmând să stabilească cum s-au petrecut lucrurile.
Surse din localitate spun că bărbatul era militar la o unitate din Capitală şi mersese acasă, la familie, de Rusalii.
Seymour Hersh, jurnalist castigator al premiului Pulitzer

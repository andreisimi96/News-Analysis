O furtună puternică s-a abătut în mai multe zone din vestul țării. La Arad, mai multe pasaje au fost inundate și traficul a fost deviat!
O cantitate mare de apă a căzut într-un timp scurt, iar vântul a bătut cu putere și a doborât câțiva arbori peste șosele sau chiar peste mașini parcate.
Iar într-o localitate din județul Timiș, vijelia a smuls cu totul acoperișul unui bloc.
Ruperea de nori a afectat o bună parte din orașul Arad, unde pompierii au fost solicitați să intervină. În unele zone, până și rozătoarele au ieșit din subsolurile inundate!
Câteva pasaje au fost inundate. În dreptul unuia dintre ele, polițiștii au deviat circulația. Șoferii care s-au încumetat totuși să treacă prin apă au avut de suferit. În alte zone, vântul a smuls crengi și a rupt copaci.
Meteorologi: norii cu dezvoltare verticală anunță fenomene extreme. Vreme rea toată săptămâna
O rafală de vânt la fel de puternică a făcut prăpăd și la Sânnicolau Mare, în județul Timiș. O bucată din acoperișul unui bloc a fost smulsă și azvârlită peste două mașini, iar mai mulți copaci au fost doborâți de furtună.
Meteorologii au anunțat încă de acum câteva zile că urmează o perioada de instabilitate și furtuni. Deși sunt de scurtă durata, în unele zone rafalele au putere destul de mare. Astăzi, de exemplu, au fost mai multe avertizări de tip now casting în mai multe zone din țară.
Specialiștii au anunțat descărcări electrice, grindină și vânt puternic. În plus, cantitatea de apă căzute pe metru pătrat ar putea depăși 20 de litri. Vestul și centrul țării sunt vizate cel mai mult de aceste atenționări. Potrivit meteorologilor, vremea rămâne instabilă până săptămâna viitoare.
Seymour Hersh, jurnalist castigator al premiului Pulitzer

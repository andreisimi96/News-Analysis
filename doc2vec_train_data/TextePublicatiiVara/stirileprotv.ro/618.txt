Un atac parcă desprins dintr-un film de acţiune s-a petrecut într-un cartier rezidenţial din Oradea.
Un bărbat mascat, îmbrăcat în unforma de camuflaj cu inscripţia poliţiei, a urmărit o femeie care tocmai îşi aducea copilul de la şcoală şi a intrat peste cei doi în casă.
Sub ameninţarea cuţitului, a obligat-o pe victimă să îi dea bijuteriile şi banii din casă, dar şi cheile maşinii de teren. Copilul şi femeia - soţia unui cunoscut manager de multinaţională din oraş - au suferit un şoc, iar atacatorul este încă în libertate.
Incidentul s-a petrecut ziua în amiaza mare pe o stradă privată dintr-un cartier de vile, situat la marginea oraşului.
Bărbatul mascat şi-a pândit victimele şi s-a strecurat în casa tocmai când cei doi se întorceau de la şcoală. L-a prins pe copil şi i-a pus cuţitul la gât după care, sub ameninţarea cu moartea, a obligat-o pe femeie să îi dea tot ce avea de valoare.
Bărbatul din Tecuci tâlhărit în propria casă a murit. Criminalii sunt încă liberi
La plecare a luat şi cheile maşinii de teren, pe care poliţişti au găsit-o apoi abandonată câteva străzi mai încolo. Vecinii s-au îngrozit când au auzit ce s-a întâmplat.
Vecină: "Am rămas stupefiată, a-nghetat sangele-n noi, aşa ceva n-am mai auzit de când stăm în Oradea şi mai ales că am considerat că-i o zonă sigură.
Reporter: “Sunteţi, practic, în aceeaşi situaţie: doamna cu copil care vine acasă.”
Vecină: “Da, da, da ... se poate intimpa cu oricine şi este foarte, foarte trist."
Vecină: "Nici nu ştiu cine sau cum sau a reuşit să fugă, habar n-am."
Procurorii au confirmat atacul şi au specificat că tâlharul, îmbrăcat în echipament de camuflaj, şi-a legat victimele cu bandă adezivă şi cătuşe, apoi a furat aproximativ 15.000 de euro, un telefon mobil şi a plecat cu maşina. Deocamdată, suspectul este în libertate.
Tags: atac oradea, femeie jefuita oradea, cartier rezidential oradea,
Mesajul transmis de o tânără, după ce a fost tâlhărită în centrul Bucureștiului. ”Poliția m-a rugat să nu-l pun pe internet”

Cei care se duc în vacanţă la munte pot descoperi cât de uşor sunt de străbătut trasee abrupte cu bicicleta electrică. Dotată cu un motoraş alimentat de la baterie, bicicleta îl ajută pe sportiv să transforme orice călătorie istovitoare într-o plăcere.
Bicicliştii sunt o prezență tot mai frecventă pe potecile abrupte din munţii Bucegi, Ciucas sau Făgăraş. Este uimitor să îi vezi cum pedalează la deal, kilometri întregi, fără să obosească. Secretul multora este ebike, adică bicicleta electrică.
Andra Voinescu: „Este o combinaţie perfectă între mersul pe munte şi datul cu bicicleta pe munte, ajungi în nişte locuri în care eu, în mod normal, nu aş putea ajunge."
Deşi nu sunt sportivi de performanţă şi nici pregătire fizică specială nu au, niște tineri din Braşov au reuşit să vadă într-o singură zi Piatra Arsă, Babele, Caraimanul şi vârful Omu. N-ar fi putut parcurge acest traseu cu o bicicletă clasică, iar pe jos le-ar fi luat două zile.
Lucian Balaș: „Bicicleta asta nu merge singură, dacă stai pe loc şi nu pedalezi, ea rămâne acolo, n-are un buton magic, apeşi pe el şi a plecat la deal, ci trebuie să pedalezi. Dar pedalatul devine mult mai plăcut."
Turiştii care au ajuns în Bucovina în această vacanţă au îmbinat ospețele cu plimbările în aer liber
Mona Voinescu: „Înţelegi diferenţa în momentul în care te urci pe ea şi vezi unde poţi să ajungi şi ce pante poţi să urci. Unele dintre ele poţi să le urci şi cu bicicleta normal, dar ajungi rupt sus."
Astfel, bicicleta electrică a ajuns să câştige tot mai mulţi adepţi în rândul iubitorilor de mişcare. Ajutat de motoraş în momentele dificile, sportivul se poate bucura mai mult de natură şi peisaj. În plus, grupurile de biciclişti cu pregătire fizică diferită rămân compacte: nu rămâne nimeni în urmă şi nu e nevoie de pauze de odihnă prea dese.
Valentin Coman: „Poţi să urci foarte uşor, e prima diferenţă pe care am observat-o până acum. Şi cred că da, pot să urc până acolo fără probleme."
Simona Popescu: „Mă dau şi cu normală, nu prea m-aş mai întoarce, sinceră să fiu, pentru că e mult mai palpitant, poţi să faci lucruri pe care cu bicicleta normal nu poţi să le faci."
Lucian Balaș: „Vânzările au crescut fantastic de mult, se vede acest lucru foarte bine în Austria, Italia, unde sportul cu bicicleta electrică a luat o amploare fantastică."
O astfel de bicicleta costă, însă, între 3000 şi 7000 de euro, în funcţie de dotări şi performanțe. La această sumă se adăugă în medie 200 de euro echipamentul de protecţie: cască, genunchiere şi cotiere.
Seymour Hersh, jurnalist castigator al premiului Pulitzer

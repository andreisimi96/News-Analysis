Incidentul a avut lo cla galeria Tretiakov din Moscova, unde un vizitator a lovit în mod repetat pictura folosin o bară de metal
O pictură care îl prezintă pe Ivan cel Groaznic în timp ce îl ucide pe unul dintre fiii lui, una dintre cele mai renumite lucrări ale artistului din secolul al XIX-lea Ilia Repin, a fost vandalizată vineri într-un muzeu din Moscova de un bărbat care a fost arestat, a anunţat sâmbătă Poliţia rusă, citată de AFP.
Cu puţin timp înainte de închiderea Galeriei Tretiakov, un vizitator a utilizat o bară din metal pentru a sparge geamul ce proteja această pictură celebră, cunoscută sub titlul "Ivan cel Groaznic şi fiul lui Ivan, pe 16 noiembrie 1581". Pictura îl arată pe Ivan al IV-lea - primul cneaz moscovit care s-a intitulat ţar -, care a domnit între anii 1547 şi 1584, în timp ce îl ucide pe unul dintre fiii lui într-un acces de furie.
Atacatorul, identificat ca Igor Podporin, de 37 de ani, a relatat apoi că s-a îmbătat cu vodcă în cafeneau muzeului iar când a ajuns la tablou a fost "copleşit", aşa că l-a distrus. În momentul atacului ar fi strigat că nu este adevărat că ţarul şi-a ucis fiul Conducerea galeriei vrea acum să ia măsuri pentru ca în cafenea să nu se mai vândă alcool sau vin, scrie Guardian .
"Pictura a fost grav avariată. Pânza a fost ruptă în trei locuri, în partea centrală unde se află fiul ţarului. Rama originală a fost avariată de cioburile de sticlă", au precizat reprezentanţii muzeului moscovit într-un comunicat.
Un nud de Modigliani a fost vândut la licitaţie cu 157,2 milioane de dolari
"Din fericire, părţile cele mai preţioase (ale operei vandalizate - chipul şi mâinile ţarului şi cele ale ţareviciului, n.r.) nu au fost distruse", se afirmă în acelaşi comunicat.
Agresorul a fost "unul dintre ultimii vizitatori ai muzeului. El a pătruns în sala Ilia Repin, care era deja goală. A evitat controlul de securitate şi a lovit geamul tabloului de mai multe ori cu o bară din metal".
Restauratorii ruşi analizează în prezent dimensiunile pagubelor suferite de această pictură, au subliniat reprezentanţii muzeului.
Seymour Hersh, jurnalist castigator al premiului Pulitzer

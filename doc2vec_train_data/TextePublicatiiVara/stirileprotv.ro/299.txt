În final, au fost salvaţi de salvamontişti.
Doi bărbaţi şi două femei din Sibiu, rămaşi blocaţi pe Piatra Secuiului după ce au încercat să-şi recupereze un căţel căzut de pe o stâncă, au fost salvaţi, luni seara, de către salvamontiştii din Alba, care, după o intervenţie efectuată într-o zonă greu accesibilă, au reuşit să-i coboare pe cei patru în siguranţă în rapel.
Şeful Serviciului Public Salvamont Alba, Lucian Forda, a declarat, pentru AGERPRES, că, în urma unui apel la 112, un echipaj format din cinci salvamontişti a intervenit pentru salvarea a patru persoane rămase blocate într-o zonă abruptă pe Piatra Secuiului, la Rimetea.
Cele patru persoane, două cupluri din Sibiu, au povestit că au părăsit zona marcată turistic după ce un căţel aparţinând uneia dintre familii a căzut în gol, încercând să-l recupereze. După ce au realizat că la rândul lor se află în pericol şi nu mai pot nici înainta şi nici să se întoarcă, au sunat la 112 şi au solicitat ajutor.
După o intervenţie care a durat trei ore, salvamontiştii au reuşit să-i coboare pe cei patru în rapel de pe versantul stâncos.
Avertizare Salvamont. Ce să NU faceți în cazul în care sunteți mușcați de șarpe
Potrivit lui Lucian Forda, căţelul nu a mai putut fi salvat.
Zona Piatra Secuiului este una foarte periculoasă dacă nu sunt respectate regulile de bază de deplasare pe munte şi dacă nu este respectat marcajul turistic. Cea mai mare parte din ansamblul Pietrei Secuiului, care are o altitudine de 1.128 metri, este accesibilă doar căţărătorilor profesionişti, dar există şi un traseu turistic bine marcat.
Seymour Hersh, jurnalist castigator al premiului Pulitzer

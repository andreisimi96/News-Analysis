Tânărul din Mali, imigrant din Mali, care a salvat un copil rămas suspendat la etajul 4, în Paris, va primi cetățenie franceză, a anunțat președintele Emmanuel Macron.
După întâlnirea cu noul erou național al Franței, președintele a anunțat că acesta nu trebuie să-și mai facă griji legate de statutul, pentru că va primi cetățenie. 
Mamoudou Gassama va fi angajat la Brigada de Pompieri și, de asemenea, a primit și medalia de onoare din partea președintelui Franței.
Bărbatul care a salvat un copil rămas agățat de o balustradă, la al patrulea etaj al unui bloc din Paris, a devenit erou național în Franța. Salvatorul este imigrant ilegal din Mali și a fost felicitat personal de președinte pentru gestul său.
Mamoudou Gassama, de 22 de ani, din Mali, care locuiește ilegal în Franţa de câteva luni, a fost felicitat personal de către președintele Emmanuel Macron, care l-a primit la Palatul Elysee luni dimineață, relatează Le Parisien .
Președintele l-a întâmpinat spunându-i ”Bravo!”, Gassama răspunzându-i cu ”Mulțumesc!”.
Ulterior, el și-a expicat gestul prin care și-a riscat propria viață:
”Am făcut asta pentru că e un copil. Îmi plac mult copiii. Nu m-am gândit la etaje. Nu m-am gândit la riscuri“.
Lăsat singur acasă de părinți, băiețelul a ieșit pe balcon, s-a cățărat probabil pe balustradă și a ajuns să atârne în gol, la etajul al patrulea al blocului.
Dintre martori s-a desprins un tânăr -  Mamoudou Gassama - care n-a ezitat să escaladeze fațada cu mâinile goale și l-a recuperat pe băiețelul care risca să cadă în orice clipă.
Sesizate pentru neglijență parentală, autoritățile au preluat temporar custodia copilului.

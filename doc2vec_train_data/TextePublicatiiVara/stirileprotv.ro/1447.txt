Facebook Twitter RSS Feed Newsletter
Statele Unite au mărit presiunea asupra Chinei în Marea Chinei de Sud, avioane de război militare americane zburând deasupra regiunii în această săptămână.
Reuters a informat că Washingtonul ia în considerare trimiterea unei nave de război în strâmtoarea Taiwanului, scrie News.ro .
De asemenea, SUA îşi vor redeschide ambasada din Taipei săptămâna viitoare, după o restaurare în valoare de 250 de milioane de dolari.
China şi SUA, a căror relaţie este deja tensionată din cauza unui taxelor vamale impuse de Washington, s-au contrazis în numeroase rânduri anterior în privinţa Mării Chinei de Sud, zonă revendicată de China, Taiwan, Vietnam, Malaysia, Brunei şi Filipine.
“O nouă criză a Strâmtorii Taiwanului va veni mai devreme sau mai târziu. China trebuie să se pregătească din timp” scrie Global Times. “Chinei nu îi este frică de o criză în Strâmtoarea Taiwan, nici de o confruntare, pentru a distruge agresivitatea SUA şi a Taiwanului şi a proteja unitatea naţională”, se mai arată în editorial.
Comentariile reflectă afirmaţii anterioare ale ziarului, în care se preciza luna trecută că statul chinez trebuie să se pregătească să răspundă oricărui amestec „extrem” al SUA în Marea Chinei de Sud.
Armata taiwaneză se pregătește de o “invazie” a Chinei
Avioane de luptă, elicoptere, soldaţi: armata taiwaneză a efectuat joi un exerciţiu anual simulând o "invazie" a Chinei, în timp ce insula se află sub presiunea militară şi diplomatică crescândă a Beijingului, comentează France Presse, prelută de Agerpres .
China continentală şi Taiwanul sunt conduse de regimuri rivale de la sfârşitul războiului civil chinez în 1949, scrie AFP, care adaugă că insula se autogestionează, dar legăturile economice rămân puternice între cele două maluri.
Beijingul consideră Taiwanul o parte integrantă a Chinei şi nu a exclus să recapete controlul prin forţă în cazul unei declaraţii oficiale de independenţă, continuă sursa citată. Relaţiile s-au tensionat de la alegerea în 2016 a preşedintei taiwaneze Tsai Ing-wen, care provine dintr-un partid tradiţional favorabil independenţei.
Manevrele militare taiwaneze au început luni cu simularea unui atac aerian şi naval. Aceste exerciţii - numite "Han Kuang" - au loc în fiecare an pentru pregătirea la o potenţială invazie venită din China continentală.
Tsai Ing-wen a asistat joi la manevre de la baza aeriană Taichung (vest). Ele au mobilizat 4.100 de soldaţi, elicoptere de atac şi avioane de luptă.
Scenariul a simulat bombardarea unui teren de aviaţie şi un atac al paraşutiştilor, precum şi recucerirea unor instalaţii militare de către trupele taiwaneze la sol.
China a desfăşurat propriile exerciţii militare în aprilie în Strâmtoarea Taiwan, care separa continentul de insulă. Acestea au urmat după câteva săptămâni de manevre aeriene şi navale în zonă.
Beijingul şi-a întărit presiunea diplomatică asupra Taipeiului. De la venirea la putere a lui Tsai Ing-wen, patru ţări au rupt legăturile cu Taiwanul pentru a le stabili cu regimul comunist.
autor: InCont.ro ,  8 iunie 2018 12:12
Mai multe despre:

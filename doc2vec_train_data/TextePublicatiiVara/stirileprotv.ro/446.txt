Arheologii prezenți în zona orașului roman Pompei, din Italia, au găsit rămășițele unui bărbat care a murit acum 2.000 de ani.
Acesta a fost zdrobit de o stâncă și a rămas captiv. Leziunile din zona tibiei indică o infecție a osului, ceea ce l-ar fi împiedicat să scape, spun arheologii, conform CNN. Bărbatul ar fi avut cel puțin 30 de ani. El ar fi reușit să supraviețuiască primei erupții violente a vulcanului Vezuviu și a fugit pe o alee, șchiopătând probabil din cauza infecției, mai arată sursa citată. Acolo a fost însă lovit de o stâncă.
În anul 79 erupţia vulcanului Vezuviu a distrus oraşele Pompei şi Herculaneum, provocând moartea a peste 16.000 de persoane. Totuşi, îngroparea celor două aşezări sub un strat de cenuşă a asigurat lipsa oxigenului şi a umezelii, fapt care a dus la conservarea remarcabilă a construcţiilor de-a lungul secolelor
Situl arheologic a devenit o atracţie turistică acum mai mult de 250 de ani şi, în prezent, atrage mai mult de 2.5 milioane de vizitatori anual.

Răsturnare de situație în cazul accidentului care a avut loc pe Lacul Ghioroc, în urma căruia au murit două tinere.
Deși inițial s-a crezut că una dintre ele conducea în momentul tragediei, autoritățile au descoperit că, de fapt, unul dintre băieții care le însoțeau a fost la volan. Respectivul a fost reținut de polițiști și este acuzat de ucidere din culpă.
Chiar la locul tragediei, băiatul în vârstă de 18 ani a încercat să îi ducă pe poliţişti p o pistă falsă. Le-a povestit că el se afla pe bancheta din spate şi ca la volan era una dintre fete.
Tânăr: „A alunecat maşina, a căzut maşina şi a plonjat în apă. M-am trezit...Trăgeam aer, dădeam din mâini, am prins aer afară din maşină.”
Reporter: „Ce-ţi explici că s-a întâmplat?”
Tânăr: „În momentul ăsta, nu ştiu să vă explic nimic!"
Şi totuşi, declaraţia să ambiguă i-a făcut pe agenţi să se întrebe dacă nu cumva tânărul ascunde adevărul.
Anchetatorii au găsit imagini care îi surprind pe cei patru patru când urcă în maşină. În acel moment, la volan era o tânără, dar pe drumul spre lac, spun investigatorii, băiatul de 18 ani ar fi schimbat locul cu aceasta. Cercetările ulterioare au arătat că, deşi nu avea permis de conducere, băiatul a riscat şi a încercat să facă drifturi.
Lorena Radu, purtător de cuvânt IPJ Arad: „S-a stabilit ca tânărul de 18 ani s-ar fi aflat la volanul autoturismului pe care l-ar fi condus, ar fi pierdut controlul asupra acestuia şi s-a răsturnat în lacul Ghioroc."
Poliţiştii încearcă să afle şi la cât timp după accident supravieţuitorii au apelat serviciul de urgenţă 112, pentru că nu cumva să fi trecut prea mult până când au solicitat salvarea. Cu alte cuvinte, investigatorii vor să afle dacă fetele mai puteau fi ajutate.
Tânără de 26 de ani despre care s-a spus iniţial că s-ar fi aflat la volan era pasionată de maşini. La înmormântarea ei, prietenii au venit cu autoturismele şi lângă cimitir au făcut drifturi în amintirea ei. 
Seymour Hersh, jurnalist castigator al premiului Pulitzer

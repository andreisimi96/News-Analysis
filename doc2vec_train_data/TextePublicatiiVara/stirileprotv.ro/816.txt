Franţuzoaica Mélina Boughedir a fost condamnată duminică de un tribunal irakian la închisoare pe viaţă pentru apartenenţă la gruparea jihadistă Statul Islamic, informează AFP.
Tânăra de 27 de ani, mamă a patru copii, dintre care trei au fost deja repatriaţi în Franţa, a fost declarată că poate fi eliberată la capătul unui prim proces desfăşurat în luna februarie sub acuzaţia de "intrare ilegală" pe teritoriul Irakului.
Într-un final, ea a fost recunoscută vinovată duminică, în finalul unui nou proces, de data aceasta fiind judecată conform prevederilor legii antiterorism, care prevede pedepse severe mergând până la sentinţa capitală.
"Sunt nevinovată", a declarat ea judecătorului în limba franceză, în timp ce un traducător a asistat-o. "Soţul meu m-a păcălit, iar apoi m-a ameninţat că va pleca împreună cu copiii", a mai spus ea.
În aprilie, aceeaşi Curte centrală penală de la Bagdad a condamnat-o la închisoare pe viaţă pe o altă franţuzoaică, Djamila Boutoutaou, de 29 de ani, care a spus şi ea că a fost păcălită de soţul ei.
Belgian condamnat la moarte prin spânzurare, în Irak. Procesul a durat mai puțin de 10 minute
Sâmbătă, unul din avocaţii franţuzoaicei Mélina Boughedir, William Bourdon, declarase pentru AFP că există "întrebari serioase cu privire la presiunea care ar fi fost exercitată de Franţa pentru a declanşa un nou proces" în cazul acesteia.
Joi, ministrul de externe francez, Jean-Yves Le Drian, a descris-o pe Mélina Boughedir ca pe o "teroristă Daesh (acronimul arab pentru Statul Islamic) care a luptat în Irak", îndemnând această ţară să o judece, respingând în acelaşi timp varianta sentinţei capitale.
Seymour Hersh, jurnalist castigator al premiului Pulitzer

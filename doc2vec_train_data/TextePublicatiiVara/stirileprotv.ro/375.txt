E alertă într-un cartier din Buşteni unde urşii se plimba ziua în amiaza mare pe aleile din fața bocurilor.
Sălbăticiunile sunt înfometate şi nu mai ţin cont de nimic, spun localnicii care au cerut ajutor autorităţilor iar sesizările nu le-au fost luate în seamă.
Primăria Buşteni cea care ar trebuie să închidă tomberoanele atrăgătoare pentru urşi da vina pe cei de la administraţia Parcului Natural Bucegi. La rândul lor aceştia împreună cu cei de la fondul de vânătoare care ar trebuie să asigure hrană şi relocarea dau vina pe ursul pofticios.
În miezul zilei, un pui de urs, de aproximativ 3 ani, merge agale pe aleea betonată. Până nu demult, urşii coborau doar noaptea, însă de la o vreme au prins curaj, de foame, cred oamenii.
Femeie: "Vin mai mulţi, nu e numai unul singur".
Ministerul Mediului va decide soarta ursului care a mușcat o turistă ce voia să facă selfie cu el
Reporter: "Dar ziua în amiaza mare?"
Femeie: "Ba a venit o săptămână la rând a venit la 7 dimineaţa era aicea, la 12 ziua, deci nu putem să ieşim cu copiii afară e pericol, e pericol".
Sorin Sârbu: "A venit la container, acolo, a vrut să ia şi el o plăsuţa şi a fugit. L-a alungat lumea de aici."
Marți, sub privirile unor copii care se plimbau, un urs a scos tacticos resturile din tomberonul trântit deja la pământ şi s-a apucat să mănânce.
Localnicii au făcut mai multe reclamaţii la Primărie şi cer ca tomberoanele de gunoi să fie închise etanş, astfel încât sălbăticiunile să nu mai simtă mirosul mâncării.
Femeie: "Nu vine nimeni şi nu se interesează, absolut nimeni. Pentru că nu au mâncare în pădure şi ei coboară aici".
Constantin Bunea: "Nu se ia nicio măsură. Nu ştiu care e situaţia."
Reporter: "Reclamaţii aţi făcut?"
Constantin Bunea: "Da bineînţeles cred că trebuie să se întâmple ceva ca să se ia o măsura. Şi noi stăm şi suferim aicea. "
Primăria susţine că a trimis plângerile către Administraţia Parcului Natural Bucegi. Iar reprezentanţii parcului răspund că îşi fac datoria: împreună cu vânătorii patrulează prin zonă ca să sperie sălbăticiunile şi le duc hrana în pădure. Ursul e însă "oportunist" spun ei, şi prefera mâncarea din oraş.
În acest context, Ministerul Mediului susţine că are un plan: să cumpere cu bani europeni containere speciale de gunoi, să planteze zmeura în păduri şi să multiplice muşuroaiele de furnici.
Până când aceste măsuri vor fi puse în aplicare, urşii îşi vor face apariţia în zonele locuite

Două femei susțin că au fost date afară dintr-un Uber, după ce șoferul le-a văzut sărutându-se pe bancheta din spate a mașinii.
În urma acestui incident, care a avut loc la New York, licența taximetristului a fost suspendată, iar o comisie de specialitate a început o anchetă, informează CNN .
Alex Iovine, în vârstă de 26 de ani, și Emma Pichl, în vârstă de 24 de ani, sunt într-o relație de doi ani și locuiesc împreună în Manhattan. Cuplul se întorcea în Manhattan sâmbătă, după ce au participat la ziua unui prieten, într-un club din Brooklyn. 
„Locul din mijloc era liber. Purtam o conversație în mașină și, la un moment dat, ne-am sărutat pe buze. Asta e tot ce s-a întâmplat”, a declarat Iovine pentru CNN.
Potrivit regulamentului postat de Uber pe site, clienților li se recomandă să nu atingă sau să nu flirteze cu alți pasageri din mașină și că „este interzis orice comportament cu tentă sexuală în care să fie implicat șoferul sau orice alt pasager, fără nicio excepție.”
Uber se retrage din Grecia, din cauza protestelor taximetriștilor
Cu toate acestea, cele două tinere susțin că s-au sărutat doar o dată și că nu s-au atins în mod inadecvat.
„Înțelegem că unele persoane s-ar putea simți inconfortabil dacă pasagerii se sărută excesiv în mașină. Dar nu asta s-a întâmplat aici”, a mai spus Alex Iovine.
Câteva minute mai târziu, șoferul a tras pe dreapta, a deschis ușa din spate și le-a zis să coboare. Într-un filmuleț postat de Alex Iovine pe Facebook, ea îl întreabă pe șofer ce s-a întâmplat.
În replică, acesta răspunde: „Este ilegal, n-aveți voie să faceți asta.”
„Sărutatul nu e ilegal”, răspunde cealaltă femeie.
„Ba da, e ilegal. Nu aveți voie să faceți asta aici, în mașină. Este un gest lipsit de respect”, îi spune el.
Șoferul a fost identificat drept Ahmad el Boutari și are review-uri bune de la alți pasageri. El a primit licență în 2014, dar după acest incident i-a fost suspendată, până când Comisia pentru Taxiuri și Limuzine a orașului New York va finaliza ancheta.
El Boutari a declarat pentru New York Daily News că nu l-a deranjat doar sărutul, ci comportamentul general al celor două. El a povestit că acestea s-ar fi uitat la filmulețe zgomotoase în mașină și că una din ele s-ar fi urcat cu picioarele pe canapea.
„E propria mea mașină, nu m-am simțit conformtabil să le am în mașină”, a spus șoferul, precizând că le-a rugat pe cele două femei să nu se mai sărute. Cele două se apără spunând să „nu ar face așa ceva în public.”
În acest context, o reprezentată a Uber a declarat că șoferul nu mai are dreptul să folosească serviciile aplicației: „Uber nu tolerează nicio formă de discriminare și ținem legătura cu pasagerele”, a spus Susan Hendrick.
La rândul său, directorul executiv al Uber crede că astfel de șoferi nu ar trebui să facă parte din companie. „Este o societate deschisă, iar platforma Uber e disponibilă pentru oricine, indiferent de orientare, de moștenire culturală, iar asta este o regulă sacră pentru noi. Ne pare rău și vom face tot ce putem ca așa ceva să nu se mai repete.”
Seymour Hersh, jurnalist castigator al premiului Pulitzer

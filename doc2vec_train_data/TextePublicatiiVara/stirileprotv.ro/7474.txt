Rapperul canadian Smoke Dawg a fost împușcat mortal, sâmbătă seara, în apropierea unui club din Toronto, a anunțat poliția canadiană.
Mai multe focuri de armă au fost trase la intrarea în clubul Cube, iar trei persoane au fost rănite grav. Ulterior, una dintre victime a decedat din cauza rănilor provocate de gloanțe, au adăugat autoritățile canadiene.
Suspecții atacului ar fi reușit să fugă de la locul faptei cu un SV sau cu o mașină alba, au mai adăugat polițiștii.
Moartea rapperului Smoke Dawg, în vârstă de 21 de ani, a fost anunțată pe Twitter de unul dintre cei mai apropiați prieteni ai săi, artistul Mustafa The Poet. Bărbatul a scris: “Smokey ne-a părăsit. Toate gândurile noastre și rugăciunile se îndreaptă către el”.
Smokey is gone, may our prayers follow him to heaven
— Mustafa (@MustafaThePoet) July 1, 2018
Și cunoscutul cântăreț Drake i-a adus un ultim omagiu lui Smokey Dawg. Rapperul a scris pe Instagram că "este devastator că toate aceste daruri și suflete binecuvântate și lumini interioare care se sting prea devreme. Mi-aș dori ca pacea să spele orașul nostru. Atât de mult talent și povestiri pe care nu le vom mai putea vedea vreodată. Odihnește-te în pace, Smoke.”
Smoke Dawg făcea parte dintr-un grupul Halal Gang. Anul trecut, artistul a devenit cunoscut lanivel international, după ce a cântat în deschiderea turneului lui Drake, "Boy Meets World Europe".
Moartea lui vine la doar câteva săptămâni după ce rapperul XXXTentacion a fost împușcat mortal, în Florida.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

Românii care au luat credite pentru a-şi cumpăra case nu au devenit prizonierii băncilor, ci ai propriilor aspiraţii, afirmă guvernatorul BNR, Mugur Isărescu.
Banca Naţională a României (BNR) vrea să promoveze, prin Raportul asupra stabilităţii financiare, o discuţie serioasă despre creditul ipotecar, nu una de tipul ”alba-neagra”, cu lozinci care fac referire la descurajarea creditării de către banca centrală, a spus joi guvernatorul BNR, Mugur Isărescu, în cadrul conferinţei pentru lansarea Raportului asupra stabilităţii financiare, relatează news.ro.
Isărescu a spus că raportul din acest an evidenţiază şi riscul de nerambursare a creditelor, iar acest risc poate fi atenuat de găsirea unui echilibru între aspiraţii şi riscuri.
”Se spune că oamenii care şi-au luat case au devenit robii băncilor. Nu au devenit robii băncilor. Ei au devenit prizonierii unei aspiraţii pe care doreau să şi-o îndeplinească, de a-şi face o casă. De a-şi face o casă rapid, fără să aştepte 20-30 de ani, dotată de la început, pe care s-o plătească în 20-30 de ani”, a spus Isărescu.
El consider că tinerii care îşi iau un credit ipotecar trebuie să fie conştienţi de riscurile asumate.
Consilierul guvernatorului BNR explică noua creștere a dobânzii de politică monetară
”A cumpăra în tinereţe cu o casă, şi încă una mobilată, este un lucru extrem de serios. Prin acest raport, vrem să promovăm o discuţie serioasă despre creditul ipotecar. Nu o discuţie de tipul ”alba-neagra”: Banca Naţională descurajează sau omoară creditul. Păi, asta vrem să promovăm? Cu lozinci din acestea care nu spun mai nimic?”, a spus Isărescu.
Guvernatorul a subliniat că banca centrală vrea să găsească o formulă de echilibru între aspiraţia pozitivă de lua o casă şi riscurile asumate.
Isărescu a subliniat că raportul are scopul de a identifica vulnerabilităţile cheie ale sistemului financiar, care pot amplifica şocurile interne şi internaţionale, în contextul în care epoca dobânzilor scăzute s-a terminat.
”Ne aflăm la începutul unui nou ciclu de evoluţie financiară. S-a terminat perioada dobânzilor foarte scăzute sau negative. Aşteptăm să vedem ce va hotărî şi Banca Centrală Europeană (BCE)”, a spus Isărescu.
Guvernatorul consideră că dobânzile în România sunt încă scăzute, deşi au crescut în ultima perioadă, iar o îmbunătăţire a performanţei sectorului bancar ajută economia.
Seymour Hersh, jurnalist castigator al premiului Pulitzer

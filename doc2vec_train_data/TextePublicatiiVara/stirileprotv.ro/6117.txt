Inquam Photos / Octav Ganea
Revista umoristică Charlie Hebdo "nu reprezintă în niciun fel sentimentul opiniei publice franceze", a declarat ambasadoarea Franţei la Bucureşti, Michele Ramis, la solicitarea AGERPRES .
Recent, Charlie Hebdo a publicat o caricatură în care jucătoarea de tenis română Simona Halep ridică trofeul Roland Garros şi strigă "Fiare vechi!" .
"Victoria istorică a Simonei Halep la turneul de la Roland Garros reprezintă un imens motiv de mândrie pentru Ambasada Franţei, care vede în ea un simbol frumos şi puternic, cu numai câteva luni înainte deschiderea Sezonului România-Franţa. Acest Sezon ne va permite să reînnoim şi să consolidăm legăturile dintre România şi Franţa în toate domeniile, inclusiv în cel sportiv", subliniază Ramis.
Diplomatul face referire şi la principiul libertăţii presei.
"Orice s-ar putea gândi despre acest desen, trebuie să amintesc că libertatea de exprimare şi libertatea presei sunt principii fundamentale ale Republicii Franceze. Această publicaţie nu îl angajează decât pe propriul său autor şi nu reprezintă în niciun fel sentimentul opiniei publice franceze", adaugă ambasadoarea Franţei.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

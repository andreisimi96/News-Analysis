Peste opt tone de deşeuri au fost strânse de pe Muntele Everest numai în ultimele două luni.
Printre acele deşeuri se număra gunoiul, echipamentul montan sau chiar fecalele lăsate în urmă de numărul mare de vizitatori, relatează Yahoo News
Pasionaţii de drumeţii care se strâng din toate colţurile lumii pentru a a vizita cel mai înalt punct de pe Pământ, cu o înălţime de 8850 de metri, lasa în urma lor tone de deşeuri în fiecare an.
O echipă formată din 30 de alpinişti a reuşit să strângă 5.2 tone de deşeuri menajere, 2.3 tone de materii fecale, şi încă o tonă de echipament montan. În timpul sezonului de alpinism de anul trecut, care în mod obişnuit se desfăşoară din martie până în mai, au urcat pe Muntele Everest 648 de alpinişti, la care s-au adăugat mii de turişti.
Încă din 2015, oficialii din Tibet le-au oferit fiecărui alpinist doi saci de gunoi pentru a strânge cel puţin 8 kg de deşeuri.

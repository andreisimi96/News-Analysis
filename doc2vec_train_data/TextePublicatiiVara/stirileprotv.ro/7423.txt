Facebook Twitter RSS Feed Newsletter
Stocurile de haine nevândute, care au crescut de la începutul anului din cauza scăderii vânzărilor la nivel mondial, au tras în jos profitul retailerului cu 28%, în prima jumătate a anului.
“Problema hainelor aflate pe stoc s-a transforamat într-una foarte importantă pentru companie”, a declarat Adam Cochrane, analist la Citi.
Potrivit lui Cochrane, retailerul va veni cu o strategie de reduceri masive pe piețele unde consumatorii răspund la asftel de stimuli, atât în magazine, cât și online. Compania ar putea chiar să vândă stocurile către alți retaileri, în țările în care H&M nu are magazine.
“Este un scenariu posibil ca retailerul să taie masiv din prețuri, însă acest lucru ar putea să-i știrbească reputația. Executivii nu vor ca H&M să fie privită ca brand de discounturi”, a spus Cochrane.
H&M a anunțat că, în cazul în care nu va putea să-și vândă stocurile de haine, acestea ar putea fi donate sau reciclate.
Dar stocurile de haine nu sunt singura problemă a suedezilor. Analiștii consideră că au întârziat foarte mult dezvoltarea in online, iar acum încearcă să recupereze timpul pierdut. De altfel, retailerii din toată lumea se află sub presiune, ca urmare a schimbării comportamentului consumatorilor și a concurenței tot mai acerbe din partea retailerilor online, ca Amazon și Asos.
Acțiunile H&M au scazut cu 18% pe bursă, de la începutul anului. Analiştii se aşteaptă ca în acest an H&M să raporteze o scădere de aproximativ 10% a profitului.
În martie, H&M a raportat cel mai mic profit trimestrial din ultimii 16 ani, în condiţiile în care grupul a acumulat un stoc record de haine nevândute în valoare de peste patru miliarde dolari.
În cele trei luni până la finele lunii februarie, primul trimestru al exerciţiului fiscal al H&M, profitul operaţional a scăzut cu 61%, până la 1,26 miliarde de coroane suedeze, comparativ cu 3,21 miliarde de coroane în perioada similară a anului trecut. Stocul de haine nevândute a crescut cu 7% în ultimul trimestru, până la nivelul de 4,3 miliarde dolari.
Problemele H&M au fost agravate de vremea neobişnuit de caldă înregistrată de Europa în luna ianuarie, urmată de valul de frig din februarie, care a dat peste cap industria de retail. Aceste evoluţii au forţat compania să scadă şi mai mult preţurile pentru a reduce stocurile.
Grupul suedez are opt branduri: H&M, COS & Other Stories, Monki, Weekday, Cheap Monday, Arket şi H&M Home. Primele magazine H&M din România au fost inaugurate în primăvara anului 2011. Compania H&M (Hennes & Mauritz) a fost înfiinţată în 1947, în Vasterls, Suedia.
autor: InCont.ro ,  2 iulie 2018 10:36
Mai multe despre:

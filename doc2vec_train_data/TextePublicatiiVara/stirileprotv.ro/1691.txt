24 de ore au avut la dispoziţie IT-iștii pentru a dezvolta cele mai bune aplicaţii în cadrul Hackatonului de la Cluj.
De la studenţi până la ingineri toţi au dat ce au avut mai bun pentru ideile lor, iar câştigătorii vor avea şansa să fie recunoscuţi în străinătate.
Hackathonul a avut ca temă device-urile conectate şi chatbots. Câştigătorii au realizat o aplicaţie cu ajutorul căreia pot detecta starea de sănătate a bunicilor.
Bia Beniamin, student: ”Eu am avut un incident recent un membru al familiei mele mai în vârstă a cazit şi şi-a fracturat şoldul şi noi nu am ştiut exact când s-a întâmplat asta pentru că ea locuieşte singură."
Nici participanţii care au obţinut locul doi nu au fost mai prejos.
Vlad Cantor, IT-ist, premiul 2: "Aplicaţia noastră a fost făcută pentru persoanele cu dizabilităţi în auz şi vorbire, să ajutăm aceste persoane să poată vorbi cu persoanele de la instituţiile publice în principal."
Lupta a fost una strânsă.
Paul Orha, student şi participant Hackathon: "Vrem să continuăm dezvoltarea aplicaţiei pentru diabetici, un asistent vocal să pot să îl întreb despre glicemia mea curentă."
Participant: "Vrem să construim o platformă care să ajute inginerii şi toţi cei care lucrează în birouri să înţeleagă mai bine felul în care calitatea aerului pe care îl respira le afectează sănătatea şi productivitatea."
Iar răsplata pe măsură.
Mihai Stescu, PR Techsylvania: "Cele mai bune aplicaţii vor intra într-un progam de accelerare prin care vor ajunge la evenimente similare că acesta din străinătate, poate chiar în Silicon Valley."
Newton Howard, profesor Universitatea Oxford: "Este chiar impresionant să vezi tinerele talente şi motivaţia acestora, am apreciat foarte mult proiectul pentru bunici."
În aceste zile se desfăşoară şi o conferinţă care aduce la un loc IT-iștii din Europa de Est.
Seymour Hersh, jurnalist castigator al premiului Pulitzer

Miercuri avem vreme călduroasă, disconfort termic în creştere şi câteva reprize de ploaie, în special pe la munte.
Joi, aversele cuprind zonele de deal şi de munte, apar local în sudul, sud-vestul şi nordul ţării şi vin cu descărcări electrice, răbufniri de vânt, poate şi grindină. Temperaturile scad uşor, însă în est şi sud-est se mai ating 33 de grade şi se menţine disconfortul termic.
Vineri instabilitatea se extinde. Ziua vor fi ploi zdravene, cu grindină şi vijelii în vest, centru şi nord, pe unde temperaturile coboară sub normal. În est şi sud-est avem tot vreme caldă, însă noaptea ploile torenţiale ajung aici.
Sâmbăta ploile se răresc şi vor veni mai ales în estul şi sud-estul ţării. Vântul prinde putere în zonele montane, în sud şi în est şi se răcoreşte simţitor.
Vremea în fiecare regiune
Prognoza meteo pentru următoarele două săptămâni. Când se întorc ploile
În Dobrogea şi Bărăgan se anunţă o zi frumoasă, dar călduroasă. La malul mării se pot atinge 31 de grade Celsius.
Şi mai sus, în Moldova sudică şi în nordul Munteniei, temperaturile vor fi ridicate. După-amiaza şi seara creşte instabilitatea şi vin câteva reprize de ploaie.
În nordul Moldovei şi în Bucovina se mai încălzeşte iar către seară se-aduna norii şi vor aduce averse cu fulgere şi vânt nervos şi e posibil să cadă grindină.
Şi în nordul Transilvaniei şi în Maramureş se anunţă temperaturi ridicate. Predomina vremea frumoasă însă în a doua parte a zilei mai vin ploi pe spaţii mici.
Se încălzeşte şi în ţinuturile vestice. Vor fi multe perioade cu soare însă spre seară pot să vină şi aici câteva averse cu fulgere şi vânt mai nervos.
În centrul României atmosferă va fi însorită şi doar pe partea estică a provinciei sunt anunţate ploi zgomotoase din a dua parte a zilei. Se încălzeşte şi vom avea 32 de grade în verstul provinciei.
În sud-vestul ţării vom avea vreme călduroasă cu mult soare. Izolat în zona de munte pot să mai vină câteva averse. Tendinţa de încălzire se păstrează şi aici, iar maximele urcă spre 32 de grade.
Şi în ţinuturile sudice, va fi foarte cald, temperatua aerului va ajunge până la 34 de grade Celsius iar în zonele înalte aşteptam ploi mai zgomotoase spre seară.
În Bucureşti, miercuri avem căldură sufocantă la amiază şi condiţii de averse în orele serii. Se ating 34 de grade, la umbră.
Şi joi o să fie cald şi cu toate că temperatura scade puţin, disconfortul termic se menţine ridicat. Norii se-aduna din când în când şi pot aduce câteva ploi zgomotoase, de vară.
Vineri: tot vreme călduroasă, dar creşte instabilitatatea, iar spre seară vin averse destul de serioase, cu răbufniri de vânt, probabil şi grindină.
Sâmbătă se răceşte simţitor. Temperaturile scad cu 10 grade şi vom avea o zi cam mohorâtă, vânt activ şi ceva condiţii de ploaie.
Vremea la munte
La munte avem vreme bună în prima parte a zilei; înnorări şi averse locale mai târziu. Se mai pot strânge cantităţi însemnate de apă şi e posibil să cadă grindină.
Ziua de joi va arăta cam la fel: atmosfera liniştită dimineaţa şi mai multe reprize cu ploi zgomotoase la apropierea serii.
Vineri se răcoreşte uşor şi instabilitatea creşte în a doua parte a zilei, când se aştepta ploi torenţiale, cantităţi mari de apă, răbufniri de vânt şi grindină.
Sâmbăta ploile aproape dispar; dar se răceşte accentuat, iar în noaptea de sâmbătă spre duminica pe crestele Carpaţilor Meridionali vor fi temperaturi negative.
Vremea pe litoral
Pe litoral, miercuri se face foarte cald. Maximele urcă spre 31 de grade, norii vor fi rari şi pe la amiază aerul va fi greu de respirat.
Joi rămânem cu temperaturile ridicate; dar către seară se înnorează şi s-ar putea să vină o ploaie de scurtă durată.
Vineri avem tot vreme caldă, dar şi mai mulţi nori, care după-amiază vor aduce averse consistente, cu fenomene electrice, poate şi grindină.
Sâmbătă se anunţă vreme neplăcută, înnorări, alte serii averse şi o scădere tranşantă a temperaturii: pe plajă vor fi doar 21...22 de grade.

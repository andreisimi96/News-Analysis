Doi timișoreni au fost amendați de Poliția Locală pentru că au vrut să amenajeze pe banii lor spațiul verde din fața imobilului. Cei doi aveau acordul primăriei.
Cei doi au depus contestație, însă demersal lor nu a fost admis și au fost obligați să plătească suma de 1.000 de lei. Ba mai mult, timișorenii au fost obligați să aducă spațiul la forma inițială.
„Am solicitat acordul, l-am primit și ne-am pus pe treabă. Împreună cu colectivul nostru am făcut amenajarea și acum arată frumos… În februarie vine un agent de la Poliția Locală și ne dă amendă 1.000 de lei pentru că nu avem autorizație de construire. Contestăm amenda, nu se admite contestația și trebuie să plătim.
Ce este mai grav este faptul că trebuie să aducem locul la starea inițială, adică noroi. Primăria a zis că nu putem primi autorizație de construire pe domeniul public și că, de fapt, nici nu ne trebuie. Dacă aveți ceva inițiative în folosul comunității, gândiți-vă de două ori înainte de a acționa”, a povestit o cititoare tion.ro.
Povestea a început în mai 2017, când oamenii au cerut acordul primăriei, pe care l-au primit.
Zeci de șoferi amendați în ultima săptămână. Cea mai mare viteză - 225 de km/h
„Subsemnatul (…) prin prezenta solicit acordul dvs. pentru a monta din fonduri proprii pavele înierbate pe spațiul verde dintre carosabil și trotuarul aferent imobilului din următoarele considerente: în urma lucrărilor de reabilitare a trotuarului de pe str. Constantin cel Mare, zona verde dintre carosabil și trotuar are panta înspre trotuar și în cazul ploilor torențiale pământul este angrenat spre trotuar; în acel imobil funcționează un punct de lucru al unei firme și clienții care intră în incintă de multe ori calcă pe spațiul verde și acesta are în permanență un aspect neîngrijit; montarea pavelelor va da un aspect îngrijit spațiului verde din fața imobilului; în prezent un angajat al societății noastre roagă șoferii să nu parcheze pe spațiul verde și vom proceda în același mod și după reamenajare” se arată în cererea trimisă Direcției Tehnice din primărie (n.r. numită acum Direcția Edilitară) încă din 2017.
Funcționarii municipalității au răspuns sec „suntem de acord cu solicitarea dumneavoastră, cu respectarea legislației în vigoare”, într-un document semnat de șeful Direcției Tehnice și de un șef de serviciu din aceeași direcție.
În ianuarie 2018, Poliția Locală i-a amendat cu suma de 1.000 de lei.
„La scurt timp au venit doi agenți ai Poliției Locale, le-am arătat documentele pe care le deținem, le-am dat copii după ele, au zis că e în regulă și au plecat. În 13 februarie a venit un alt agent, ne-a cerut documentele, i-am dat aceleași acte ca și colegilor dumnealui. El a zis că avem o sesizare de la Poliția Rutieră, dar că nu ne poate spune ce conține, pentru că e secret de serviciu.
Ulterior am aflat că sesizarea se referea la faptul că am amenajat o parcare ecologică fără aprobare. În concluzie, el a spus că acordul primăriei este ambiguu și că pentru lucrarea efectuată avem nevoie de autorizație de construire și ne-a dat amendă 1.000 de lei, obligându-ne să intrăm în legalitate până în septembrie, în caz contrar să aducem terenul la starea inițială.
Amenajarea noastră a constat în montarea de pavele înierbate și semănare gazon. Normal că în luna februarie nu prea era iarbă, dar acum când totul e verde și frumos nu mai vine nimeni să vadă care e situația”, a explicat cititorul pentru tion.ro .
Oamenii au contestat procesul verbal întocmit de Poliția Locală, dar instanța le-a respins contestația și vor să facă apel. Situația este halucinantă, mai ales că, potrivit HCL 371/2007 timișorenii sunt obligați să întrețină spațiul verde din preajma imobilelor în care locuiesc.
Polițiștii locali i-au sancționat pe timișoreni pe baza unui articol din Legea construcțiilor.
Seymour Hersh, jurnalist castigator al premiului Pulitzer

Una dintre elevele din Iaşi care au obţinut media 10.00 la Evaluarea Naţională spune că dacă ai ambiţie şi eşti perseverent, atunci reuşeşti, afirmând că nu a fost o "tocilară", ci a învăţat constant.
Maria G., elevă la Colegiul Naţional din Iaşi, care a obţinut nota 10.00 la ambele probe ale Evaluării Naţionale, spune că este fericită de rezultat şi că vrea să urmeze profilul Matematică-Informatică la un liceu de prestigiu din Iaşi.
"A fost o experienţă frumoasă, sunt fericită. Am învăţat constant, dar nu mă consider o tocilară. Trebuie să exersezi şi să lucrezi ca să fii sigur de rezultat. Când ai ambiţie şi eşti perseverent, atunci reuşeşti", a spus Maria G. pentru News.ro .
Tânăra nu s-a decis dacă va rămâne în continuare la Colegiul Naţional din Iaşi, însă a precizat că vrea să urmeze profilul Matematică-Informatică.
"Probabil că mă voi orienta când voi termina liceul către informatică", a spus Maria Greceanu.
Eleva a precizat că nu a participat la olimpiade, adăugând că, având în vedere efortul depus, se aştepta la un rezultat bun.
"Îmi place să citesc şi să desenez, iar în urmă cu ceva timp am făcut şi dans sportiv", a spus tânăra.
Întrebată dacă se gândeşte să plece din România, Maria Greceanu a răspuns: "E complicat, depinde cum vor evolua lucrurile".
În judeţul Iaşi, 32 de elevi au obţinut media 10.00 la Evaluarea Naţională, iar 14 dintre aceştia provin de la Colegiul Naţional din municipiu. Iaşiul figurează pe locul al doilea pe ţară, după Bucureşti, în topul mediilor de 10.00, fiind urmat de Dolj şi Bacău.
Seymour Hersh, jurnalist castigator al premiului Pulitzer
Evaluare Nationala 2018
Reacțiile unei eleve când și-a văzut notele de la Evaluarea Națională. ”Nu e bine, n-am greșit nimic”
Rezultate Evaluare Națională 2018 Edu.ro. Procentul mediilor peste 5 și notele de 10, în scădere

A fost o noapte lungă pentru doi dintre tinerii care ar fi participat la violul petrecut în centrul de plasament din Periş, judeţul Ilfov.
Adolescenţii, ambii de 16 ani, au fost audiaţi mai bine de trei ore de magistraţii Judecătoriei Buftea, iar la final au ieşit încătuşaţi.
"S-a admis cererea procurorului de luare a măsurii arestului preventiv pentru 30 de zile. Noi am făcut contestaţie, s-a tot vorbit de o probă video, dar cu siguranţă, nu pot să vă spun”, a spus Danusia Epure, avocata unuia dintre inculpați.
Cei doi adolescenţi sunt acuzaţi de viol şi instigare, după ce, în urmă cu două săptămâni, au abuzat sexual doi copii copii cu dizabilităţi - de 12, respectiv 14 ani. Fapta s-ar fi petrecut sub ochii altor colegi care chiar ar fi filmat momentul.
Grav este şi faptul că şefii instituţiei nu au anunţat poliţia deşi ar fi ştiut de acest incident.
Un localnic a sesizat autorităţile, după ce a aflat din întâmplare, despre abuz.
Vizaţi de anchetă sunt şi angajaţii centrului, care în acest moment au calitatea de suspecţi.
Doi minori dintr-un centru de plasament ar fi fost abuzați sexual de colegi mai mari. Reacția instituției

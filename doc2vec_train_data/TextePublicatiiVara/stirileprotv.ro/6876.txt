Directorul Serviciului antiparazitar din New York, Rick Simeone, a început să folosească o nouă armă letală pentru a combate şobolanii din oraş, gheaţă carbonică, considerată drept sinonimă cu moartea sigură pentru rozătoare.
Echipa sa plasează în fiecare gaură creată de şobolani mai multe mici spatule care arată ca nişte cuburi de gheaţă. Este vorba de gheaţă uscată, sau dioxid de carbon în formă solidă. La temperatura ambiantă, dioxidul de carbon va reveni la forma gazoasă şi îi va asfixia pe şobolani, care cel mai adesea dorm în acest moment al zilei. În medie, între 90 şi 100% dintre rozătoare sunt exterminate, relatează AFP duminică.
"Este o revoluţie pentru parcuri şi spaţiile verzi", spune Simeone, al cărui serviciu, care cuprinde aproximativ 160 de persoane, este subordonat Departamentul de sănătate al oraşului. "Întotdeauna am auzit că şobolanii sunt cei care câştigă bătălia. Dar asta schimbă situaţia'', a spus el.
Prezenţi la New York de la mijlocul secolului al XVIII-lea, şobolanii, responsabili pentru transmiterea multor boli, ar număra aproximativ două milioane de exemplare în capitala financiară americană, potrivit unui studiu publicat în 2014 de către un doctorand de la Universitatea Columbia.
Îi vedem deseori pe stradă sau în metrou. Un videoclip popular postat pe YouTube în 2015 îi arăta chiar trăgând o felie de pizza pe scările metroului.
Nou-născut de 15 zile, mâncat de viu de șobolani. Pedeapsa primită de părinții iresponsabili
Durata lor medie de viaţă este de numai aproximativ 6 până la 7 luni în oraşul portuar, dar o femelă poate da naştere la 100 de pui pe an.
Cel care a folosit primul gheaţa uscată împotriva şobolanilor în Statele Unite a fost John Stellberger, în 2012, pe baza unei idei a unuia dintre angajaţii săi. Patron al companiei antiparazitare EHS Pest Control, Stellberger povesteşte că a luat legătura cu serviciile de sănătate din Boston. În 2016, ei încearcă experimentul, cu rezultate imediat concludente.
Cu toate acestea, utilizarea gheţii uscate este suspendată câteva luni mai târziu, în aşteptarea unei omologări din partea Agenţiei SUA pentru Protecţia Mediului (EPA), obţinută în iunie 2017.
La începutul anului 2018, după câteva luni de testare, New York a adoptat oficial această tehnică anti-şobolani, alăturându-i-se Boston, Chicago şi Washington.
Gheaţa carbonică nu este utilizată decât în zone deschise, în parcuri şi spaţii verzi, a explicat Rick Simeone, deoarece ar fi prea complex să se identifice vizuinile şobolanilor pe străzi şi în clădirile rezidenţiale, unde betonul este omniprezent.
În plus faţă de eficacitatea sa, gheaţa carbonică nu prezintă riscuri pentru fauna din parcuri şi grădini grădini publice, spre deosebire de otravă, singura metodă folosită până acum.
Metoda, cu un cost echivalent cu cel al otrăvii, corespunde şi epocii în care trăim, spune Stellberger: mulţi dintre clienţii săi îi cer astăzi ''să-i scape de aceste animale într-un mod fără cruzime''.
"Şobolanii adorm, într-un fel", înainte de a muri asfixiaţi, explică Simeone.
Dar gheaţa carbonică nu va rezolva, ea singură, problema şobolanilor din New York, avertizează Simeone, ca şi specialistul mondial în lupta împotriva şobolanilor Robert Corrigan.
În iulie anul trecut, primarul din New York, Bill de Blasio, a prezentat un plan de amploare, axat pe cele trei cartiere cele mai afectate din oraş, şi dotat cu 32 de milioane de dolari.
El nu a scos în evidenţă gheaţa carbonică, ci accesul la hrană, detaliul din centrul problemei pe care o reprezintă prezenţa şobolanilor, care au nevoie de aproximativ 80 de grame de mâncare pe zi pentru a supravieţui.
Prevăzând pubele inteligente, containere închise, creşterea frecvenţei de colectare a gunoiului, colaborarea între diferitele servicii ale oraşului, acest program doreşte să pună capăt acestei cămări permanente care o reprezintă trotuarele din New York.
Robert Corrigan, care a lucrat cu municipalitatea timp de 12 ani, este mulţumit de faptul că oraşul a ales în cele din urmă să abordeze problema într-un mod mai mult ştiinţific decât empiric.
"Când văd o mulţime de şobolani într-un cartier, mai degrabă decât să caut unde să pun otrava, mă întreb: ce anume hrăneşte aceşti şobolani?", a spus el, pentru a ilustra această schimbare de filozofie.
"Scoateţi gunoiul", aprobă Rick Simeone, "şi nici nu mai aveţi nevoie de otravă''.
Seymour Hersh, jurnalist castigator al premiului Pulitzer

Real Madrid - Liverpool. Finala Champions League este LIVE la PRO TV și live text pe www.stirileprotv.ro. Salah şi Carvajal s-au accidentat şi au părăsit terenul în lacrimi în prima repriză.
Urmărește partida liveTEXT:
Minutul 74 Ocazie uriașă pentru Real Madrid. Cristiano Ronaldo a fost blocat de Robertson
Minutul 70 Mane, aproape de a egala din nou. Mingea lovește bara porții apărate de Keylor Navas.
Minutul 64 GOL Real Madrid! Gareth Bale reia fabulos, din foarfecă, în vinclul porții. Zidane explodează pe margine. Galezul fusese introdus de Zinedine Zidane în min. 61, în locul lui Isco.
Minutul 55 GOL Liverpool! Sadio Mane egalează după o lovitură de la colțul terenului. A prelungit mingea trimisă cu capul de Dejan Lovren.
Minutul 51 GOL Real Madrid! Gafă uluitoare a portarului lui Liverpool - Karius. Trimite mingea direct în piciorul lui Benzema care trimite în poartă. Benzema a profitat de o eroare impardonabilă a portarului Karius, francezul blocând o repunere cu mâna a acestuia.
Minutul 48 Ocazie uriașă pentru Real Madrid. Isco trimite din 11 metri cu latul, mingea lovește bara transversală.
Minutul 46 A început repriza secundă.
Real Madrid - Liverpool. Pauză în finala UEFA Champions League de la Kiev
Minutul 45+3 Benzema șutează de la 20 de metri, puțin pe lângă poarta lui Liverpool.
Minutul 43 Gol anulat pentru Real Madrid. Ronaldo a trimis cu capul din 5 metri, Karius a respins în față, iar Benzema a trimis mingea în plasă, însă tușierul a ridicat fanionul.
Minutul 35 Carvajal se accidentează și părăsește la rândul său terenul în lacrimi.
Minutul 33 Real ratează o bună oportunitate prin Benzema.
Minutul 26 Panică în tabăra lui Liverpool. Mo Salah cade pe umăr după un duel cu Sergio Ramos. Nu mai poate continua meciul și iese de pe teren în lacrimi.
Minutul 23 Cea mai mare ocazie de până acum a finalei. Firmino șutează în blocajul lui Ramos. Mingea ajunge la Alexander-Arnold, care trimite puternic. Navas intervine cu greutate
Minutul 15 Cristiano Ronaldo este lansat foarte bine de Carvajal, șuteaza în forță, dar mingea se duce peste poarta cormoranilor.
Minutul 11 Şutul lui Marcelo de la 22 de metri a trecut pe lângă poarta lui Loris Karius.
Minutul 5 Milner execută scurt o lovitură liberă, mingea ajunge la Salah, dar șutul său e blocat foarte bine de Modric.
Real Madrid - Liverpool. Finala UEFA Champions League a început!
Real Madrid - Liverpool. Echipele de start:
Real Madrid: 1. Keylor Navas - 2. Dani Carvajal, 5. Raphael Varane, 4. Sergio Ramos (căpitan), 12. Marcelo - 10. Luka Modric, 14. Casemiro, 8. Toni Kroos - 22. Isco - 9. Karim Benzema, 7. Cristiano Ronaldo. Antrenor: Zinedine Zidane.
Rezerve: 13. Kiko Casilla - 6. Nacho, 15. Theo Hernandez, 11. Gareth Bale, 17. Lucas Vazquez, 20. Marco Asensio, 23. Mateo Kovacic.
Liverpool: 1. Loris Karius - 66. Trent Alexander-Arnold, 6. Dejan Lovren, 4. Virgil Van Dijk, 26. Andy Robertson - 7. James Milner, 14. Jordan Henderson (căpitan), 5. Georginio Wijnaldum - 11. Mohamed Salah, 9. Roberto Firmino, 19. Sadio Mane. Antrenor: Jurgen Klopp.
Rezerve: 22. Simon Mignolet - 2. Nathaniel Clyne, 17. Ragnar Klavan, 18. Alberto Moreno, 20. Adam Lallana, 23. Emre Can, 29. Dominic Solanke.
Real Madrid - Liverpool. Europa își alege regina la fotbal. Real Madrid și Liverpool se întâlnesc la Kiev. Se anunță o finală cu multe goluri, în urma căreia sunt șanse mari să-l cunoaștem și pe noul Balon de Aur.
Se întâlnesc marii golgheteri Cristiano Ronaldo cu 50 de goluri marcate si Mohamed Salah, egipteranul de la Liverpool cu 48 de reușite. Real Madrid poate câștiga pentru a 3-a oara la rând UEFA Champions League, iar Liverpool revine în finală după 11 ani de la eșecul cu AC Milan.
Real Madrid - Liverpool. O alertă falsă cu bombă a închis 5 staţii de metrou la Kiev
Cinci staţii de metrou din Kiev, gazda finalei Ligii Campionilor la fotbal dintre Real Madrid şi FC Liverpool, au fost închise din cauza unei ameninţări false cu bombă şi redeschise ulterior după ce forţele de securitate au făcut verificările necesare, relatează EFE.
Agenţii ucrainieni nu au găsit dispozitive explozive în staţiile de metrou şi acestea au fost redeschise pentru public. Poliţia a închis iniţial staţiile din cauza unui telefon anonim despre plasarea unor bombe la metrou la ora locală 13,20.
Circa 10.000 de fani străini au sosit la Kiev pentru a urmări finala de pe stadionul olimpic dintre Real Madrid şi FC Liverpool.
Real Madrid - Liverpool. Analiza finalei UEFA Champions League
Real vizează câştigarea trofeului pentru a treia oară consecutiv, o premieră în actualul format al competiţiei.
Real a cucerit primele cinci trofee în cea mai importantă competiţie intercluburi de pe continent (1956-1960), iar Ajax (1971, 1972, 1973) şi Bayern Munchen (1974, 1975, 1976) au reuşit triple consecutive în Cupa Campionilor Europei.
Madrilenii au 12 trofee în palmaresul lor (1956, 1957, 1958, 1959, 1960, 1966, 1998, 2000, 2002, 2014, 2016, 2017), câştigând ultimele şase finale jucate. Real este a doua echipă care joacă trei finale consecutive în Champions League, după Juventus, între 1996 şi 1998.
Liverpool are cinci trofee în competiţie, 1977, 1978, 1981, 1984 şi 2005, însă niciun jucător din actualul lot al lui Jurgen Klopp nu a mai jucat în vreo finală de Champions League.
Cele două formaţii s-au înfruntat de cinci ori în cea mai importantă competiţie intercluburi, Liverpool câştigând de trei ori, iar Real de două ori (golaveraj 6-4).
Finala de sâmbătă este o reeditare a cele din 1981, când Liverpool s-a impus cu 1-0 la Paris, prin golul marcat de fundaşul Alan Kennedy (82), aceea fiind ultima înfrângere suferită de Real într-o finală europeană.
În drumul spre finală, Real Madrid a terminat pe locul al doilea în Grupa H, cu 13 puncte, după Tottenham Hotspur (1-1, 1-3), dar înaintea altor două formaţii, Borussia Dortmund (3-1, 3-2) şi APOEL Nicosia (3-0, 6-0). În optimi, madrilenii au trecut de PSG, cu 3-1 şi 2-1, apoi au avut câştig de cauză în faţa finalistei de anul trecut, Juventus, după 3-0 la Torino şi 1-3 la Madrid, cu un final controversat de meci. În semifinale, echipa lui Zinedine Zidane a eliminat-o pe Bayern Munchen, cu 2-1 în deplasare şi 2-2 acasă.
Liverpool a fost nevoită să joace şi play-off, unde a dispus cu 2-1 şi 4-2 de formaţia germană Hoffenheim.
''Cormoranii'' au ocupat primul loc în Grupa E, cu 12 puncte, fiind urmaţi de Sevilla (2-2, 3-3), de Spartak Moscova (1-1, 7-0) şi NK Maribor (7-0, 3-0). În optimi, Liverpool a surclasat-o pe Porto (5-0), remizând acasă (0-0). A câştigat ambele partide din sferturi cu Manchester City (3-0 şi 2-1), iar în semifinale a eliminat-o pe AS Roma, după 5-2 şi 2-4.
Vârful de lance al spaniolilor este atacantul Cristiano Ronaldo, care a marcat 15 goluri în acest sezon al Ligii Campionilor, cu 5 mai multe decât următorii clasaţi. Ronaldo a expediat 66 de şuturi, dintre care 33 şi-au atins ţinta.
Liverpool este echipa cu cel mai bun atac în acest sezon, 40 de goluri marcate, un record pentru un club din Anglia. Cei mai buni marcatori ai săi sunt Mohamed Salah (10), Roberto Firmino (10) şi Sadio Mane (9). Egipteanul Salah are 44 de goluri în toate competiţiile în acest sezon şi este destul de aproape de recordul deţinut de galezul Ian Rush, care a marcat de 47 de ori pentru ''cormorani'' în stagiunea 1983-84.
Arbitrul finalei va fi sârbul Milorad Mazic, iar arbitri asistenţi vor fi compatrioţii săi Milovan Ristic şi Dalibor Djurdjevic, Nenad Djokic şi Danilo Grujic au fost desemnaţi arbitru adiţionali, iar francezul Clement Turpin va fi arbitru de rezervă.
Real Madrid - Liverpool. Echipele probabile:
Real Madrid: K. Navas - Dani Carvajal, Varane, Sergio Ramos, Marcelo - Modric, Casemiro, Kroos - Bale (sau Asensio), Benzema, Cristiano Ronaldo.
Antrenor: Zinedine Zidane
Liverpool: Karius - Alexander-Arnold, Lovren, Van Dijk, Robertson - Wijnaldum, Henderson, Milner - Mané, Firmino, Salah.
Antrenor: Jurgen Klopp
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

Mai multe persoane au organizat, miercuri, un protest spontan pe holul Parlamentului, în timp ce premierul Viorica Dăncilă susținea un discurs în Plen în care prezenta stadiul pregătirii pentru președinția Consiliului Uniunii Europene.
Protest cu scandal în Parlamentul României. În timpul discursului premierului Viorica Dancilă, un grup de tineri a scandat lozinci şi a cerut demisia conducerii partidului de guvernământ.
Totul după votarea modificărilor la legile justiţiei. Liderii PSD au fost huiduiţi iar biroul lui Liviu Dragnea a fost asaltat de protestatari.
Protestatarii i-au aşteptat pe Liviu Dragnea şi pe Viorica Dancilă la ieşirea din plen, dar nu au apucat să le spună aproape nimic pentru că politicenii s-au făcut că nu îi văd.
Totul a început puţin după ora prânzului, când Viorica Dăncilă vorbea în plenul reunit al celor două camere. Discursul premierului era despre preluarea preşedinţie Consiliului UE .
Protestatarii aveau însă altă agendă, mult mai presantă pentru România şi viitorul ei. Extrem de controversatele modificări la legile justiţiei.
Serviciul de Protecţia şi Pază al Parlamentului a încercat să-i îndepărteaze pe cei câţiva manifestanţi, însă a fost în zadar. Aceştia s-au aseazat pe jos şi au continuat să strige.
Premierul Dăncilă a prezentat stadiul pregătirilor pentru "preşedenţia" Consiliului UE. Protest în timpul discursului
În timp ce aleşii puterii, precum secretarul general al PSD, Marian Neacşu, au spus că aceştia "ar trebui urcaţi în dube" , mulţi reprezentanţi ai opoziţiei au scandat alături de protestatari pe holuri. „Încă nu i-au luat pe ăştia de aici?”, a spus Carmen Dan la ieşirea din sala de plen.
Deputatul social-democrat Nicolae Bacalbașa a fost huiduit de protestatari , după ce a părăsit sediul Parlamentului. Politicianul a avut nevoie de protecția jandarmilor pentru a traversa Parcul Izvor.
Pe holul Parlamentului, protestatarii au strigat: „Ne-am săturat! Ne-am săturat!”, „Rușine, rușine să vă fie”, „Justiție, nu corupție”, „Hoților!”, „Viorica fă ceva, Dragnea dă-ţi demisia!".
Au avut bannere cu mesaje: „Democraţia moare, România trezeşte-te!"; „Codul penal sau codul penalului".
Unul dintre protestatari a spus presei că nu se revendică neapărat ca aparţinând grupării #Rezist. Protestatarii au refuzat să plece şi s-au aşezat pe covor pentru a nu fi evacuaţi de angajaţii Parlamentului, relatează Agerpres.

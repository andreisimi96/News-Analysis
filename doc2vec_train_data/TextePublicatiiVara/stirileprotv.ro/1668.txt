Inquam Photos/ Octav Ganea
Peste 2.000 de persoane s-au adunat duminică, în Piața Victoriei la protestul ”Țara arde! România nu e de vânzare”.
”M-a enervat mitingul de ieri, mai ales discursul lui Dragnea. Ma enervează că el conduce țara asta”, a spus un manifestant.
Desfășurarea manifestației de duminică:
UPDATE 22:10 Oamenii încep să plece din Piața Victoriei. Peste 2.000 de persoane au participat la protest.
Inquam Photos/ Octav Ganea
UPDATE 21:40 Peste 100 de persoane au participat, duminică seara, la un protest organizat în faţa sediului Partidului Social Democrat din Iaşi.
Timp de mai bine de o oră şi jumătate, manifestanţii au format un lanţ uman în faţa sediului filialei ieşene a PSD, având drapelul naţional, dar şi steagurile Uniunii Europene, Statelor Unite ale Americii, Alianţei Nord Atlantice.
Protestatarii, de la adulţi, copii, femei, bătrâni au venit cu pancarde cu mesaje precum "Stop. România, SUA şi UE vă impun oprirea modificărilor legilor justiţiei", "Vă vedem şi de la Iaşi", "Avertisment! PSD-ALDE luaţi-vă mâinile murdare de pe preşedintele nostru! Nu vă atingeţi de Laura Codruţa Kovesi", "PSD eşti un gunoi, ca şi electoratul pe care îl ţii în minciună şi teroare pentru a-l manipula", "Luaţi labele de pe Justiţie! Nu vă atingeţi de Iohannis! Nu vă atingeţi de Kovesi! Iaşul spune stop".
UPDATE 20:45 Oamenii suflă în vuvuzele şi scandează "PSD, ciuma roşie” şi "Hoţii”, având totodată steaguri, atât tricolorul, cât şi cel al Uniunii Europene, precum şi pancarte cu mesajele "Uniţi salvăm Roşia Montană” şi logo-ul Anului Centenar reinventat sub forma unor cătuşe colorate, "Resetare, nu schimbare”, "Tărinceanu-n puşcărie, Dragnea îţi va fi soţie”, "Ar trebui să-mi scriu licenţa, nu formulare de emigrare” şi "Nu ne scoateţi din sărite, #RoşiaMontană”.
Mitingul PSD, filmul evenimentelor. Atacurile liderilor social-democrați la adresa ”statului paralel”
Inquam Photos/ Octav Ganea
Conform news.ro , cineva a adus şi o pancartă cu opera lui DaVinci, Mona Lisa, dar cu chipul premierului Viorica Dăncilă, cu mesajul "Violisa (operă pamflet, de Liviu Dragnea). Nu ştie nimic. N-a făcut nimic. Nu gândeşte nimic... E pură ca neantul... dar nepreţuită ca PSD-ul".
Inquam Photos/ Octav Ganea
De asemenea, oamenii cer demisia Guvernului sprijinit de PSD şi ALDE şi scandează "Analfabeta”, "Curăţenie, nu mizerie”, făcând aluzie la gunoaiele rămase sâmbătă în Piaţa Victoriei la finalul mitingului PSD.
UPDATE 20:20 Aproximativ 2.000 de persoane sunt în acest moment în piață, conform Hotnews . Lumea scandează ”PSD și ALDE, aceeași mizerie”.
UPDATE 19:30 Peste 300 de persoane s-au adunat în Piaţa Victoriei, conform Agerpres. Protestatarii suflă în vuvuzele şi poartă pancarte cu mesaje precum: "Uniţi salvăm Roşia Montană"; "Resetare nu schimbare", "Nu ne scoateţi din sărite. Roşia Montană".
Ei poartă steaguri tricolore şi ale Uniunii Europene şi scandează lozinci precum "PSD, ciuma roşie", "Hoţii, hoţii", "Cuib de hoţi şi mafioţi".
La eveniment este prezent şi senatorul USR Mihai Goţiu.
"Am venit din foarte multe motive, am venit pentru Justiţie, dar Justiţie în mod real, am venit pentru Roşia Montană, pentru care am fost în stradă foarte mulţi ani, (...) pentru ceea ce s-a întâmplat şi în această săptămână în Parlament cu votarea Fondului Suveran, care înseamnă un nou atac la viitorul României. (...) Sunt foarte multe motive de a protesta şi de a fi alături de cetăţenii care îşi cunosc drepturile şi care în mod liber, fără să fie convocaţi pe liste, fără alte presiuni, doar datorită propriei conştiinţe, vin aici să-şi spună punctul de vedere şi să ceară stoparea atacurilor asupra Justiţiei şi o viaţă şi un viitor mai bun pentru România", a precizat senatorul pentru Agerpres.
UPDATE 19:10 Protestatarii au început să se strângă în faţa Guvernului încă de la ora 18.30, iar unii dintre ei au venit inclusiv cu copii, care se plimbă cu bicicletele şi trotinetele prin Piaţă. Ei suflă în vuvuzele şi scandează "PSD, ciuma roşie” şi "Hoţii”, având totodată steaguri, atât tricolorul, cât şi cel al Uniunii Europene, precum şi pancarte cu "Uniţi salvăm Roşia Montană” şi logo-ul Anului Centenar reinventat sub forma unor cătuşe colorate.
La protest este prezent şi senatorul USR Mihai Goţiu.
Organizatorii acestei acțiuni spun că sunt nemulțumiți de situația de la Roșia Montana, de politizarea Curții Constituționale, de situația pilonului II de pensii și de modificarea codurilor penale.
Protestul este organizat de grupurile: Rezistenta, Corupția ucide, Inițiativa România, Declic, Uniți Salvăm și Insistăm.
”De ce ieșim duminică ?
Pentru că Roșia Montană NU este de vânzare!
Pentru că CCR, cel mai important forum, a ajuns să fie subordonat politic, să răspundă la ordine politice. Iar CCR-ul, garantul Constituției, a ajuns să încalce Constituția.
Pentru că vor să nationalizeze și să fure Pilonul II de pensii.
Pentru că 9 miliarde de lei o să fie furate. Fondul este practic o conductă de bani prin care PSD ar putea sifona niște miliarde bune. Nu există control asupra gestionării banilor, în afară de cel de la Partid. Nu există o analiză făcută de Eurostat pe impactul bugetar. Practic este sacul cu bani al țării.
Pentru că atunci când un partid politic organizează un miting cu Japca, unde obligă lumea să participe la evenimentul lor, următorul pas este dictatura!
Pentru că atunci când ești condamnat, trebuie să stai în pușcărie, nu să faci pușcărie de acasă, din vila ta, în timp ce înoți în piscina cumpărată din fonduri publice.
Pentru că unicul lor interes este să își voteze pensii speciale, nu bunăstarea cetățenilor. Pensiile speciale trebuie desființate!
Invită lumea la eveniment.

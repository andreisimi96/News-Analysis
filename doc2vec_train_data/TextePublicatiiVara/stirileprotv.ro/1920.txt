Au făcut copii din dorinţa de a avea o familie mare şi în cele din urmă o fată. Nu a fost să fie. Doi soţi din Michigan, ea în vârstă de 43 de ani şi el de 44, au devenit părinţi de 14 ori.
De fiecare dată, barza a adus băiat. Acum, şirul a fost rupt de unul dintre copiii cei mari, care, luna aceasta, va deveni tatăl unei fetiţe.
Cu 14 băieţi în casă, nu e de mirare că fiecare masă în familie e un moment de mare agitaţie. Nu contează că nu mai sunt toţi chiar copii. Lucrurile o iau cu totul razna când băieţii cei mari îşi invită acasă iubitele sau prietenii.
"Te-ai fi aşteptat ca după 14 încercări măcar unul dintre copii să fie fată. Nu a fost să fie. Însă faptul că avem 14 băieţi ne face să fim unici", spune Jay Schwandt, tatăl copiilor.
Jay şi soţia lui, Tyler, sunt împreună din liceu. Au făcut trei copii în timp ce erau la facultate. Cel mai mare are acum 25 de ani. Cel mai mic membru al familiei, tot băiat, a venit pe lume în aprilie.
Povestea incredibilă a bărbatului care a făcut zeci de copii cu femei diferite. Nu se știe numărul exact
"A fost un moment în care faptul că eram singura femeie din casă mă deranja. Acum am acceptat situaţia", spune mama copiilor.
În câteva zile lucrurile se vor schimba. Unul dintre băieţii cei mari va deveni tată, iar copilul e fetiţă, o schimbare majoră pentru familia unde toţi bebeluşii au fost băieţi.
Jay, tatăl copiilor, spune că familia a fost criticată de cei care sunt de părere că, atunci când ai foarte mulţi copii, nu te poţi ocupa de ei cum trebuie.
"Nu contează ce spune lumea. Suntem o familie minunată cu 14 copii şi ne distrăm grozav în fiecare secundă în care suntem împreună. Ne place foarte mult. Dacă nu ne-ar fi plăcut, nu am fi făcut atâţia copii", spune tatăl.
14 e însă mai mult decât suficient, spun ei, convinşi că, după ultimul copil, vor termina cu schimbatul scutecelor.
"Am spus de mai multe ori "gata!". Însă acum chiar că e gata", dă asigurări Jay.
Seymour Hersh, jurnalist castigator al premiului Pulitzer

Un muzician canadian a fost despăgubit cu 350.000 de dolari, după ce și-a dat în judecată fosta iubită, care i-a sabotat cariera muzicală furându-i identitatea.
În 2014, femeia a trimis mai multe emailuri în numele lui Eric Abramovitz, refuzând o bursă importantă.
În 2014, Jennifer Lee a creat o adresă falsă de email și le-a transmis celor de la Conservatorul Colburn din Los Angeles că refuză o bursă de 50.000 de dolari pe an, în încercarea de a-l determina pe clarinetistul are atunci avea 20 de ani să se despartă de ea, scrie BBC News .
Eric Abramovitz studiază clarinetul de la șapte ani și câștigase numeroase premii. Astfel, el a depus toate eforturile ca să obțină o bursă la un curs predat de cei mai mare clarinetist din lume, Yehuda Gilad. După ce în 2014 a zburat la Los Angeles special pentru a da o probă, renumitul profesor i-a trimis un email prin care i-a transmis că a primit bursa, însă mesajul nu a ajuns la tânărul artist, din cauza iubitei sale de la vremea respectivă, Jennifer Lee, cu care acesta locuia la Montreal.
Cum i-a furat identitatea?
Falsificatori români închiși în UK. Fraudă cu acte contrafăcute pe numele fostului premier britanic
Pentru că locuiau împreună și avea încredere deplină în ea, Eric Abramovitz și-a lăsat adresa de email conectată pe computerul personal. Când tânăra a descoperit că acestuia i-a fost oferită prestigioasa bursă, i-a răspuns profesorului Yehuda Gilad spunândui că nu poate accepta, pentru că „va fi în altă parte”, după care a șters corespondența electronică.
După aceea, Jennifer Lee a creat o adresă de email cu numele profesorului Gilad, pentru a-și anunțat iubitul că respectiva școală de muzică i-a respins aplicația. Totodată, ea a inventat o ofertă alternativă la Universitatea din sudul Californiei, unde mai predă Yehida Gilad, însă care îi oferea mult mai puțini bani, știind că iubitul ei va refuza oferta.
„Am fost devastat când am citit emailul. L-am citit de câteva ori. A fost foarte dificil pentru mine să aflu că nu am primit bursa. Au fost zile negre, triste, pline de furie”, a spus Eric Abramovitz pentru Buzzfeed.
Astfel, el a rămas în Montreal până la terminarea studiilor, însă între timp relația cu Jennifer Lee s-a încheiat. Câțiva ani mai târziu, când a dat o altă audiție la Universitatea din sudul Californiei, s-a întâlnit cu Yehida Gilad, care l-a întrebat de ce își dorește să studieze cu el, dacă i-a refuzat oferta în urmă cu mai mulți ani.
Inițial, tânărul clarinetist nu a înțeles la ce se referă reputatul profesor. Astfel, Eric i-a arătat acestuia mailul în care îl anunța că nu a primit bursa, însă a aflat că aceea nu era adevărata adresă a profesorului Gilad, moment în care a început să își bănuiască fosta iubită că s-ar afla în spatele acesui mister.
De aceea, el a dat-o în judecată la o instanță din Ontario, motivând că reputația sa a avut de suferit, că a ratat o ofertă educațională importantă, cât și ocazia de a se lansa în lumea muzicală.
„Sunt foarte frustrat că un muzician talentat precum Eric a fost victima unui astfel de act de neimaginat, imporal, care a pus o piedică ascensiunii sale profesionale”, a spus profesorul Yehida Gilad în instanță.
De aceea, tribunalul din Ontario a decis că femeia trebuie să-și despăgubească fostul iubit cu 350.000 de dolari pentru „pierderea personal suferită de Abramovitz care avea un vis ce i-a fost năruit de o persoană care avea încredere în el.”
Seymour Hersh, jurnalist castigator al premiului Pulitzer
Sursa: BBC NEWS

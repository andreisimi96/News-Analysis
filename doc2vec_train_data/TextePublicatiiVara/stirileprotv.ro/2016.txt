Astăzi o să plouă destul de mult în vest, centru şi nord, pe unde se şi răcoreşte. În schimb, prin est şi sud-est ne chinuie căldura şi maximele ajung pe la 34 de grade.
În Dobrogea şi Bărăgan se anunţă încă o zi fierbinte, cu nori puţini şi un aer greu de respirat la amiază. Pe litoral găsim temperaturi agreabile şi vânt destul de activ.
În Moldova sudică şi în nordul Munteniei rămânem cu vremea călduroasă şi disconfortul termic creşte din nou după prânz. Se ating 32-33 de grade, la umbră, iar în orele serii s-ar putea să apară câţiva nori de ploaie.
În jumătatea nordică a Moldovei şi în Bucovina o să avem vreme instabilă, perioade cu ploi zdravene, vânt puternic şi condiţii de grindină. În zona de câmpie va fi şi astăzi foarte cald: maximele vor depase 30 de grade.
În nordul Transilvaniei şi în Maramureş instabilitatea persită şi se răcoreşte. Vin alte serii de averse, destul de consistente, cu toate fenomenele asociate, iar maximele se opresc pe la 25 de grade.
Cod galben de furtuni în 30 de județe din țară, cu ploi abundente și descărcări electrice
În vestul ţării, ploile torenţiale şi vijeliile continuă să creeze probleme, iar temperaturile coboară sub valorile normale. Sunt coduri de inundaţii pe multe râuri din zonă, iar în Banat se pot produce viituri majore.
Vreme severă avem şi în Transilvania, mai multe reprize cu ploi abundente, fenomene electrice, vijelii şi grindină. Se strâng cantităţi mari de apă, într-un timp foarte scurt, în special în zona montană şi se face mai răcoare decât ieri.
În Oltenia, pe fondul instabilităţii ridicate, temperaturile scad simţitor. Miercuri, în Calafat s-au atins 35 de grade, astăzi vor fi cel mult 25 de grade. Se aşteaptă alte ploi abundente şi este risc de inundaţii pe multe râuri din zonă.
În ţinuturile sudice aversele vor afecta vestul Munteniei, pe unde se răcoreşte. În rest: soare arzător, atmosfera sufocantă şi poate o aversă, două în orele serii.
În Bucureşti căldura va fi greu de suportat şi aerul va deveni irespirabil după prânz, când se vor atinge 33-34 de grade, la umbră. Spre seară şi la noapte sunt ceva şanse de ploaie, iar minima ajunge pe la 19-20 de grade.
La munte se răcoreşte şi instabilitatea se generalizează. Aşteptăm alte averse, tunete, fulgere şi vijelii, vor fi ploi torenţiale şi se pot aduna 25, dar local şi 50 de litri pe metru pătrat.
În schimb, pe litoral, ziua de astăzi se anunţă foarte frumoasă. Temperaturile rămân ridicate, briza va fi activă, iar apa mării va avea în jur de 22 de grade.
În Bucureşti, mâine arşiţa se mai domoleşte. Se ating 31-32 de grade, iar aversele vin după-amiază şi în noaptea următoare. Sâmbătă se încălzeşte la loc, norii vor fi rari şi atmosfera fierbinte. Ploi de scurtă durată pot apărea abia pe seara. Duminica se anunţă atmosfera ceva mai plăcută, însă tot nu ajungem la normal cu temperaturile. Dimineaţa va fi însorită, dupa-amiază, cu o repriză, două de ploaie.
La munte se răcoreşte şi instabilitatea se generalizează. Aşteptam alte averse, tunete, fulgere şi vijelii, vor fi ploi torenţiale şi se pot aduna 25, dar local şi 50 de litri pe metru pătrat. Şi mâine mai apar ploi de scurtă durată, cu toată suita de fenomene asociate.
Sâmbătă, instabilitatea se vă manifeste după amiaza şi seară şi vor mai fi ploi torenţiale, răbufniri de vânt şi grindină.
Duminică, situată este cam aceeaşi: vreme bună dimineaţa, averse după prânz. Temperaturile mai scad puţin.
La mare, ziua de astăzi se anunţă foarte frumoasă. Temperaturile rămân ridicate, briza va fi activă, iar apa va avea în jur de 22 de grade.
Şi mâine va fi timp frumos, cu temperaturi ridicate şi un vânt mai intens către seară.
Câteva ore de plajă prindem şi sâmbătă, dar instabilitatea creşte progresiv şi pe seară apar aversele.
Duminică va ploua în mai multe reprize, atmosfera va fi schimbătoare şi vântul va avea răbufniri frecvente.
Seymour Hersh, jurnalist castigator al premiului Pulitzer

Poliţiştii din Hunedoara l-au prins și reținut pe individul, acuzat că a atacat şi violat o taximetristă, duminică noapte.
UPDATE Suspectul a fost prins de poliție. Acesta a fost condus la sediul Poliției Municipiului Hunedoara pentru audieri, urmand a fi prezentat, marți, judecătorilor cu propunerea de arestare preventivă.
Bărbatul a fost eliberat condiţionat în octombrie. Fusese închis tot pentru viol, iar de la eliberare şi până la evenimentul de noaptea trecută a mai atacat o femeie în vestiarul Spitalului Judeţean.
Femeia atacată duminică noapte le-a povestit poliţiştilor că a primit o comandă să ducă un client într-un cartier din oraş. Când a ajuns însă la destinație, individul a început să o lovească şi a obligat-o să îl ducă pe un câmp, în afară localităţii. Acolo, sub ameninţări, a violat-o apoi a dispărut.
Victima a cerut ajutor la 112. Suspectul se numeşte Petru Batalan, are 41 de ani, constituţie atletică şi ten măsliniu.

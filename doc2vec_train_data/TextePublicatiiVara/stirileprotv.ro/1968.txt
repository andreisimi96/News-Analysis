Cele mai electrizante show-uri de cascadorie ecvestră își dau întâlnire 3 zile la rând, pe 15, 16 și 17 iunie în locul numit Vârf la In (Crucea Runcu), Comuna Runcu (județ Dâmbovița) la cea de-a treia ediție a Haidook Summer Fest. 
Haiduci moderni readuc în actualitate legenda haiducului Radu Anghel și poveștile cu comori ascunse ale masivului Leaota și le transpun în “arena” hipică.
La Haidook Summer Fest vor avea loc momente de dresură cu cai, demonstrații de artă a călăriei, competiții ecvestre, dresaj natural, Voltije și Djighit.
Invitat special în acest an este, pentru a treia oară consecutiv, maestrul Miron Bococi, maramureșean de fel, dar stabilit în Barcelona. ”Vrăjitorul de cai”, cum este supranumit, vine la Haidook Summer Fest pentru a crea magie ecvestră.
Prin tehnici “nemaivăzute și nemaiauzite”, el va vrăji caii Feeling, Bruce și Talisman să danseze într-un spectacol unic. 
Mare iubitor de cai, actorul Denis Ștefan, vine și el în fața publicului cu un spectacol inedit de dresaj natural alături de Uma, calul pe care l-a salvat și îmblânzit cu multă atenție, răbdare și antrenament.
După ce a dublat actori celebri din filmele “Cold Mountain” sau “Cei trei mușchetari”, Vali Vasilescu, unul dintre cei mai renumiți cascadori din România, va prezenta, alături de compania sa de teatru, “Basme cu Cai”, cea mai nouă punere în scenă a poveștii “Baba Samca”, un basm realizat filmic, care va face cunoștință publicului nostru cu mitologia românească.
Prima zi a evenimentului Haidook Summer Fest, 15 iunie 2018, va fi dedicată pasionaților și practicanților de călărie care își vor demonstra abilitățile în prima etapă a concursului de Working Equitation. Această primă zi a concursului se va axa pe disciplina dresajului. În plus, cei prezenți vor asista la o serie de antrenamente ale artiștilor care vor performa în arenă în zilele de sambătă și duminică.
Cea de-a doua zi, 16 iunie 2018, va fi ziua în care Răzvan Popescu și Flick Domnu’ Rimă, gazdele evenimentului, vor da startul demonstrațiilor ecvestre. Ei îi vor binedispune pe cei prezenți cu rime inspirate și povești despre haiducie culese din rândul localnicilor.
Este ziua în care vom vedea în acțiune mari maeștri ai momentului, printre care și Miron Bococi și Denis Ștefan. Ei ne vor delecta cu eleganța dansului ecvestru și în același timp ne vor ține cu sufletul la gură în momente spectaculoase cu acrobații și cascadorii călare. Cu această ocazie spectatorii vor descoperi Djighit-ul, reprezentat de o serie de acrobații ecvestre inspirate din tehnica mongolă de călărie, păstrate de pe vremea lui Genghis Khan.
În același timp, sâmbătă, concursul de Working Equitation va continua cu proba de îndemanare.
Ziua de duminică, 17 iunie 2018, va fi dedicată copiilor.
Programul va cuprinde demonstrații de Voltije, gimnastică pe spinarea calului aflat în mișcare la lonjă, aduse în arenă de Asociația Bate Șaua, urmate de un moment dedicat atelajelor trase de ponei, și de un nou moment marca Miron Bococi.
Ziua și festivalul se vor încheia cu un basm autentic românesc pus în scenă de Basme cu Cai. Ziua va marca și finalul competiției de Working Equitation, prin de festivitatea de decernare a premiilor
În plus, sâmbătă și duminică, participanții la festival vor avea parte de diverse activități, de la atelierele pentru copii și plimbări călare, la jocuri și concursuri. Bineînțeles, nu vor lipsi nici ceaunele cu mâncare aburindă, băuturile reci, lenevitul pe baloți la soare și aruncatul cu privirea în zarea albastră.
Mai multe detalii găsiți pe:
· site-ul oficial al festivalului: http://haidook.ro  
· pagina de Facebook https://www.facebook.com/Haidook/
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

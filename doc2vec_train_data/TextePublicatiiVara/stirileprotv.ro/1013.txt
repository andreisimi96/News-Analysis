Klaus Iohannis a declarat, marți, după decizia privind revocarea lui Kovesi, că va respecta Constituția indiferent de ce se întâmplă. Preşedintele a insistat însă privind independenţa procurorilor.
”Procurorii nu pot fi controlaţi politic de un ministru al justiției, indiferent de numele acestuia” - este prima reacţie a lui Klaus Iohannis, după decizia de săptămâna trecută a Curţii Constituţionale, care îl obligă pe şeful statului să semneze decretul de revocare din funcție a şefei DNA, Codruța Kovesi.
Preşedintele a evitat să spună tranşant dacă va pune sau nu în aplicare decizia CCR, dar a menţionat că va respecta Constituţia şi statul de drept din România.
Declarațiile lui Klaus Iohannis, făcute marţi la Cotroceni:
- N-o să comentez decizia CCR, aştept motivarea Curţii pe care o vom citi până o înţelegem sau până înţelegem ceva din ea, după care voi comunica ce trebuie făcut sau ce voi face eu. Însă, la momentul acesta pot să vă spun 2-3 lucruri: această decizie a Curţii aparent vorbeşte doar despre o chestiune foarte concretă, de revocare sau nerevocare a procurorului-şef al DNA. În realitate sunt însă mult mai multe teeme care apar şi merită discutate, bunăoară statutul procurorilor. Sunt convins că procurorii trebuie să fie independenţi, în niciun caz nu trebuie să fie controlaţi politic. Nu pot fi în subordinea unui politician, fie el şi ministru. În consecinţă, orice am face trebuie să asigure independenţa procurorilor pentru a garanta o justiţie independentă.
Scandal în interiorul CCR. Judecătorul Petre Lăzăroiu și-ar fi depășit mandatul cu 9 luni
- Avem în Constituţie un paragraf care spune că procurorii sunt sub autoritatea ministrului. Eu înţeleg că ministrul trebuie să aibă o autoritate şi să o folosească pentru a apăra independenţa procurorilor, chiar în dezbaterea publică. Autoritatea ministrului ar trebui orientată spre înlesnirea muncii procurorilor, în niciun caz nu înseamnă că procurorii sunt în subordinea ministrului.
- Eu iau în calcul să respect statul de drept, să îl întăresc, să am grijă să rămână procurorii independenţi.
- E o discuţie care se poate purta dacă se impune sau nu un referendum. Apar riscuri, o decizie a CCR nu poate fi discutatp sau nu prin referendum. Un referendum poate discuta probleme din punct de vedere al construcţiei statului, dar statul are o abordare clartă, independenţa procurorilor şi nesubordonarea politicului. Acest lucru nu cred că trebuie suspusă unei consultări populare. Sunt tot mai mulţi politicieni care pun sub semnul întrebării anumite aspecte ale independenţei justiţiei şi dacă va fi nevoie, putem să convocăm un referendum pe tema asta.
- Voi detalia după ce voi avea motivarea CCR şi voi studia cu mare atenţie ce scrie acolo.
- În măsura în care se impun consultări privind decizia CCR, se pot face şi consultări.

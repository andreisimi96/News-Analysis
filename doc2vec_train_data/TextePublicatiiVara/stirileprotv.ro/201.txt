Mii de turiști și-au petrecut sărbătoarea de Rusalii pe Valea Prahovei, la aer curat.
În timp ce unii au ieșit cu prietenii la picnic, alții și-au consumat energia în parcurile de distracție, ajutați și de vremea bună. Luni urmează încă o zi liberă, de vacanță.
Copiii s-au dat în carusel, au făcut bungee jumping şi au alunecat în viteză cu colacele pe panta de lângă pârtia Kalinderu.
Din fericire, vremea a ţinut cu turiştii, nu a plouat, aşa că cei mai mulţi au mers în parcurile de aventură, unde au avut parte de distracţie la maximum.
Părinţii au fost bucuroşi că juniorii au renunţat pentru câteva ore la telefoanele inteligente şi la tablete.
Turist: "Să ieşim în aer liber, e mult mai ok şi mai important decât pe tabletă sau pe telefon"
Turist: "Este extrem de plăcut pentru familie, au şi copiii activităţi antrenante, aerul este curat, peisajul minunat"
Bucătarii le-au pregătit turiştilor mâncare la ceaun.
Bucuroşi de ziua perfectă, copiii s-au lăsat cu greu duşi spre cabane sau pensiuni.
Pe de altă parte, traficul pe Valea Prahovei a fost la fel de aglomerat. Cei care au urcat spre Buşteni sau Predeal, au fost nevoiţi să stea zeci de minute în cozile formate la ieşirea din Sinaia.
Tags: munte, rusalii, vacanta,
Rusaliile: ce semnificaţie au şi ce tradiţii respecta românii în aceste zile. Superstiţii de Rusalii şi Moşii de vară

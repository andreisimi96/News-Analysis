Forţele de ordine franceze au demarat miercuri evacuarea celei mai mari tabere de migranţi din Paris, unde circa 1.700 de persoane au fost recenzate în nord-estul capitalei franceze, relatează miercuri AFP.
Operaţiunea, care a debutat la scurt timp după orele 06:00 (04:00 GMT) în tabăra "Millenaire", este a 35-a organizată în capitala Franţei în ultimii trei ani. Ea este menită "să conducă persoanele vizate spre locuri de găzduire temporară în circa 20 de situri în Paris şi în regiunea pariziană, apoi să examineze situaţia administrativă a acestor persoane", a precizat, într-un comunicat, ministrul de interne al Franţei, Gerard Collomb.
Originari în principal din Sudan, Somalia şi Eritreea, aceşti migranţi erau instalaţi în condiţii foarte precare, în corturi înghesuite de-a lungul canalului Saint-Denis.
Aşteptând cu calm să fie evacuaţi, toţi migranţii au ieşit din corturi cu bagajele în mână. Reprezentanţi ai CSR (Companii Republicate de Securitate, forţe specializate ale poliţiei franceze) au descins pe chei, alţii soseau în ambarcaţiuni.
Patru migranţi, prinşi când încercau să treacă graniţa în taxi. Unde sperau să ajungă
Aproape 24 de structuri de găzduire, în special în gimnazii, au fost mobilizate în regiunea din jurul Parisului pentru a primi migranţi, a anunţat Prefectura poliţiei.
"Dacă nu va exista pe tot teritoriul Franţei un dispozitiv calibrat de pre-găzduire, acest tip de fenomen va reîncepe", atenţionează Pierre Henry, director general al ONG-ului "Franţa, pământ de azil", prezent la faţa locului.
Alte două tabere sunt instalate de două luni la Paris: canalul Saint-Martin, unde locuiesc circa 800 de migranţi (mai ales afgani) şi poarta la Chapelle, cu 300-400 de persoane.
DIRECT. Paris : les forces de l’ordre évacuent le camp du Millénaire, porte de la Villette, où vivent près de 1 600 migrants https://t.co/ULkcbjypOX pic.twitter.com/1PWfIq5B37
— Actu365 (@Actu_365) 30 May 2018
Sur le camp du #millenaire , la mise à l'abri se déroule pour l'instant dans le calme. Contrairement à ce qu'a dit Castaner à l'assemblée nationale, les migrants acceptent la prise en charge ! Nous attendons maintenant que des hébergements leur soient proposés. pic.twitter.com/MCs6KB8iK8

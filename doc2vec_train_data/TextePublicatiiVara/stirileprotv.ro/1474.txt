România ocupă printre ultimele locuri în Europa la numărul de copii adoptaţi, în condiţiile în care 55.000 sunt abandonaţi.
Dintre aceştia, în acest moment doar 4.000 pot fi luaţi acasă de cei care îşi doresc să devină părinţi. Procedura este foarte stufoasă şi se poate întinde pe ani de zile. Câţiva părinţi din Bucureşti, care au reuşit totuşi să adopte un copil, s-au întâlnit vineri cu familii care sunt în plin proces de a-şi mări familia, pentru a le împărtăşi din experinta lor.
Andreea are 36 de ani și l-a întâlnit pe Vlăduț atunci când el avea un an și jumătate. Chiar dacă știa că urmează un drum lung, sufocat de proceduri stufoase, a avut răbdare și acum sunt o familie.
"Sunt certificate medicale, dovezi că ai putere financiară, anchete sociale, anchete psihologice şi aşa mai departe."
De aceeași părere este şi Mariana, care după 9 luni de întâlniri, procese de evaluare și testare, a reușit să o adopte pe Delia.
Câini îngrijiți de deținuți, dați spre adopție la un târg. Beneficiile programului
"A trebuit să merg la Arad pentru multe întâlniri, să o văd, a fost greu fiindcă eu sunt din Bucureşti. Plus că ne cer multe documente, foarte multe."
Acești părinţi s-au întâlnit la Centrul de educaţie Neghiniţa, din Bucureşti, ca să le spună celor care vor să devină părinţi adoptivi cât de greu este drumul pe care îl au de parcurs.
Mihaela şi soţul ei sunt în plin proces de adopţie.
”A fost greu să ne decidem, ne-a fost frică de gura lumii, dar acum am găsit o fetiţă pe care o vizităm şi suntem foarte emoţionaţi", spune o viitoare mamă adoptivă.
Deşi în România sunt 55.000 de copii abandonaţi, mai puţin de 4.000 dintre ei, pot fi adoptaţi. Restul sunt în proceduri de verificare, lungi şi anevoioase prin care statul trebuie să găsească toate rudele copiilor până la gradul 4.
"Această procedură îngreunează foarte mult tot procesul, uneori nici măcar nu reuşim să găsim adresele lor”, spune Mihaela Ungureanu, director DGASPC Sector 4.
În Parlament este dezbătut un proiect de lege care elimină căutarea rudelor de gradul IV ale copilului. Asta pentru că pot fi câteva zeci de persoane, în unele cazuri. Tot acest proiect de lege, vorbeşte şi despre indemnizaţii de câte 600 de lei pe lună pentru părinţii care adoptă un copil cu vârsta între 3 şi 6 ani, unul cu handicap uşor sau mediu, sau doi care sunt fraţi.
Seymour Hersh, jurnalist castigator al premiului Pulitzer

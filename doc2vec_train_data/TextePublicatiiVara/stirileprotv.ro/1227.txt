Preşedintele PSD, Liviu Dragnea, a afirmat, miercuri, că nu se sperie de cei care vor să împiedice mitingul PSD, precizînd că a aflat că se încearcă inflitrarea unor persoane.
Dragnea a negat informaţiile potrivit cărora în multe judeţe angajaţii de la stat sunt forţaţi să vină la miting.
“Ce vreau să le transmit tuturor celor care se agită şi care văd că sunt foarte nervoşi: nu ne speriaţi şi nu renunţăm la miting. Ba dimpotrivă, continuaţi aşa pentru că o să vină şi mai mulţi, şi mai implicaţi, şi mai motivaţi. Deja am aflat că se încearcă să se inflitreze tot felul de indivizi în timpul mitingului care să fie luaţi de către televiziunile clasice, să spună că au fost plătiţi, ameninţaţi”, a spus Liviu Dragnea, potrivit News.ro.
Liderul PSD susţine că sunt “incitaţi” unii indivizi să posteze în online mesaje potrivit cărora au fost ameninţaţi să vină la miting, el negând acest lucru.
“De asemenea, am văzut că sunt incitaţi tot felul de indivizi să posteze că au fost ameninţaţi de PSD să vină la miting. Nimeni nu este forţat de PSD să vină la miting. Toţi cei care au tăcut până acum şi care au suferit destul şi n-au avut nicio reacţie când s-au tăiat pensiile, când au fost ascultate telefoanele, când au văzut abuzuri peste abuzuri, au posibilitatea să vină sâmbătă seara la miting şi să se exprime liber”, a continuat el.
PSD va folosi gratuit parcarea Parlamentului pentru miting. Tăriceanu: Nu se schimbă nimic. E clar?
Întrebat cine incită la ură, Dragnea a replicat: “Este un site care a fost creat acuma. Statul Paralel”.
Preşedintele PNL, Ludovic Orban, spune că primeşte din toată ţara informaţii despre modul abuziv în care angajaţi ai instituţiilor statului, primăriilor, companiilor de stat, serviciilor deconcentrate, serviciilor publice din subordinea Consiliilor Judeţene sunt recrutaţi cu arcanul pentru a fi aduşi la mitingul PSD.
Mitingul organizat de PSD va avea loc în 9 iunie de la ora 20:00, în Piaţa Victoriei, şi va avea ca temă apărarea democraţiei şi a statului de drept, a afirmat luni, după şedinţa Comitetului Executiv Naţional, liderul partidului, Liviu Dragnea.
Seymour Hersh, jurnalist castigator al premiului Pulitzer

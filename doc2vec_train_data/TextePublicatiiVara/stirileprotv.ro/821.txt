Fanii lui Johnny Depp, îngrijorați pentru sănătatea sa. Actorul se pregătește pentru un nou rol. FOTO
Fanii îndrăgitului actor Johnny Depp sunt îngrijorați pentru starea acestuia de sănătate, după ce, în mediul virtual, au apărut mai multe fotografii în care artistul pare foarte slab și palid.
Protagonistul din „Piraţii din Caraibe” se află, în această perioadă, într-un turneu european cu trupa în care cântă alături de Alice Cooper, Hollywood Vampires.
Fanii care și-au făcut fotografii cu celebrul actor și-au exprimat îngrijorarea cu privire la starea sa de sănătate pe rețelele de socializare.
Însă, potrivit presei internaționale, Johnny Depp se pregătește pentru rolul unui profesor universitar care află că suferă de o boală incurabilă și decide să-și trăiască ultimele zile într-un mod cât mai excentric.
Filmul, “Richard Says Goodbye” ar urma să apară în a doua parte a anului 2018 și în cinematografele din Europa.

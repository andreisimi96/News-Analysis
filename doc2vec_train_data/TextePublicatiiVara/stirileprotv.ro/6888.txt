Copiii imigranți sunt abuzați, închiși în centre de detenție și trimiși înapoi în Italia ilegal de poliția franceză, arată un raport publicat vineri de organizația Oxfam.
Potrivit sursei citate, unii dintre copiii care au încercat să intre în Franța prin orășelul italian Ventimiglia au rămas fără telefoane mobile, iar cartelele telefonice le-au fost furate de autorități. Alții au fost trimiși înapoi în Italia după ce le-a fost tăiată talpa încălțămintei, informează CNN .
„Polițiștii francezi nu respectă standardele internaționale. E inacceptabil. Nu doar că sunt pedepsiți în mod ilegal și trimiși înapoi fără nicio garanție și împotriva legii, dar îi și provoacă și se poartă urât cu ei”, arată raportul.
La începutul anului, un tribunal din Nisa a stabilit că poliția a încălcat legislația în 20 de cazuri diferite, legate de copii neînsoțiți, care au fost reținuți și apoi obligați să se întoarcă în Italia.
Din 2015, Franța a trimis numeroase echipaje la frontiera cu orășelul Ventimiglia. Cu toate acestea, migranții încearcă în continuare să pătrundă pe teritoriul francez, în calitate de solicitanți de azil, însă fără succes. Dacă în 2017, 23.000 de migranți au intrat în Franța prin punctul de trecere de la Ventimiglia, în 2018 numărul acestora este de doar 4.231.
Trump l-a ameninţat pe premierul Japoniei. "O să zbori foarte curând"
Potrivit Oxfam, unul din patru copii sunt neînsoțiți de adulți. Întrucât nu pot pătrunde în Franța, mii de migranțitrăiesc în Ventimiglia, însă autoritățile italiene nu le oferă niciun fel de susținere. Mulți au fost refuzați sau au de așteptați ani buni până când vor afla dacă primesc azil, astfel că trăiesc cu tema că vor fi aruncați în centre de detenție.
Unii dintre ei trăiesc în centrul Roja, supravegheat de poliție, fac baie într-un râu din apropiere și mănâncă o singură dată pe zi. Atunci când încearcă să intre în Franța, se lovesc de agresiunile verbale și fizice ale polițiștilor francezi. Astfel, minorii ajung în centre de detenție unde nu li se dau alimente, apă, pături sau posibilitatea de a vorbi cu un avocat sau cu un translator, mai arată raportul.
Conform sursei citate, în anumite cazuri polițiștii le-au schimbat chiar data nașterii din declarații, pentru ca aceștia să fie tratați ca adulți și trimiși înapoi în Italia. Ca să ajungă în Ventimiglia, ei trebuie să meargă 10 kilometri pe jos.
„E foarte periculos. Pe acest drum am întâlnit oameni care merg prin ploaie sau pe caniculă. Ultima persoană pe care am întâlnit-o a fost o tânără din Eritreea, care își ținea în brațe copilul de 40 de zile”, se precizează în raportul Oxfam.
Seymour Hersh, jurnalist castigator al premiului Pulitzer

Unul dintre violatorii din Văleni a fost eliberat marţi, beneficiind de schimbările din legislaţie iniţiate de Tudorel Toader.
Potrivit Vremea Nouă , marţi după-amiază Alin Rotaru, cel mai tânăr dintre cei șapte violatori din Văleni, a ieșit, definitiv, de pe poarta Penitenciarului Vaslui.
Rotaru a fost condamnat la 6 ani de închisoare. Până în prezent, a executat 911 zile și a beneficiat de o reducere a pedepsei de 204 zile.
Reducerea ar fost acordată ca urmare a schimbării prevederilor legale referitoare la condițiile de executare a pedepselor din penitenciare, schimbări iniţiate de Tudorel Toader.
Rotaru depusese în mai  o cerere de eliberare condiţionată, care i-a fost respinsă decizia instanţei fiind motivată de faptul că inculpatul nu a achitat sumele reprezentând daune morale victimei. Ulterior, el a achitat daunele morale către victimă - 10.000 de lei - şi partea sa din cheltuielile judiciare şi, ca urmare, a fost eliberat mai devreme.
O minoră din Vaslui ar fi fost violată. Vecinii îl compătimesc pe agresor
Un alt membru al grupului de violatori a primit acum 4 zile o decizie favorabilă de eliberare condiţionată, dar în cazul său decizia nu este definitivă.
Şapte tineri din localitatea vasluiană Văleni au fost arestaţi preventiv în luna noiembrie a anului 2014, fiind acuzaţi că au acostat o elevă de 18 ani, care se întorcea de la şcoală, pe care au luat-o cu maşina şi au violat-o timp de mai multe ore. Ei au fost plasaţi ulterior în arest la domiciliu, puşi sub control judiciar şi arestaţi din nou, în urma reacţiilor din partea societăţii civile, a politicienilor şi a cetăţenilor, care au transmis mesaje de susţinere pentru fata abuzată.
Seymour Hersh, jurnalist castigator al premiului Pulitzer

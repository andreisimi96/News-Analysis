Din cauza unui cancer, medicii au fost nevoiţi să-i îndepărteze unei femei toate organele din abdomen.
Medicii de la Spitalul Căi Ferate Iaşi au efectuat de curând o inter­ven­ţie neobişnuită în cazul unei femei în vârstă de 70 de ani, căreia i-a fost îndepărtat tot conţinutul pelvisului, după ce cancerul de col uterin îi in­vadase toate organele, relatează Ziarul de Iași .
Specialiştii susţin că starea gravă în care ajunsese femeia era posibilă pe fondul unei evoluţii a bolii pe o durată de mai bine de cinci ani, timp în care pacienta a amânat prezentarea la medic. Astfel, singura soluţie terapeutică era o intervenţie chirurgicală în urma că­reia toate organele afectate să fie în­depărtate.
„Este vorba despre o pacientă cu foarte multe afecţiuni asociate, cu cancer de col uterin extins, care i-a invadat în totalitate vezica urinară, rectul, celelalte structuri din vecinătate. Pentru că sângera extrem de tare atât vaginal cât şi rectal era nevoie de o intervenţie de hemostază, iar după ce am echilibrat-o am intervenit chirurgical pentru a îndepăra conţinutul pelvisului, însemnând rect, uter şi anexe, vezica urinară în totalitate, cu ureterostomie, ablaţia peretului vaginal, inclusiv vulva împreună cu uretra“, a explicat prof. dr. Mihai Glod, medic chirurg şi manager al unităţii medicale.
Ulterior a fost fă­cută şi o coborâre a colonului, izo­lând pelvisul de restul cavităţii abdo­minale. Intervenţia a durat aproximativ cinci ore, în medie astfel de operaţii necesitând între patru şi şase ore. Medicii susţin că evoluţia de după operaţie presupune şi iniţierea de radiochimioterapie, la Institutul Regional de Oncologie.
Un elev din Constanța are nevoie de ajutor. Ionuț a rămas imobilizat după o operație
„Din ce am observat este vorba despre un cancer cu evoluţie de 5-6 ani, ca să laşi un cancer de col uterin să îţi invadeze vulva este nevoie de multă lejeritate în conduită, astfel de cazuri nu ar trebui să existe“, a completat chirurgul ieşean.
Deşi operaţia are anumite riscuri, permite o rată de supravieţuire, la spitalul ieşean rata fiind de 22% la cinci ani şi de 50% la doi ani, în lipsa intervenţiei chirurgicale şansele de supravieţuire fiind minime.
Seymour Hersh, jurnalist castigator al premiului Pulitzer

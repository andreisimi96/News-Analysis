Arabia Saudită a cerut Franţei să convingă regimul de la Doha să renunţe la achiziţia sistemului de apărare antiaerian rusesc S-400, în caz contrar Riadul fiind pregătit să acţioneze militar împotriva Qatarului, transmite sâmbătă AFP, citând Le Monde.
Potrivit cotidianului parizian, 'coroana saudită a trimis recent o scrisoare preşedinţiei franceze, în care Riadul se declară pregătit să poarte o ''acţiune militară'' împotriva Qatarului dacă acesta achiziţionează, aşa cum şi-a exprimat intenţia, sistemul de apărare antiaerian rusesc S-400'.
La 5 iunie 2017, Arabia Saudită, Bahrein, Emiratele Arabe Unite şi Egiptul au rupt relaţiile diplomatice cu Qatar, pe care l-au acuzat de susţinerea unor grupări islamiste radicale şi de apropiere de Iran. Cele patru ţări au impus apoi un embargou comercial Qatarului, care a respins acuzaţiile, denunţând o tentativă de 'punere sub tutelă' de către 'cvartetul' arab.
Pentru a ieşi din izolare, Doha şi-a înmulţit contactele diplomatice şi acordurile comerciale, militare sau tehnologice la nivel internaţional.
La sfârşitul lunii ianuarie, ambasadorul Qatarului la Moscova, Fahad bin Mohammed Al-Attiyah, a declarat pentru agenţia TASS că ţara sa poartă negocieri într-un 'stadiu avansat' pentru achiziţia de sisteme ruseşti S-400.
Arabia Saudita avertizeaza ca internationalizarea pelerinajului musulman este "o declaratie de razboi". Reactia Qatarului
'O lună mai târziu, Riadul a recunoscut la rândul său că este în cursă pentru a obţine acest baterii sol-aer', mai scrie Le Monde.
'În scrisoarea trimisă către Elysée, al cărei conţinut a fost dezvăluit pentru Le Monde de o sursă franceză apropiată dosarului, regele Salman îşi exprimă 'profunda preocupare' faţă de negocierile în curs între Doha şi Moscova (...) şi avertizează faţă de riscul unei escaladări'.
'Regatul ar fi pregătit să ia toate măsurile necesare pentru a elimina acest sistem de apărare, inclusiv prin acţiune militară', a scris monarhul saudit, cerându-i preşedintelui francez Emmanuel Macron ajutorul pentru împiedicarea acestei achiziţii şi menţinerea stabilităţii în regiune, a relatat publicaţia franceză.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Tags: arabia saudita, riad, rachete, qatar, rusia, sisteme, s-400, franta, salman, doha, embargo, emmanul macron, arme,
Qatarul încearcă să intre în grațiile lui Trump cu o achiziție de 6,5 milioane de dolari: „E o tentativă de a-l influența”
Arabia Saudita avertizeaza ca internationalizarea pelerinajului musulman este "o declaratie de razboi". Reactia Qatarului
Cine ar fi comandat atacurile informatice care au declansat criza din Qatar. Dezvaluirile serviciilor americane de informatii

Examenul mai puţin obişnuit a fost susţinut într-un spital din oraşul Galaţi.
Un absolvent al clasei a VIII-a din judeţul Tulcea a dat, luni, prima probă a examenului de Evaluare Naţională într-un spital din municipiul Galaţi, după ce duminică a fost victima unui accident, a declarat pentru AGERPRES inspectorul general al Inspectoratului Şcolar Judeţean (ISJ), Lucica Popişcă.
"Un elev de la Liceul tehnologic 'Simion Leonescu' din comuna Luncaviţa a suferit un accident cu o zi înainte de susţinerea examenului. Ca atare, nu a mai putut să se prezinte la probă. Fiind internat într-un spital din municipiul Galaţi, am solicitat sprijin Comisiei de evaluare naţională, iar elevul a fost preluat de un centru din apropierea spitalului", a menţionat inspectorul general al ISJ.
La examenul de Evaluare Naţională din acest an, s-au înscris, potrivit sursei, 1.465 de elevi din judeţul Tulcea. Dintre aceştia, 1.404 s-au prezentat la prima probă desfăşurată luni.
În judeţul Tulcea sunt organizate 49 de centre de examen, două dintre ele aflându-se în localităţi din Delta Dunării, comuna Chilia Veche şi oraşul Sulina.
Seymour Hersh, jurnalist castigator al premiului Pulitzer

Simona Halep a fost protagonista unui meci extraordinar la Roland Garros, iar succesul ei nu a rămas fără ecou.
Imediat au început să curgă mesajele de felicitare. "Mă bucur pentru tine"! "Atât de binemeritat!", au scris cele care i-au fost, la un moment dat, rivale în teren.
Victoria Simonei Halep de la Roland Garros a fost salutata imediat de mulţi colegi de breaslă de-ai campioanei.
"Simona! Ai reuşit! Mă bucur pentru tine. Bucură-te de fiecare secundă. Meriţi acest moment!" - a scris Petra Kvitova pe pagina sa de Twitter. Simona a făcut un gest similar pentru jucătoarea din Cehia, anul trecut, când aceasta câştiga turneul de la Birmingham.
Jucătoarea germană de tenis Andrea Petkovic, locul 107 WTA, a postat un mesaj dur pe Twitter adresat celor care au crezut că Simona Halep nu va câştiga un Grand Slam: “Să vă stea în gât”. Ea i-a mulţumit româncei, precizând că le-a dat tuturor o lecţie.
Mesajul transmis de mama Simonei Halep, după ce fiica sa a câștigat finala de la Roland Garros
“Tuturor ‘haterilor’ care au spus că nu va câştiga un Grand Slam pentru că este slabă mental, să vă stea în gât. Fiecare are propriul ‘timing” şi presupusele eşecuri sunt deseori doar trepte în viaţă”, a scris sportiva.
Într-un mesaj separat, ea a felicitat-o pe Halep: “Felicitări, Simona – asta încerc să spun. Şi mulţumesc pentru că ne-ai dat tuturor o lecţie”.
Kevin Anderson, tenismen care a ajuns anul acesta până în sferturile de finală de la Paris sau Karolina Pliskova au primit mii de aprecieri la postările în care o felicitau pe campioana noastră.
Un alt mesaj a venit de la Johanna Konta, pe care Simona a învins-o anul trecut în sferturile de finală ale turneului de la Cincinnati. Fără nicio urmă de rivalitate, Konta a scris: "Atât de binemeritat, Simona!".
Borris Becker, fostul mare jucător de tenis, a optat pentru o postare la obiect, prin care anunţa scurt învingătoarea turneului.
De asemenea, site-ul oficial al turneului parizian i-a dedicat româncei noastre mai multe articole, iar într-unul dintre ele notează că "a treia oară a fost cu noroc pentru Simona", la Roland Garros.

Inquam Photos/ Octav Ganea
Ministrul Justiţiei, Tudorel Toader, a declarat, joi, la sosirea la CSM, că nu există decizie a Curţii Constituţionale (CCR) care să nu fie respectată de orice persoană fizică sau autoritate. 
”Nu există decizie a Curţii Constituţionale care să nu producă efecte juridice sau care să nu fie respectată de orice persoană fizică sau autoritate”, a spus Toader.
El a mai afirmat însă că, până la publicarea în Monitorul Oficial a deciziei CCR privind revocarea şefei DNA, este bine să rămână în rezervă, iar fiecare să-şi îndeplinească obligaţiile pe care le are.
”Noi avem doar comunicatul. Aşteptăm considerentele, în momentul publicării deciziei în Monitorul Oficial, şi atunci sigur că putem să facem mai multe aprecieri. Dar în momentul acesta, în limitele comunicatului, cred că este bine să rămânem în rezervă, iar fiecare să-şi îndeplinească obligaţiile pe care le are”, a mai spus ministrul Justiţiei, potrivit News.ro.
Președintele Klaus Iohannis a declarat miercuri că, indiferent de decizia Curții Constituționale pe tema conflictului între puteri în cazul respingerii revocării şefei DNA, Laura Codruţa Kovesi, va aștepta motivarea CCR.
PNL va reclama decizia CCR cu privire la cazul Kovesi Comisiei de la Veneția
”Indiferent ce va decide Curtea voi aștepta decizia, voi aștepta motivația, voi citi și voi acționa în consecință”, a spus președintele României.
Curtea Constituţională a admis, miercuri, sesizarea Guvernului privind un conflict juridic de natură constituţională între ministrul Justiţiei şi preşedintele Klaus Iohannis şi între Guvern şi preşedinte, ca urmare a respingerii de către şeful statului a cererii de revocare a şefei DNA, Laura Codruţa Kovesi.
Curtea Constituţională a constatat existenţa unui conflict juridic de natură constituţională între ministrul Justiţiei şi preşedintele Klaus Iohannis, generat de refuzul şefului statului de a da curs propunerii de revocare din funcţie a procurorului-şef al Direcţiei Naţionale Anticorupţie, Laura Codruţa Kövesi. CCR arată că, pentru soluţionarea acestui conflict, preşedintele urmează să emită decretul de revocare din funcţie a procurorului-şef al DNA. Ministrul Justiţiei, Tudorel Toader, spune că decizia CCR valorifică principiul constituţional potrivit căruia procurorii îşi desfăşoară activitatea sub autoritatea ministrului Justiţiei.
Toader mai susţine că şeful statului nu are nici o abilitare legală pentru evaluarea competenţelor profesionale sau manageriale ale procurorilor de rang înalt, spre deosebire de ministrul Justiţiei.
Seymour Hersh, jurnalist castigator al premiului Pulitzer

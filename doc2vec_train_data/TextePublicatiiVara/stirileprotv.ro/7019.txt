Acuzaţii grave pentru un bărbat de 65 de ani din judeţul Bacău, care ar fi ademenit o copilă de 6 ani în casa lui şi ar fi atins-o într-un mod indecent.
Speriată, fetiţa le-a povestit părinţilor tot ce s-a intamolat, înainte de a reuşi să fugă din casa agresorului, într-un moment de neatenţie.
Bărbatul nu recunoaşte fapta, iar acum poliţiştii continuă cercetările.
Părinţii s-au îngrozit când şi-au văzut copila tremurând şi au încercat să afle ce s-a întâmplat. Fetiţa i-a spus mamei că bărbatul a chemat-o în locuinţă, după care a pipăit-o şi a dezbrăcat-o.
Femeia a sunat imediat la 112 şi a chemat poliţia pentru a cere explicaţii individului. Agenţii au mers la locuinţa bărbatului, însă cu greu au reuşit să se lămurească ce s-a întâmplat.
Ludovic Orban: Modificarea Codurilor penale prin Ordonanţă de Urgenţă ar fi un abuz
Acesta se afla în stare de ebrietate şi nu a recunoscut nimic din tot ce a povestit copila de 6 ani. Acum poliţiştii au deschis un dosar penal pentru agresiune sexuală şi urmează să stabilească cu precizie ce s-a întâmplat.
Fetiţa de 6 ani s-a întors într-un suflet acasă şi plângând a început să îi spună mamei ce s-ar fi întâmplat în locuinţa vecinului. Femeia a ascultat uluită totul, apoi i-a spus soţului să sune la 112.
Reporter: - Era speriată fata?
Mama fetiței: - Da, era speriată şi tremura. Mi-a spus că îmi spune doar mie. Când am ajuns în casă, mi-a zis că nenea Gică a luat-o de pe drum a dus-o acasă la el şi a dezbrăcat-o până la genunchi şi a atins-o în zona intimă apoi s-a dezbrăcat şi el până la genuncci a întins-o pe pat şi s-a pus deasupra feţei. Fata s-a speriat şi nu ştiu cum a ieşit şi a fugit acasă. A zis că a fugit şi se uita în urmă să vadă dacă nu vine după ea.
Tatăl fetei este şi el scandalizat de cele întâmplate. Mai mult, spune că vecinul i-ar fi oferit bani copilei ca să îi cumpere tăcerea.
Tatăl fetiței: - A luat-o de pe drum a zis că îi dă ceva la fată. A băgat-o în casă şi a pus-o pe pat şi i-a spus să tacă că îi dă ceva. A dezbrăcat-o şi a zis că îi dă 10 lei numai să tacă.
Reporter: - Fata îl cunoştea şi de asta nu a intrat la bănuieli?
Tatăl fetiței: - Da, îl cunoştea pe nenea Gică. Fata s-a apucat de ţipat şi a zis că îi dă 10 lei să tacă.
Oamenii din sat spun că bărbatul cu pricina este însurat şi că are copii şi soţie la Braşov. Obişnuia să consume băuturi alcoolice, spun cunoscuţii lui.
Duminică seară, bărbatul era în stare de ebrietate şi poliţiştii au comunicat greu cu el.
”Poliţiştii au fost sesizaţi că o minoră de 6 ani ar fi fost victima unei agresiuni sexuale. În prezent se fac verificări pentru a stabili cu exactitate împrejurările comiterii faptei”, a transmis Cătălina Creţu - IJP Bacău.
Între timp, copila început să fie consiliata psihologic pentru a depăşi trauma prin care a trecut.

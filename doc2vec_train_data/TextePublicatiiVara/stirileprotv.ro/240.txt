Fobiile pot fi tratate cu ajutorul tehnologiei. Este folosită realitatea virtuală, unde pot fi recreate în siguranță situațiile care declanșează stările de anxietate. Așa pot fi rezolvate rapid fricile de zbor ori de vorbit în public.
Invitat la iLikeIT a fost psihoterapeutul Vlad Ionescu.
El a explicat modalitatea prin care, cu ajutorul unei căști de realitate virutuală, conectată la un smartphone, o persoană care suferă de o fobie se poate vindeca după doar câteva ședințe de tratament.
Vlad spune că este nevoie de aproximativ 5 - 6 sesiuni pentru vindecarea unei fobii, ca de exemplu fobia de înâlțime sau fobia vorbitului în public.
Iar costurile suportate de pacient nu sunt chiar o avere. Pentru 6 ședințe de terapie, el ar putea plăti în jur de 800 ... 1200 de lei. 

Cercetătorii propun refolosirea sângelui pentru a da culoare şi aspect proaspăt preparatelor din carne.
Deşi s-a renunţat la acest obicei după 1989, acum a fost creat un colorant natural, pe bază de cătină şi sânge de porc. Iar noua reţeta scoate din schemă un aditiv cu potenţial cancerigen!
Consumatorii asociază, în general, aspectul roşiatic al cărnii cu prospeţimea produsului, dar mezelurile cu "eticheta curata" au de fapt o culoare pământie, deloc atractivă. După ani de studii, cercetătorii de la Universitatea "Dunărea de Jos" din Galaţi spun că au găsit reţeta pentru coloranţii sută la sută naturali.
Dr. ing. Maricica Stoica, Facultatea de Ştiinţă şi Ingineria Alimentelor, Galaţi: "Parizer din carne de porc cu colorant pe bază de catina şi sânge. Se poate vedea culoarea acestui produs comparativ cu culoarea parizerului cu catina congelată, care este mai deschisă. Culoarera este unul din atributele care influenţează în mod semnificativ nevoile comerciale ale consumatorilor."
După revoluţie, producătorii din domeniu au renunţat la colectarea sângelui în scop alimentar. Iar astăzi este aruncat sau folosit pentru faina furajeră ori în industria chimică.
Ce conține de fapt parizerul de pasăre. Inspectorul PRO a analizat mezelurile din magazine
Prof. dr. ing. Petru Alexe, Facultatea de Ştiinţă şi Ingineria Alimentelor, Galaţi: "Sângele are o compoziţie chimică excepţională. Datorită faptului că are această compoziţie / este expus mai puternic la atacurile bacteriene. De aceea trebuie instalaţii speciale pentru valorificarea în scopuri alimentare."
Varianta specialiştilor din Galaţi elimina azotitul de sodiu - aditiv incriminat în potenţiale evoluţii cancerigene, folosit pe scară largă pentru colorarea artificială a carinii.
Dr. ing. Cristian Dima, Facultatea de Ştiinţă şi Ingineria Alimentelor, Galaţi: "Aceste produse trebuie să rezolve şi nişte aspecte economice. Din punct de vedere economic, preţul nu creşte."
Primii producători care vor prelua reţeta vor face teste la nivel industrial, săptămâna viitoare, la Bucureşti şi Braşov.

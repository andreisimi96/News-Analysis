ISU Satu Mare
Un cioban care se afla cu oile pe câmp în satul Gelu din judeţul Satu Mare a murit, după ce a fost lovit de trăznet, informează, sâmbătă, ISU Satu Mare.
Potrivit sursei citate, sâmbătă, în jurul orei 11.30, cazul a fost anunţat la ISU Satu Mare. La faţa locului s-a deplasat SMURD Terapie Intensivă Mobilă (TIM), fiind constatat decesul ciobanului.
De asemenea, două dintre oi au murit, după ce au fost lovite de trăznet, precizează ISU Satu Mare.
Bilanţul situaţiilor de urgenţă generate de trăznet de sâmbătă dimineaţa până în prezent mai relevă că în localitatea Turţ acoperişul unei case a ars. Totodată, dintre cele 11 tone de fân care se aflau în şură, opt tone au ars, iar trei tone au fost degradate.
ISU Satu Mare anunţă că nu s-au înregistrat victime şi că o vacă, un viţel şi patru porci au fost evacuaţi din şură, iar flăcările au fost stinse de pompieri.
Potrivit sursei citate, la Bixad structura de lemn a acoperişului unei case a ars. De asemenea, la o altă casă lovită tot de trăznet acoperişul fumega.
În aceste cazuri nu s-au înregistrat victime, iar pompierii au stins flăcările, a precizat ISU Satu Mare.
Seymour Hersh, jurnalist castigator al premiului Pulitzer
Tags: cioban, traznet, satu mare, pompieri,
Casa din Arad distrusa de un incendiu provocat de un trasnet. Legea nu ii obliga pe romani sa-si monteze paratrasnet
Motivul pentru care o tanara din Columbia va fi ingropata de vie timp de 3 zile. Chiar bunica ei a venit cu ideea
Un trasnet a ucis intr-o secunda SAPTE membri ai aceleiasi familii din Mexic. Unde erau cand s-a petrecut tragedia

Vremea extremă, cu ploi şi vijelii, a semănat iarăşi panică în mai multe zone din ţară. În Prahova, o viitură puternică a luat pe sus un bărbat care a fost salvat în ultima clipă.
Alţi doi tineri din Vâlcea s-au trezit cu maşina în mijlocul şuvoaielor, aşa cum au păţit şi doi turişti aflaţi într-o rulotă, în Maramureş. În ultimele 24 de ore, 8 judeţe au fost afectate şi au fost emise aproape 70 de avertizări de vreme rea.
În Maramureş, în localitatea Bârsana, o viitură puternică a măturat drumul naţional, în dreptul mănăstirii din zonă.
Două persoane au rămas captive într-o rulotă, înconjurate de apă, dar au fost salvate de localnici. În Oarța de Sus, mai multe gospodării au fost inundate, iar străzile s-au transformat în adevărate râuri.
În comună Dumbrava Rosie din judetuil Neamţ, o casă a fost lovită de fulger în această după-amiază. Flăcările s-au extins rapid şi au distrus-o până la sosirea pomierilor. Proprietarul a suferit un atac de panică.
La Cluj, a plouat doar 15 minute, însă a fost suficient ca şuvoaiele să acopere mai multe străzi şi să inunde zeci de maşini.
Iată ce s-a întâmplat, de pildă, la câţiva paşi de centrul oraşului. O tânără încearcă să treacă prin apă până la brâu, printre maşinile prinse deja în balti.
Când potopul a luat sfârşit, unii şoferi, mai ghinionişti, şi-au scos apă din maşini.
Natura s-a dezlănţuit şi în comuna Bobolia, din Prahova. Cerul a fost brăzdat de fulgere, iar o viitură a măturat uliţele, spre groaza oamenilor. Un bărbat de 65 de ani, luat de apă, a fost la un pas de moarte.
"Norocul lui că am trecut şi avea o lanternă în mână şi am văzut şi am apelat şi la alţii”, spune un vecin.
Şuvoaiele de apă şi noroi s-au năpustit peste gospodarii, povestesc sătenii. Viitura a fost atât de puternică încât a luat pe sus patru maşini.
Rău a fost şi în Râmnicu Vâlcea, unde o furtună a măturat oraşul. Acolo, două persoane au fost salvate de pompieri după ce au rămas blocate într-o maşină aflată pe o stradă acoperită de apă.
Străzile s-au transformat în râuri şi în Alba Iulia. După câteva minute în care a plouat puternic, sistemul de canalizare s-a înfundat, iar apa s-a adunat pe carosabil.
Hidrologii au emis un cod galben de inundaţii pentru mai multe râuri din Transilvania şi Moldova.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

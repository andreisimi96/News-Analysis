Povestea a doi căței din Richmond, cunoscută pe rețelele de socializare, are un sfârșit fericit.
Teckelul OJ este aproape orb, dar e ocrotit și ghidat de tovarășul lui, Dozer. Au fost separați, dar acum și-au găsit, împreună, o familie adoptivă.
OJ şi Dozer au devenit răsfăţaţii Internetului după ce s-a aflat cum cei doi căţei au grijă unul de altul. Tekelul Oj, în vârstă de 12 ani, are probeleme de vedere. Iar tovarăşul lui îl ocroteşte şi îl ghidează.
Robin Young, Serviciul pentru Protecţia şi Controlul Animalelor: “A fost distractiv să-i avem cu noi. I-am ținut la birou, a fost amuzant să-i vedem cum se joacă, ne-am jucat și noi cu ei... Dar, până la urmă, cel mai important era să le găsim un cămin unde să fie permanent îngrijiți și iubiți.”
În aprilie, cei doi căţei au fost adoptaţi prima dată. Numai că, din considerente birocratice, au fost separaţi. Iar cel mic a ajuns la un adăpost din alt oraş, la mare distanţă de tovarăşul lui.
4 turişti blocaţi pe munte în Alba după ce au încercat să salveze un căţel
Cei care îi cunoşteau pe OJ şi Dozer de pe reţele de socializare s-au mobilizat. Iar Serviciul pentru protecţia şi controlul animalelor din Richimond a anulat adopţia iniţială şi i-a readus la acealsi adăpost.
Au aşteptat, împreună de data ceasta, un nou cămin. Iar norocul le-a surâs. O familie i-a vrut pe amândoi.
Robin Young: “S-au îndrăgostit imediat de OJ și de Dozer și cred că sunt familia potrivită pentru ei. Până la urmă, pentru cei doi avem o poveste cu final fericit.”
Poveste a fost urmărită şi comentata pe Instagram de mii de fani. Însă, cum au plecat Oj şi Dozer spre noul cămin, la acealsi adăpost a apărut un alt cuplu canin... Nici n-au fost botezaţi, deocamdată.
Robin: “Au fost abandonați în Richimond de un camionagiu. Care a decis că nu-i mai poate ține pe amândoi și i-a lăsat la adăpost. I-am luat noi în grijă.”
Ca şi predecesorii lor, cei doi sunt tovarăşi nedespărţiţi. Și cauta, la rândul lor, stăpâni iubitori, care să-i adopte la pachet.
Seymour Hersh, jurnalist castigator al premiului Pulitzer

Ducii de Sussex vor fi obligați să returneze cadouri de nuntă în valoare de 8 milioane de euro.
Cadourile au fost primite de la diverse companii celebre care au sperat astfel să își crească notorietatea brandului, potrivit Perfecte.ro .
Palatul Kensington urmează niște reguli stricte atunci când vine vorba de cadourile pe care un cuplu le primește cu ocazia nunții, iar Harry și Meghan nu fac excepție de la regulă. Mai precis, potrivit The Independent, protocolul regal prevede ca membrii familiei regale să nu accepte cadouri oferite în scop comercial, precum și daruri oferite de persoane pe care nu le-au cunoscut personal.
Reprezentanții cuplului sunt obligați, astfel, să facă un triaj și să returneze cadourile care încalcă aceste reguli. Printre altele, vor fi returnate, de exemplu, două costume de baie care le-au fost trimise celor doi de Bags of Love. La polul opus, Palatul Kensington a decis că mirii pot păstra cei doi ursuleți koala primiți de la reprezentanții regiunii South Wales, care vor fi cazați permanent la grădina zoologică Taronga Zoo.

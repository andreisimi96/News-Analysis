Acuzaţii grave la adresa unui medic dentist din Bucureşti. O tânără de 29 de ani spune că stomatologul la care a mers să-şi îndrepte dintii i-a scos măsele şi a traumatizat-o pe viaţă, când tot ce avea nevoie era un aparat dentar.
Pacienta a aflat apoi că medicului îi fusese ridicat dreptul de practică încă de acum 7 ani. Cea acuzată ne-a declarat telefonic că lucrează legal şi că nu sunt adevărate acuzaţiile.
La sfârşitul anului trecut, Adelina a vrut să îşi îndrepte dintii. A ajuns la o doctoriţă stomatolog care i-ar fi spus că nu îi poate monta aparat dentar şi că trebuie să-i îmbrace toţi dinţii.
Adelina: "Mi-a scos o măsea, iar un segment a rămas în gingie. Un alt dinte aflat mai în spate, l-a rupt de la jumătate după ce m-a chinuit o oră. Apoi, a spus că e un dinte sănătos şi că încearcă să-l pilească până la gingie şi să-l lase aşa, ceea ce s-a şi întâmplat. Nervul nu l-a scos şi am făcut infecţie şi am stat cu dureri două luni de zile."
Adelina spune că, după ce i-a pus mai multe întrebări, doctoriţa ar fi evitat să o mai primească. Aşa a ajuns la un alt specialist.
Febra creditelor online. Românii își cumpără mobilă sau își repară dantura în rate
Adelina: ”Mi s-a spus că mi-a fost afectat aspectul estetic şi că dinţii puteau fi îndreptaţi. Port aparat dentar de 3 luni. Când i-am cerut banii înapoi a zis că poate n-am citit bine pe foaia aia, că deja mi-au fost făcute toate lucrările."
Adelina a mers la Colegiul Medicilor şi la poliţie. Sune că aşa a aflat că doctoriţa care a tratat-o iniţial nu mai are drept de practică încă în 2011. Însă la cabinet, colegii ei susţin că doctoriţa vine la serviciu.
Mai mult, pe portalul instanţelor, aceeaşi doctoriţă a pierdut recent un proces cu o altă pacientă, iar instanţa a obligat-o să-i plătească daune morale şi materiale de câteva mii de lei. Contactată de Ştirile PROTV, a negat totul.
Anișoara Agurida, medic stomatolog: ”Acolo a fost altceva, o problemă cu tehnicianul dentar, cu o lucrare greşită şi nu s-a putut recupera altfel banii decât în proces.”
Dentista a mai precizat pentru Ştirile PROTV că nu lucrează la cabinet din motive de sănătate.
Seymour Hersh, jurnalist castigator al premiului Pulitzer

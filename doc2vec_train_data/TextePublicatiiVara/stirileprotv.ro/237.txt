Theresa May îi va solicita preşedintelui SUA, Donald Trump, să evite protestatarii din centrul Londrei în timpul vizitei pe care liderul american o va efectua în Marea Britanie în luna iulie.
Premierul britanic a propus ca întrevederea cu acesta să fie găzduită de reşedinţa ei de la ţară, a relatat duminică publicaţia britanică The Sun, citată de Reuters.
Detaliile acestui plan vor fi transmise Casei Albe de către ambasadorul Marii Britanii la Washington, Kim Darroch.
Potrivit sursei citate, există două propuneri care vor fi prezentate administraţiei prezidenţiale americane - una pentru o vizită a lui Trump în Downing Street 10 (sediul executivului britanic) şi una privind o întâlnire la Chequers, un conac din secolul al XVI-lea situat la 60 de km nord-vest de Londra, a adăugat o sursă guvernamentală, care a precizat că Theresa May preferă ca întâlnirea să aibă loc la Chequers.
Trump va fi primit de regina Elisabeta a II-a la Castelul Windsor şi nu la Palatul Buckingham, menţionează The Sun.
O fostă profesoară a corectat o scrisoare semnată de Trump și a trimis-o înapoi cu greșelile subliniate
De asemenea, ambasadorul Kim Darroch va sugera Casei Albe ca Donald Trump să nu viziteze parlamentul britanic, adaugă publicaţia citată.
Donald Trump va efectua în iulie o vizită de lucru în Marea Britanie, după luni de incertitudini legate de data acestei deplasări.
Mulţi britanici au anunţat că vor participa la proteste în cazul unei vizite a lui Trump în ţara lor, în timp ce mai mulţi politicieni britanici şi-au exprimat opoziţia faţă de o eventuală vizită de stat a liderului american.
Primarul Londrei, Sadiq Khan, a afirmat în urmă cu câteva săptămâni că Donald Trump nu este binevenit în capitala britanică din cauza a ceea ce el a numit 'agenda sa care provoacă discordie'.
Anterior în cursul acestui an, Trump şi-a anulat o vizită la Londra consacrată inaugurării noii ambasade a SUA.
Seymour Hersh, jurnalist castigator al premiului Pulitzer

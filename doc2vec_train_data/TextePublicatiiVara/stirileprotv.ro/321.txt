Un hotel din Dusseldorf, Germania, le oferă oaspeţilor săi posibilitatea de a privi panorama oraşului, în timp ce se relaxează făcând o baie.
O parte din camere au o cadă pe balcon, cu vedere spre strada principală din oraş. Deocamdată, turiştii care s-au încumentat să facă baie pe balcon şi-au păstrat costumul de baie, dar conducerea dă asigurări că nu încalcă nicio lege nici dacă renunţă la el.
Cu cele 18 etaje ale sale, acest hotel proaspăt inaugurat e cel mai înalt din Dusseldorf. Iar conducerea a decis să profite de panorama pe care i-o oferă amplasarea şi înălţimea, instalând căzi de baie pe balcoanele camerelor care dau spre sud. Doar un panou transparent desparte balconul de exterior. Mai timizi sau mai îndrăzneţi, primii clienţi au testat deja ideea.
"Îmi place la nebunie. Mă simt bine aici sus, făcând o baie caldă."
"Am făcut un efort să ajung aici. Dar odată ce eşti în cadă, poţi să te uiţi la oamenii şi la maşinile care trec, în timp ce îţi savurezi baia."
Personalul hotelier, înlocuit în tot mai multe locații din lume de roboți
Înainte să-şi pună în practică ideea, conducerea hotelului a verificat să nu încalce vreo regulă. A aflat că legea le permite nemţilor să facă baie pe balcon, atâta vreme cât nu fac exhibiţionism, care se pedepseşte cu amenzi de până la 1.000 de euro. Deocamdată, clienţii au preferat să poarte costum de baie.
"Cred că aş putea face baie aici şi fără costum. Dacă îţi dai jos prosopul repede, n-o să observe nimeni de jos."
"Sigur că nu vrem să înrăutăţim statisticile rutiere dacă oaspeţii noştri fac baie fără costum. Dar ne aşteptăm ca şoferii să se uite la drum, oricum", a explicat Michael Todt, hotel director.
Este singurul hotel din Germania în care se poate savura o baie caldă pe balcon, dar acest lux costă. O noapte în aceste camere costă 140 de euro, cu 50 de euro mai scump decât restul camerelor de la acelaşi hotel.
Seymour Hersh, jurnalist castigator al premiului Pulitzer

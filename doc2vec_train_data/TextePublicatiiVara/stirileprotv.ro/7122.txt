REZULTATE EVALUARE NAȚIONALĂ 2018. Notele vor fi publicate marți pe EDU.RO până în ora 12:00.
Edu.ro publică rezultatele la Evaluare Națională 2018, marți, 19 iunie. Elevii își vor putea afla notele până în ora 12:00. Rezultatele elevilor, pe județe, vor fi publicate de asemenea și pe www.stirileprotv.ro.
Elevii care vor să depună contestații trebuie să aibă în vedere următoarele informații: cererile de contestație se depun marți, între orele 14:00 și 19:00. Rezultatele finale, după rezolvarea contestațiilor, vor fi publicate, sâmbătă, 23 iunie 2018.
În acest an s-au înscris pentru evaluare națională 144.929 de elevi, dintre care 140.712 s-au prezentat la examene.
Calculul pentru media de admitere la liceu pentru 2018 este următorul: 80% media de la Evaluarea Națională și 20% media din clasele V-VIII.
Anul trecut rata de promovare la Evaluarea Națională, după soluționarea contestațiilor a fost de 77%. În 2017, 467 de candidați la nivel național au reușit să obțină media generală 10 la Evaluarea Națională.
Topul județelor cu cea mai mare rată de promovare a arătat astfel: Brăila, Cluj, București, Prahova și Galați. La polul opus, pe lista județelor cu cea mai scăzută rată de promovare s-au aflat: Giurgiu, Teleorman, Mehedinti, Caraș-Severin.
Mai jos urmează să găsiți REZULTATE la EVALUARE NAȚIONALĂ 2018 pe fiecare județ

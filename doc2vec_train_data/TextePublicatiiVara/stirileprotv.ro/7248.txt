O sabie din secolul al XVII-lea, ce are o lungime de 2,1 metri, a fost furată dintr-un muzeu amenajat pe o insulă scoţiană a cărei populaţie numără doar 18 locuitori, informează PA.
Poliţiştii scoţieni sunt de părere că sabia a fost furată din muzeul Canna House de pe Insula Canna - o insulă de mici dimensiuni din arhipelagul Hebridele Interioare - într-o zi cuprinsă în intervalul 6-9 iunie.
Acea sabie din secolul al XVII-lea are două tăişuri, un mâner din lemn, iar lama sa este gravată cu o floare de crin.
Poliţia scoţiană spune că nu a constatat urme de pătrundere prin efracţie în acel muzeu administrat de National Trust for Scotland (NTS) şi a solicitat rezidenţilor să îi furnizeze informaţii despre persoanele care au vizitat clădirea în perioada menţionată.
Insula Canna se află în administrarea NTS din 1981, când a fost oferită acestei organizaţii de profesorul de dialect gaelic John Lorne Campbell, care a locuit pe insulă alături de soţia lui, Margaret Fay Shaw.
Tablou celebru din Rusia, distrus de un vizitator care s-a îmbătat la cafeneaua muzeului
Insula scoţiană este renumită pentru peisajele sale spectaculoase şi pentru câteva specii rare de păsări marine, precum papagali-de-mare, Alca-mică şi furtunarul Manx.
Muzeul Canna House găzduieşte şi o importantă arhivă, conţinând documente culturale şi lingvistice scrise în dialect gaelic, dar şi o colecţie unică în lume de fluturi şi molii.
Seymour Hersh, jurnalist castigator al premiului Pulitzer
Tags: furturi, muzeu, scotia,
21 de pensionari din Sibiu au ajuns ghizi în cel mai mare muzeu în aer liber din Europa
Tablou celebru din Rusia, distrus de un vizitator care s-a îmbătat la cafeneaua muzeului

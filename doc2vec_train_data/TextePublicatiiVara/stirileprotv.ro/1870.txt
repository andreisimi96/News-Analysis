După ce a zăcut într-un pod timp de decenii, o superbă vază chinezească de porţelan creată pentru împăratul Qianlong (1735-1796) a fost vândută marţi pentru impresionanta sumă de 16,2 milioane de euro.
Vaza Qianlong, cumpărată de un tânăr ofertant chinez prezent în cameră, a stabilit "recordul absolut pentru o lucrare vândută la Sotheby's Paris de la deschiderea pieţei pentru casele de licitaţii străine şi totodată recordul pentru un porţelan vândut în Franţa", a indicat casa de licitaţii.
Estimată să se vândă pentru o sumă cuprinsă între 500.000 şi 700.000 de euro, această piesă rară, aflată în perfectă stare de conservare, prezintă decoruri policrome în care domină tonurile de roz.
Vaza este decorată cu un peisaj mirific, populat de cerbi lopătari şi cocori, în faţa unor stânci peste care curge o cascadă - înconjuraţi de pini şi de piscuri acoperite de ceaţă.
"Această vază este singura cunoscută în lume cu astfel de detalii. Este o operă de artă majoră, este ca şi cum am fi descoperit un Caravaggio', a subliniat comisarul de licitaţie Olivier Valmier, în timpul prezentării lucrării.
Fiscul scoate la licitație mai multe mașini. Prețul de pornire, 1.500 de lei
Transportată la Sotheby's într-o banală cutie de pantofi, vaza a fost achiziţionată în Franţa la finalul secolului al XIX-lea şi păstrată alături de alte "chinezării" în podul casei de la ţară al unei familii care nu o aprecia.
Doar patru vase cu acest tip de peisaj sunt cunoscute că au fost produse în atelierele imperiale. O piesă ca formă şi stil similar, însă fără cocori, este păstrată la Muzeul Guimet din Paris.
Obiectele imperiale din perioada Qianlong sunt în special foarte căutate. Este cazul unui bol de porţelan aparţinând ''familiei porţelanurilor roz'' care s-a vândut pentru suma de 30,4 milioane de dolari în luna aprilie anul trecut la Sotheby's din Hong Kong sau al unui sigiliu imperial din aceeaşi perioadă, care a stabilit un record mondial, fiind achiziţionat cu 21 de milioane de euro în decembrie 2016 la o licitaţie organizată la Paris.
Seymour Hersh, jurnalist castigator al premiului Pulitzer

Curtea Constituţională a respins, marţi, sesizările formulate de deputaţii PNL şi USR, dar şi de Înalta Curte de Casaţie şi Justiţie (ICCJ) asupra Legii 303/2014 privind statutul judecătorilor şi procurorilor, transmite News.ro.
PNL a depus pe 24 mai, la CCR, sesizarea de neconstituţionalitate asupra modificărilor aduse Legii 303/2004 privind Statutul judecătorilor şi procurorilor.
Documentul este semnat de deputaţii PNL şi USR.
"În urma reexaminării iniţiativei legislative, ca urmare a pronunţării Deciziei Curţii nr. 252/2018, am sesizat CCR cu neconstituţionalitatea a şase dintre textele normative astfel adoptate. Sesizarea vine după ce coaliţia PSD - ALDE a impus soluţii legislative de o calitate foarte scăzută, la minime istorice, unele dintre norme depăşind şi limitele reexaminării şi, de asemenea, fiind neclare, impredictibile pentru o viitoare aplicare. Astfel, patru texte normative au fost modificate cu depăşirea limitelor legale ale reexaminării, dispoziţiile criticate nu au făcut obiectul controlului de constituţionalitate, iar completarea acestora nu reprezenta o corelare legislativă şi nici nu se regăseau într-o legătură indisolubilă cu dispoziţiile declarate neconstituţionale", se arată în sesizarea PNL.
Liberalii menţionează că articolul 3 alineatul (12) din Legea nr. 303/2004 - "procurorii numiţi de preşedintele României se bucură de stabilitate" - excede deciziei CCR, dispoziţiile art. 3 nu au făcut obiectul controlului de constituţionalitate, iar completarea acestuia nu reprezintă o corelare legislativă şi nici nu se regăseşte într-o legătură indisolubilă cu dispoziţiile declarate neconstituţionale.
Modificările la legea statutului magistraţilor, adoptate. A fost redefinită eroarea judiciară
Tot pe 24 mai, Înalta Curte de Casaţie şi Justiţie a decis sesizarea Curţii Constituţionale cu privire la modificările aduse legii privind Statutul judecătorilor şi procurorilor.
Instanţa supremă precizează în documentul transmis CCR că s-a decis sesizarea Curţii cu privire la neconstituţionalitatea articolului I punctul 151 cu referire la articolul 96 alineatul 3 şi 4 din Legea 303/2004 în raport cu articolul 147 alineatul 2 din Constituţie, precum şi în raport cu articolul 1 alineatul 5 din Constituţie în componenta sa referitoare la calitatea legii.
Sursa menţionată arată că în cuprinsul dispoziţiilor articolului 96 alineatul (3) litera a), în forma modificată, legiuitorul se referă la "încălcarea evidentă a dispoziţiilor legale de drept material şi procesual" şi la "încălcarea gravă a drepturilor, a libertăţilor şi a intereselor legitime", iar în cuprinsul dispoziţiilor articolului 96 alineatul (3) litera b), în forma modificată, se face referire la o hotărâre judecătorească definitivă "în mod evident contrară legii" şi la afectarea gravă a drepturilor, a libertăţilor şi a intereselor legitime, formulări care prezintă un caracter general şi imprecis, care nu permit identificarea clară a ipotezelor în care există eroarea judiciară.
Seymour Hersh, jurnalist castigator al premiului Pulitzer
Tags: Statutul judecătorilor şi procurorilor, CCR, PNL, ICCJ, judecatori, procurori,
Legea privind statutul magistraţilor a fost adoptată pentru a treia oară de Senat. USR vrea să o atace la CCR
Modificările la legea statutului magistraţilor, adoptate. A fost redefinită eroarea judiciară
CCR a admis sesizările PNL, USR și ICCJ pe modificarea Statutului magistraților
ÎCCJ a sesizat Curtea Constituțională în cazul Legii 303/2004

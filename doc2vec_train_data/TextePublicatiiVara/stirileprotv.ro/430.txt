Procurorii DIICOT efectuează 23 de percheziţii în 5 judeţe şi în Bucureşti la persoane şi instituţii publice pentru destructurarea unui grup infracţional organizat specializat în deturnare de licitaţii publice, evaziune fiscală şi tăiere ilegală de arbori
Prejudiciul a fost estimat la peste 25 de milioane de euro.
Procurorii DIICOT - Structura Centrală împreună cu ofiţeri de poliţie şi specialişti din cadrul Institutul Naţional de Criminalistică desfășoară percheziţii şi la patru sedii ale unor instituţii publice, conform unui comunicat al Direcției.
Surse judiciare spun că este vizată compania Holzindustrie Schweighofer şi au loc percheziţii la sediul central al acesteia, dar şi la fabricile din Rădăuţi şi Sebeş, precum şi la gărzi forestiere şi direcţii silvice.
Percheziții la persoane care ar fi comis jafurile din Sinești, după ce înțepau roțile mașinilor
Acţiunea vizează destructurarea unui grup infracţional organizat specializat în săvârşirea infracţiunilor de deturnare a licitaţiilor publice, evaziune fiscală, concurenţă neloială, tăiere fără drept de arbori şi alte infracţiuni aflate în competenţa acestei unităţi de parchet.
"Începând cu anul 2011 şi până în prezent, mai multe persoane au constituit un grup infracţional organizat, membrii grupului acţionând în vederea deturnării licitaţiilor publice organizate la nivelul unor direcţii silvice pentru a-şi asigura volume suplimentare considerabile de masă lemnoasă în vederea procesării, în fabrici specializate în tăierea şi rindeluirea lemnului. În acelaşi scop, unii agenţi economici au fost înlăturaţi de la licitaţiile de masă lemnoasă şi, după caz, impuşi alţii", se menţionează în comunicat.
Totodată, arată sursa citată, în urma cercetărilor efectuate în cauză s-a stabilit că o parte din cantitatea de masă lemnoasă recepţionată nu a fost evidenţiată în documente contabile.
De asemenea, DIICOT precizează că o parte din masa lemnoasă recepţionată provenea din săvârşirea unor infracţiuni de tăiere fără drept de arbori.
"În desfăşurarea activităţilor ilicite, membrii grupului infracţional organizat au beneficiat şi de sprijinul unor funcţionari publici", mai arată procurorii.
Reacția Holzindustrie Schweighofer
”Holzindustrie Schweighofer cooperează cu autoritățile pentru o bună desfășurare a anchetei DIICOT
Holzindustrie Schweighofer cooperează cu autoritățile și oferă tot sprijinul în ancheta DIICOT comunicată pe 30 mai 2018. Principiul fundamental al companiei este de a respecta întotdeauna legea și reglementările în vigoare din țările în care operează. Compania pune la dispoziția autorităților toate informațiile necesare pentru buna desfășurare a anchetei în curs și sprijină autoritățile prin toate mijloacele sale pentru o soluționare corectă a investigației, pe baza unor date transparente. Compania nu a fost înștiințată de obiectul acestei investigații. Compania Holzindustrie Schweighofer este prima interesată de soluționarea rapidă și corectă a acestei situații.
La începutul anului 2017, Holzindustrie Schweighofer a implementat un plan de acțiune complex pentru a combate tăierile ilegale și pentru a sprijini dezvoltarea unei industrii durabile a lemnului în România. Compania a investit 1 milion de euro în consolidarea securității lanțului său de aprovizionare prin măsuri care depășesc cu mult cerințele legale și reglementările în vigoare din România. La un an de la implementare, compania a făcut public bilanțul acestor măsuri.”
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Tags: diicot, evaziune fiscala, perchezitii, taieri de lemn,
Două angajate ale unui colegiu din Prahova, membre ale unei grupări care jefuia TIR-uri. Depozitau produsele în școală
Percheziții la persoane care ar fi comis jafurile din Sinești, după ce înțepau roțile mașinilor
Cum a scăpat temutul interlop Ghenosu din Târgovişte de DIICOT, în “Ziua Z"

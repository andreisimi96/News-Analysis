O adolescentă de 16 ani a fost ucisă, joi după-amiază, de iubitul său în vârstă de 19 ani, în urma unui conflict izbucnit pe fondul geloziei bărbatului.
Acesta a înjunghiat-o în gât, iar echipajul medical solicitat de familie a încercat fără succes să o resusciteze pe fată, care a decedat din cauza hemoragiei masive.
Crima a avut loc în oraşul arădean Sântana, în urma unui conflict spontan izbucnit între cei doi tineri, ea în vârstă de 16 ani, iar el în vârstă de 19 ani.
Localnici au declarat pentru News.ro că cei doi tineri locuiau împreună, iar adesea se certau pentru că el ar fi fost gelos.
Conform unor vecini, cei doi s-au certat şi joi după-amiază, când bărbatul a înjunghiat-o pe adolescentă în zona gâtului, după care a fugit de acasă.
Minorul care și-a ucis bunica a urmat un tratament medicamentos pentru ADHD. Ce le-a spus anchetatorilor
Familia a solicitat sprijin la 112, un echipaj medical deplasându-se pentru a acorda ajutor victimei.
"Tânăra avea o plagă înjunghiată în zona gâtului, cu hemoragie masivă. Din păcate, pierduse deja o cantitate mare de sânge”, a declarat dr. Mircea Merea, directorul medical al Serviciului Judeţean de Ambulanţă Arad.
Manevrele de resuscitare aplicate nu au avut succes, fiind declarat decesul.
Purtătorul de cuvânt al Poliţiei Judeţene, Claudia Iuga, a declarat pentru News.ro că autorul crimei a fost prins după aproximativ o oră, pe raza localităţii. El a fost ridicat şi este audiat, urmând să fie reţinut pentru 24 de ore, iar vineri va fi prezentat judecătorilor cu propunere de arestare preventivă pentru omor.
Seymour Hersh, jurnalist castigator al premiului Pulitzer

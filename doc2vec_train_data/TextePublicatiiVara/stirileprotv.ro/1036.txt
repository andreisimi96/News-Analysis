Torente ucigașe de gaz, cenușă, și roci vulcanice, la temperaturi de sute de grade Celsius, au înghițit așezările de la poalele vulcanului Fuego, din Guatemala.
Erupţia de duminică a fost cea mai violentă, de mai bine de un secol, și a durat 16 ore și jumătate. Sunt cel puțin 62 de morți și zeci de dispăruți.. Iar președintele țării a decretat 3 zile de doliu național.
Apar noi imagini, înfiorătoare, ale erupţiei de duminică. O maşină de poliţie a fost înghiţită de un nor imens de cenuşa vulcanică. Iar această înregistrare video a fost făcută chiar de un poliţist din maşina de patrula.
O aşezare întreagă, El Rodeo, a fost "îngropată" - a spus directorul Agenţiei pentru mangementul dezastrelor naturale. Dar şi alte sate de la poalele vulcanului au fost devastate de şuvoaiele de material piroclastic.
2 milioane de oameni au fost afectaţi, într-un fel sau altul de erupţie, cea mai gravă din ultimul secol. Câteva mii localnici au fost evacuaţi.
Bilanţul victimelor erupţiei vulcanului Fuego din Guatemala creşte la 62 de morţi
„Ne-am închis în casă și ne-am acoperit cu cearșafuri, pentru că ne sufocam. Nu puteam respira”, povesteşte o localnică.
Dintr-un adăpost amenajat în graba de autorităţi, supravieţuitorii vorbeasc despre o evadare ca din infern, unde se revărsau şuvoaie de lavă şi parcă ploua cu cenuşă fierbinte şi bucăţi de rocă.
„Am auzit urlete, Fugiți de aici! Apoi am văzut cum se revarsă lava. Șuvoaiele înghițeau totul, au cuprins și mașini. Un copil fugea și plângea... Nu știa unde sunt mama și bunica lui. Sunt sigură că au murit.”
Zeci de oameni n-au mai apucat să vadă lumina zilei. Cenuşa vulcanică s-a împrăştiat pe o rază de aproximativ 20 de kilometri, dar, avertizează autorităţile, exista riscul ca vântul să o poarte şi mai departe.

Inquam Photos / Octav Ganea
Protestatarul care l-a agresat pe deputatul PSD Nicolae Bacalbaşa, la plecarea din Parlament, a fost identificat şi dus la Poliţie "pentru a fi luate măsurile legale", anunţă Jandarmeria Bucureşti.
Instituţia precizează că jandarmii au obligaţia de a supraveghea intrările situate în perimetrul exterior şi de a asigura ordinea publică în spaţiul dintre perimetrul exterior şi clădirea Palatului Parlamentului, iar pentru zonele care nu sunt in competenţa directă a Jandarmeriei Române, instituţia poate interveni doar la solicitare.
"Referitor la incidentul din Parcul Izvor, unde un grup de persoane a agresat o altă persoană verbal şi fizic, precizăm faptul că persoana care a agresat fizic şi care a încercat să părăsească ulterior zona a fost identificată şi dusă la secţia de poliţie pentru a fi luate măsurile legale. Jandarmeria nu va tolera acte sau gesturi care pun în pericol siguranţa persoanelor sau care tulbură ordinea publică. De asemenea, cu privire la atribuţiile jandarmilor care execută paza Palatului Parlamentului precizăm că, în conformitate cu HG 1486 din 2005 , anexa 1, jandarmii au obligaţia de a supraveghea intrările situate pe perimetrul exterior şi asigurarea ordinii şi liniştii publice în spaţiul dintre perimetrul exterior şi clădirea palatului. Pentru zonele care nu sunt in competenţa directă a Jandarmeriei Române, instituţia noastră poate interveni doar la solicitare", a transmis Jandarmeria Bucureşti.
Câteva zeci de persoane protestează în faţa Parlamentului faţă de modificarea Codurilor penale, iar deputatul PSD Nicolae Bacalbaşa a fost huiduit de aceştia, la ieşirea din Parlament. El a fost împins de unul dintre protestatari şi a avut nevoie de protecţia jandarmilor, care l-au escortat prin parcul Izvor şi a mers până la metrou în huiduielile manifestanţilor, care au strigat "Nu scăpaţi", "Hoţii".
Protestul a început încă din timpul prezenţei premierului Viorica Dăncilă în plenul Parlamentului, la ora 13.00.
Bacalbașa, huiduit de protestatari. Jandarmii l-au escortat până la metrou. VIDEO
În timpul manifestaţiei, a avut loc şi un incident - deputatul PSD Nicolae Bacalbaşa a fost huiduit de protestatari, în momentul în care a plecat din Parlament. Cââiva dintre protestatari l-au înconjurat pe deputatul PSD, strigând "La puşcărie", "Ruşine", "Hoţii", "Vă bateţi joc de noi".
La faţa locului au intervenit imediat mai mulţi jandarmi, care i-au asigurat protecţia parlamentarului şi l-au escortat prin Parcul Izvor, el mergând până la metrou în huiduielile manifestanţilor. "Şi pe Ceauşescu l-a apărat Miliţia", "Comunistule", au strigat oamenii.
Seymour Hersh, jurnalist castigator al premiului Pulitzer

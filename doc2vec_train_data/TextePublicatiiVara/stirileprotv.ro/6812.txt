O bucată de teren din fața unui bloc din Craiova a luat-o la vale, sub privirile îngrozite ale oamenilor.
Acolo urmează să fie ridicat un alt imobil, iar dezvoltatorul susţine că ploile ar fi dus la alunecarea de teren. Totul a fost înregistrat de camerele de supraveghere.
În imagini se vede cum o parte din pavajul din fața blocului se rupe de parcă ar fi din hârtie şi cade în groapa de lângă clădire, odată cu scările.
Georgeta Popa, locatară: "Am văzut cum s-a crăpat în fracţiune de secundă şi cum a căzut totul, un zgomot fantastic, dar mă întreb ce s-ar fi întâmplat dacă chestia asta se întâmplă aseară. Copiii au locul de joacă acolo, acolo aveau, jucăriile sunt sub balcon."
În zona în care pământul a luat-o la vale urmează să fie construit un alt bloc. Oamenii din imobilul învecinat susţin că l-au avertizat pe dezvoltator de riscuri, însă acesta nu a luat nicio măsură, spun ei.
Terasamentul s-a surpat pe o lungime de 70 de metri pe autostrada Lugoj - Deva. Control inopinat din partea CNAIR
Afrodita Diaconescu, locatară: "S-a surpat dintr-odată pentru că a intrat apă pentru că domnii arabi au săpat sub scara. S-a auzit o bubuitură, sincer vă spun parcă a fost cutremur."
Locatar: "S-a mai surpat odată acest mâl, i-am avertizat verbal că există pericolul prăbuşirii, iar ei au continuat să sape. Există riscul să se înfunde canalizarea, există riscul de cădere a acelui zid de susţinere."
Cel acuzat se apără şi spune că s-a ajuns în această situaţie doar din cauza ploilor din ultimele zile. Acum va fi nevoit să suporte cheltuielile pentru reparaţii.
Darvi Sad, dezvoltator imobiliar: "Ce am făcut acolo este conform unui proiect autorizat de Primărie, nu am făcut nimic ilegal, tot ce s-a întâmplat a fost din cauza ploilor."
Locatarii din cele 56 de apartamente ale blocului dat în folosinţă acum doi ani - susţin că au depus o sesizare la primărie, iar autorităţile i-au asigurat că lucrarea a fost executată ca la carte.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

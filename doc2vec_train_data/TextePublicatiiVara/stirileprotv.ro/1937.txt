La întâlnirea cu președintele Donald Trump, Kim Jong-un a refuzat să folosează stiloul american pus la dispoziția sa pentru a semna acordul istoric de denuclearizare a Coreii de Nord.
Un membru al echipei de securitate nord-coreene a fost văzut purtând mănuși albe și ștergând stiloul, cu câteva momente înainte ca cei doi lideri să semneze. Apoi, în ultimul moment, sora lui Kim Jong-un, Kim Yo-jong, a scos din buzunar un stilou pe care i l-a dat fratelui ei, relatează The Telegraph .
Anyone else spot this? There were two "Donald Trump" signing pens, NK official came in and shined up the one for Kim, then at the last minute Kim Yo Jong pulled out her own per to use instead of the one provided. Kim used that and back it went in her blazer. (Pool video) pic.twitter.com/dZWEK22IdF
— Martyn Williams (@martyn_williams) 12 June 2018
Tânăra de aproximativ 30 de ani pare să fie cel mai de încredere om al lui Kim Jong-un, cel puțin în ultimele luni, ea fiind și prima membră a dinastiei care a călătorit în Coreea de Sud, în februarie, în timpul Jocurilor Olimpice.
Kim Jong-un are o binecunoscută obsesie de a nu lăsa în urmă informații personale și biologice atunci când călătorește în străinătate. Conform sursei citate, și-ar fi adus propriul WC la hotelul din Singapore unde a avut loc summitul, pentru a nu lăsa în urmă materiale care pot fi folosite de serviciile secrete pentru a afla informații despre sănătatea sa.

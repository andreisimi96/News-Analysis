Un băiat de 14 ani din judeţul Gorj a fost încătuşat preţ de câteva minute de poliţişti, după ce ar fi condus maşina părinţilor, evident fără să aibă permis.
Agenţii spun că au încercat să îl oprească pe adolescent, dar el ar fi luat-o la fugă pe un câmp. De cealaltă parte, familia băiatului susţine că puştiul nu făcea decât să împingă maşina, pentru a o porni. Inspectoratul de Poliţiei al Judeţului Gorj a transmis că agenţii au respectat întru totul procedurile.
Întâmplarea s-a petrecut într-un cătun din comună Săcelu, pe un drum slab circulat. Băiatul de 14 ani îşi ajuta bunicul să repare frânele unei maşini vechi. Când a făcut o probă autoturismului, pe o coastă din apropierea casei, un vecin a sunat la Poliţie şi în scurt timp au sosit şi agenţii.
Băiatul a fost dus încătuşat la secţie pentru audieri. Pe drum, în timp ce se afla în maşina poliţiei, i-au fost scose cătuşele, şi, în cele din urmă, a fost lăsat să plece acasă, urmând să fie audiat în prezenţa unui avocat într-o altă zi.
Părinţii minorului spun că îl vor reclama pe poliţist pentru comportament abuziv.

Valea Bekaa, din estul Libanului, a părut scena potopului biblic.
După numai 15 minute de ploaie, s-a format o viitură distructivă. Fenomene extreme, s-au înregistrat și mai aproape de noi, în Serbia vecină, unde grindina a făcut prăpăd.
Cum solul este de obicei foarte uscat, orice ploaie mai zdravăna are efecte dramatice în Orientul Mijlociu. După un sfert de ora de ploaie torenţială, căzută în valea Bekaa, şuvoaie vijelioase au luat pe sus mașini şi au distrus drumuri și numeroase proprietăți. Și în alte regiuni ale Libanului au fost semnalate ploi violente, urmate de inundații.
Furtuni năprasnice s-au abătut şi asupra unor regiuni întinse din Balcani. Uzice, un oraș din vestul Serbiei, a fost... "bombardat" cu grindină.
10 minute a durat ploaia cu grindină, iar pe străzi s-au format șuvoaie de apă cu gheață şi acoperișurile erau albe ca în mijlocul iernii. Mai grav este că grindina a distrus şi culturile din zonă. Experții spun că furtunile frecvente sunt în strânsă legătură cu temperaturile neobișnuit de ridicate din ultimele luni, iar vara este abia la început.
Seymour Hersh, jurnalist castigator al premiului Pulitzer

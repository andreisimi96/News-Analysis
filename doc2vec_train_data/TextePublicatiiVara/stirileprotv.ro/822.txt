Travis Jeppesen, primul american care a studiat în Coreea de Nord, a lansat o carte în care povestește ce l-a impresionat, dar și ce l-a șocat în țara condusă de Kim Jong-un.
În vara anului 2016, Travis a fost acceptat la Universitatea Kim Hyong Jik, unde a studiat, timp de o lună, limba coreeană. Deși perioada pare scurtă, americanul susține că a avut parte de foarte multe experiențe în aceste 30 de zile.
Cazat la hotelul de lux Sosan, tânărul era permanent însoțit de doi ghizi, indiferent de locul în care mergea, scrie Washington Post.
”Camera mea avea două paturi uriașe, noi, făcute în China, un dulap mare, aer condiționat și un balcon cu vedere asupra orașului”, povestește Travis.
În fiecare dimineață, era trezit la ora 5:00 de oda dedicată fostului lider Kim Il-sung: ”Unde ești, generalul nostru drag?”.
”Parcă te bântuie așa, este o senzație foarte ciudată. Sună ca și cum ar fi ceva dintr-un film al lui David Lynch”, o descrie acesta.
La Universitatea Kim Hyong Jik, Travis mergea câte două ore, zilnic. Apoi, în restul timpului își făcea temele și explora orașul.
”Nu era curent pe holuri, era întuneric. Iar băile nu aveau chiuvetă. Este o țară din lumea a treia, foarte săracă”, scrie americanul în cartea sa, despre universitatea la care a învățat.
Potrivit lui Travis, fiecare bloc avea ”spionul” său, care observa tot ce mișcă și apoi raporta guvernului.
”Se uita cine vine, cine pleacă, nota și cele mai mici detalii. Un spion bun știe exact câte lingurițe se află în fiecare apartament și este pregătit să dea mai departe informația, dacă este nevoie”, adaugă americanul.
O experiență care l-a șocat a fost când a mers la grădina zoologică și a văzut câini și pisici în cuști.
”Nu au această cultură de a crește un animal de companie. Este o țară săracă, cetățenii au probleme cu propria hrană. Să mai ai și un animal pe care să-l hrănești este un lux pentru ei”, povestește Travis.
La finalul cursului de o lună, Travis a primit un certificat care îi atestă nivelul de cunoaștere a limbii coreene. Deși a vrut să se întoarcă în Coreea de Nord câteva luni mai târziu, nu a mai putut din cauza situației tensionate dintre SUA și Coreea de Nord.
În ianuarie 2016, turistul american Otto Warmbier a fost arestat în Coreea de Nord, după ce a încercat să fure un afiș de propagandă. El a fost condamnat la 15 ani de închisoare.
În timp ce se afla în spatele gratiilor, Otto Warmbier s-a îmbolnăvit și a intrat în comă. El a fost repatriat în iunie 2017, starea sa fiind foarte gravă. La șase zile de la întoarcerea în SUA, studentul american a murit. Legiștii nu au identificat cauza morții, precizând doar că nu prezintă semne de tortură.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Sursa: Washington Post

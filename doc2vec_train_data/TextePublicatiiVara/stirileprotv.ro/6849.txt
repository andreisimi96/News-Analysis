Opt oameni au fost răniți după ce un taximetru a lovit mai mulți pietoni, inclusiv suporteriveniți la Cupa Mondială, în centrul Moscovei. Autoritățile spun că șoferul a pierdut controlul asupra volanului aproape de Piața Roșie.
Dar înregistrările apărute pe rețelele sociale par să arate altceva. Și anume că taximetristul a vrut să intre cu mașina în cei de pe trotuar.
În aceste imagini, a căror sursă nu a putut fi verificată, se vede cum un taximetru iese brusc din şirul de masini și lovește pietoni aflați pe trotuar. Vehiculul galben parcurge pe trotuar aproximativ zece metri, apoi se opreste intr-un indicator rutier.
Câteva persoane încearcă să-l oprească pe șofer, un individ îmbrăcat in negru, dar acesta reușește să fugă. Apoi și alții alearga după el.
"Am impresia că a fost un gest deliberat, pentru că aproape că se formase un blocaj în trafic, mașinile mergeau foarte încet. Cum să pierzi controlul asupra volanului și apoi să accelerezi și să intri în oameni? Ştiu ce am văzut. Eram mulți acolo, cum să intri așa pe un trotuar cu o mulțime de oameni? Nu era trotuarul liber”, spune un martor ocular
O femeie din Focşani a născut lângă staţia de taxi, fiindcă niciun şofer nu a luat-o
Deşi imaginile şi martorii par să contrazică versiunea oficială, Autoritatea pentru mangementul traficului din Moscova susţine că taximetristul de 28 de ani - care are o licenţă emisă în Kîrghîstan - NU a intrat în mod deliberat în mulţime.
Poliţia vorbeşte despre un accident petrecut lângă Piaţa Roşie şi a anunţat deschiderea unei anchete "pentru o presupusă încălcare a regulilor de circulaţie". Şoferul a fost, însă, arestat.
Şi primarul moscovit a postat pe Twitter un mesaj în acelaşi sens - "A fost un incident neplăcut cu un taximetru. Conducătorul auto a pierdut controlul vehiculului."
Potrivit unor surse medicale, doar unul dintre cei opt răniţi - o femeie - se afla în stare gravă.

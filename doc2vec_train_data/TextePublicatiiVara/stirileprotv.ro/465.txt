Bărbatul care a ucis marţi trei oameni în oraşul belgian Liege omorâse un altul cu o zi înainte, a declarat ministrul de interne al Belgiei, Jan Jambon, la postul RTL, informează miercuri DPA, conform Agerpres.
Marţi dimineaţa, bărbatul a atacat şi ucis doi poliţişti în Liege, precum şi un tânăr de 22 de ani. El s-a refugiat într-un liceu, de unde a tras câteva focuri de armă asupra forţelor speciale, înainte de a fi împuşcat şi ucis.
Întrebat cu privire la motivaţia acestuia, Jambon a spus la RTL, potrivit agenţiei de presă Belga: "Ar putea fi vorba despre radicalizare, dar şi de faptul că el nu mai avea perspective în societatea noastră, din cauza unei crime pe care o comisese cu o zi înainte".
Potrivit procuraturii belgiene, citată de dpa, bărbatul - identificat drept Benjamin Herman, cetăţean belgian, născut la 12 ianuarie 1987, cunoscut poliţiei pentru 'furt cu violenţă, consum de stupefiante şi rebeliune' - a strigat de mai multe ori 'Allah Akbar' în timpul atacului.
Two woman cops and one civilian killed in terror attack in Liege.
Terrorist shot down /Belgium pic.twitter.com/mYP8cXZI5f
— Harry Boone (@towersight) 29 May 2018
Imagini difuzate de canalul de televiziune privat RTL îl arată pe atacator întins pe trotuar, îmbrăcat complet în negru, cu faţa la pământ.
Faptele sunt calificate drept "atac terorist" de Parchetul federal al Belgiei
Justiţia belgiană a calificat drept "atac terorist şi tentativă de atac terorist" atacul care a avut loc marţi la Liege şi care s-a soldat cu trei morţi, informează AFP.
"Faptele sunt calificate drept asasinat terorist şi tentativă de asasinat terorist", a declarat o purtătoare de cuvânt a Parchetului, Wenke Roggen, în timpul unei conferinţe de presă. "Primele elemente ale anchetei indică faptul că ar putea fi vorba de un atentat terorist", a adăugat ea, precizând că ancheta cu privire la autorul atacului "se concentrează pe problema de a şti dacă acesta a acţionat singur".
Seymour Hersh, jurnalist castigator al premiului Pulitzer
Cum a fost surprins atacatorul din Liege de o localnică, imediat după ce a ucis 3 oameni
Prima imagine cu atacatorul din Liege. Martor: ”Avea 2 pistoale”

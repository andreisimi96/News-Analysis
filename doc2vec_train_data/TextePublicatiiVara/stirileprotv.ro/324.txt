Cele mai grele vizite la dentist sunt cu cei mici. De aceea, relaţia copiilor cu medicul stomatolog ar trebui construită încă din primul an de viaţă.
În prezent, avem la îndemână tot felul de anestetizice pentru copilaşii ajunşi pe scaunul stomatologului. Medicii spun, însă, că un proces de comunicare eficient face mai mult decât toate acestea. Iată cum se construieşte încrederea.
Carii multe, la vârste mici, pe dinţii de lapte. Oricum se schimbă, deci copilul nu va avea probleme ulterior, cred mulţi părinţi. Dar aceşti dinţi de lapte, afectaţi masiv de carii, se pierd repede. Iată ce rezultă:
Dr. Monica Teodorescu, Institutul „„Alfred Rusescu”: ”Având în vedere că avem 20 de dinţi de lapte şi 32 definitivi, trebuie să-i păstrăm, ca să ne păstrăm spaţii pentru dinții care o să apară. Altfel, dinţii o să migreze cât mai în față. Apar probleme de masticaţie, dar şi înghesuiri dentare, care vor favoriza cariile pe dinții definitivi. Şi o altă problemă sunt infecţiile maxilarului de la carii netratate, care pot să afecteze dinții definitivi.”
Cu cel mic mergeţi la stomatolog de când e bebeluş. Pentru împrietenire. Nu neapărat pentru tratamente medicale. Iar ca părinţi, renunţaţi la pedeapsă: “dacă nu eşti cuminte, te duc la doctor”. Astfel, pe măsură ce copilul creşte, nu va avea niciun fel de reticentă pentru medic.
Pentru tratamentele stomatologice care presupun durere, medicii au la ora actuală aşa numita inhalo-sedare. Adică un gaz cu o concetratie mare de azot.
Dr. Denisa Ştefan, medic dentist: ”Efectul principal e de relaxare.” 
Sunt însă situaţii în care, fără anestezie totală, nu se poate efectua tratamentul stomatologic. Ne referim la copiii care au probleme grave stomatologice. Dar şi la cei care nu pot rezista pe scaunul stomatologic. De exemplu, micuţii cu ADHD.
Dr. Amiel Stroianu, medic specialist pedodonţie: ”Sunt mai multe moduri de a anestezia un copil, accentul trebuie pus pe siguranţă medicală.”
Medicamentul anestezic se administează sub formă de sirop.  
Seymour Hersh, jurnalist castigator al premiului Pulitzer

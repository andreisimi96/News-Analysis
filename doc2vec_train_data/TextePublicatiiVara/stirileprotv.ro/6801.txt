Senatorul și fostul președinte al României, Traian Băsescu, a calificat, sâmbătă, drept inacceptabilă decizia Curții Constituționale a României de a „face din Ministrul Justiției un șef al președintelui României.”
„Justiţia, o altă prioritate. A fost prioritatea mea, cu bunele şi relele ei, nu mai este la nivelul anului 2004 atunci când, în sediul de la Kiseleff se stabilea cui să se facă dosar, stabilea Năstase cu Văcăroiu, cu Stănoiu şi aşa mai departe. Astăzi, justiţia are nivelul ei de independenţă, dar şi nivelul ei de erori, erori şi uneori abuzuri. Legislaţia trebuie modificată în aşa fel încât abuzurile să nu mai fie posibile, în aşa fel încât un procuror care falsifică probe să fie tras la răspundere, dar nu trebuie puşi sub control politic nici procurorii nici judecătorii", a spus Traian Băsescu, la congresul extraordinar al PMP, conform Agerpres .
El a făcut referire şi la decizia CCR privind revocarea şefei DNA, Laura Codruţa Kovesi.
„Avem de dat o bătălie teribilă pentru ca numirile de procurori să nu revină din nou la partide. Decizia CCR care face din ministrul Justiţiei un şef al preşedintelui României este inacceptabilă şi prin legi trebuie să restabilim cheia dublă la numirea procurorilor. Nu se poate să fie lăsată pe mâna unui om politic numirea şi revocarea procurorilor pentru că acel om politic este sub controlul partidului. Azi e Tudorel Toader ministrul Justiţiei, dar dacă mâine devine Dăncilă ministrul Justiţiei? Dar dacă mâine devine fata de la tineret şi sport ministrul Justiţiei? Vă imaginaţi unde se stabilesc schimbările de procurori", a mai spus fostul şef de stat.
În opinia sa, această „dublă cheie” mult hulită de unii în numirea procurorilor îşi arată acum valoarea.
Iordache, supărat că Iohannis retrimite legi la Parlament. "E tragere de timp"
„O să ne trezim cu procurori stabiliţi de Dragnea, o să ne trezim cu faptul că atunci când unui om politic i se face un dosar vine domnul Dragnea şi spune schimbă-l pe procurorul-şef pentru că nu a avut grijă ca omul meu de la Cucuieţi să nu fie anchetat", a mai susținut Traian Băsescu.
Seymour Hersh, jurnalist castigator al premiului Pulitzer

Preşedintele Klaus Iohannis a afirmat marţi că nu îi este teamă de niciun fel de încercare de suspendare a sa din funcţie, precizând că nu există niciun motiv pentru acest lucru.
"Am observat că foarte mulţi sunt preocupaţi de suspendare.
Pot să vă spun că eu nu. Nu există niciun motiv de suspendare şi nu mi-e teamă de niciun fel de încercare de suspendare", a precizat Iohannis, la Palatul Cotroceni, potrivit Agerpres.
Șeful statului a fost întrebat cum comentează faptul că unul dintre liderii PSD a susţinut că este dispus să strângă semnături pentru suspendarea şefului statului.
Preşedintele PSD, Liviu Dragnea, a declarat luni că suspendarea preşedintelui nu este un subiect care să fie discutat în partid deocamdată, însă a avertizat că social-democraţii nu vor fi de acord ca cineva, indiferent cine ar fi acela, să se plaseze deasupra legii sau Constituţiei.
Dragnea, întrebat despre o suspendare a președintelui. ”Așteptăm ce va face președintele”
"Vreau să fac o precizare - noi nu avem o decizie a Curţii Constituţionale până la acest moment, avem un comunicat. În momentul în care decizia CCR care cuprinde şi dispozitivul şi motivarea va fi publicată în Monitorul Oficial atunci o să aşteptăm să vedem ce face preşedintele şi vom decide şi vom acţiona în consecinţă. Ce vă pot spune cu toată seriozitatea - nu vom fi de acord ca cineva, indiferent cine ar fi acela, să se plaseze deasupra legii sau deasupra Constituţiei. În afară de aceste idei avansate din partea unor colegi de la noi (cu privire la suspendarea preşedintelui - n.r.), pe care nu le-am discutat în partid până acum şi nu avem de ce pentru că nu avem o decizie a Curţii - am văzut şi multe alte prostii fără margini în spaţiul public.
De exemplu, ideea năstruşnică a domnului Cioloş să se organizeze un referendum pentru a se pune în discuţie o decizie a CCR. Am văzut un alt lider de partid, denunţătorul de serviciu, care spunea că deciziile Curţii nu sunt opozabile preşedintelui României. Ce mi se pare mie foarte grav este că de aici poţi să tragi concluzia că aceşti oameni au o atitudine ca şi cum ar susţine ideea de dictatură în România", a spus Dragnea, la Palatul Parlamentului.
El a adăugat că atunci când susţii că nişte decizii ale Curţii Constituţionale, instituţie care este "unul dintre pilonii fundamentali ai statului de drept", nu trebuie să fie respectate atunci "sigur că democraţia te deranjează".
Dragnea a menţionat că, în cazul în care preşedintele invită partidele la consultări în urma deciziei CCR, nu vede motive să refuze.
Seymour Hersh, jurnalist castigator al premiului Pulitzer

Simona Halep s-a calificat în finala turneului de Grand Slam Roland Garros, după ce a învins-o pe Garbine Muguruza, din Spania, cu scorul de 6-1, 6-4.
Este a treia finală pe care Simona o va juca pe zgura de la Paris şi a patra de Grand Slam, după ce anul acesta a pierdut, în ultima fază, la Australian Open. Halep şi-a păstrat numărul 1 mondial, pentru care s-a luptat şi Garbine Muguruza, numărul 3 mondial.
Calificarea în finală îi aduce peste un milion de euro, iar dacă va câştiga turneul, va încasa 2,2 milioane de euro. În finală, Simona va întâlni pe Sloane Stephens, iar marele meci va fi transmis, sâmbătă, în direct, la PRO TV .
După ce a dominat categoric primul set, pe care l-a câştigat cu 6 la 1, Simona a avut emoţii în setul al doilea, pe care l-a condus în prima parte jucătoarea spaniolă.
La 4-4, meciul a fost extrem de tensionat, fiecare sportivă având mai multe şanse să se desprindă la 5-4. Cu o putere de luptă extraordinară, fizic şi lovituri câştigătoare, Halep a reuşit să câştige acel game şi apoi meciul.
Simona Halep s-a calificat în finala de la Roland Garros
Este a treia finală pe care Simona o va disputa la Roland Garros, după una pierdută în fața Mariei Sharapova în 2014 şi cea de-a doua, pierdută în fața Jelenei Ostapenko.
Jucătoarea noastră a declarat mereu că turneul de la Paris este preferatul ei şi că visul său este să câştige pe zgura de la Roland Garros titlul suprem.
"Voi încerca să fiu mai bună decât anul trecut", a declarat Simona la finalul partidei.
Marea Finală se va juca sâmbătă, de la ora 16:00 şi va fi în direct la PRO TV , iar toate informaţiile despre meci şi atmosfera de la Paris vor fi analizate într-o ediţie specială a Ştirilor PRO TV , de la ora 15:00, cu Andreea Esca şi invitaţii ei, Cristian Tudor Popescu şi Mihai Mironică.
Seymour Hersh, jurnalist castigator al premiului Pulitzer
Tags: simona halep, roland garros, turneu, tenis,
Prima reacție a Simonei Halep, după ce s-a calificat pentru a treia oară în finală la Roland Garros
Photo of the day
Simona Halep s-a calificat în finala de la Roland Garros
Simona Halep s-a calificat pentru a treia oară în finală la Roland Garros. Românca își păstrează numărul 1 mondial

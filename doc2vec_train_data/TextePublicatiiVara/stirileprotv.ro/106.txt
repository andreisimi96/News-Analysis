Daniel Gheorghe, arădeanul care susţine că are toate drepturile asupra mărcii înregistrate ”Părintele Arsenie Boca”, a fost amendat pentru că ar fi abuzat de numărul de urgenţă 112.
Daniel Gheorghe, tânărul care a obţinut licenţa pentru folosirea mărcii "Boca părintele şi Arsenie" de la compania engleză care a înregistrat marca la Oficiul European de Proprietate Intelectuală, a început un război împotriva comercianţilor de articole bisericeşti cu chipul lui Arsenie Boca. A ajuns și la Mănăstirea Prislop, acolo unde afacerile legate de numele şi imaginea părintelui prosperă. Aflându-se aici, tânărul a apelat de mai multe ori numărul de urgență 112, iar poliția l-a amendat, pentru că solicitarea lui nu s-ar fi justificat, relatează aradon.ro .
În urmă cu două săptămâni, Daniel Gheorghe s-a deplasat în zonă şi a chemat Poliţia pentru a sesiza faptul că se vând materiale de cult fără licenţă. Atunci, oamenii legii s-au deplasat şi au constatat starea de fapt, întocmind un dosar penal în acest sens.
Joi, 24 mai, acesta a mers din nou la Prislop pentru a continua războiul cu vânzătorii de iconiţe. În momentul în care a observat că se vând, în continuare, obiecte de cult cu Arsenie Boca, a sunat la 112 pentru a sesiza aceeaşi  fapră.
De această dată, poliția a luat măsuri împotriva lui.
Creştere alarmantă a populaţiei: care vor fi cele mai aglomerate oraşe în 2050
”Întrucât cele sesizate prin Serviciul Unic Apeluri de Urgenţă 112 nu justificau urgenţa deplasării poliţiştilor la faţa locului, aspectele sesizate fiind cunoscute şi aflate în instrumentare spre soluţionare la unitatea de parchet competentă teritorial, tânărul a fost sancţionat contravenţional cu amendă în valoare de 200 de lei”, au anunţat reprezentanţii Inspectoratului de Poliţie Judeţean Hunedoara.
Poliția l-a amendat pentru că a sunat abuziv la numărul de urgenţă. Mai mult, se pare că aceasta ar fi chiar a doua amendă pe care Daniel Gheorghe a primit-o de la poliţiştii hunedoreni. Şi prima a fost aplicată de oamenii legii tot pentru un apel la 112. 
Seymour Hersh, jurnalist castigator al premiului Pulitzer

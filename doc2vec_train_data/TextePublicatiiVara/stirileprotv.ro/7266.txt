Comisia Europeană a aprobat finanțarea secțiunii de autostradă  Târgu Mureș - Câmpia Turzii, în valoare de peste 246 milioane de euro.
Comisarul european pentru politică regională Corina Creţu a aprobat o finanţare de peste 246 milioane de euro din Fondul de coeziune, pentru construcţia secţiunii de autostradă care va lega localităţile Târgu Mureş, Ogra şi Câmpia Turzii, informează un comunicat al Comisiei Europene.
"Acest proiect de mare importanţă, situat pe un coridor european strategic, va contribui la crearea unei reţele de transport mai rapide şi mai sigure în România. De asemenea, va face regiunea mai atractivă atât pentru investitori, cât şi pentru turism şi va înlesni dezvoltarea economică, permiţând locuitorilor să reducă timpul necesar deplasării între cele două localităţi la mai puţin de oră", a declarat Corina Creţu.
Proiectul are în vedere construcţia unei porţiuni de 51,8 km de autostradă, cu două benzi pe sens de circulaţie, între oraşele Târgu Mureş şi Câmpia Turzii, precum şi a unei secţiuni de 4,7 km în apropierea oraşului Tîrgu Mureş Secţiunea de autostradă Târgu Mureş - Câmpia Turzii va face parte din coridorul 9 - Rin-Dunăre, ce leagă Strasbourg de Constanţa în cadrul reţelei de transport pan-european. Proiectul urmează a fi finalizat până în luna octombrie 2019.
Comisia Europeană precizează că România beneficiază de o alocare de peste 22 miliarde de euro în cadrul politicii de coeziune pentru perioada 2014-2020. Proiectele de infrastructură mare din domeniul transportului urmează a beneficia de 5,1 miliarde de euro.
Seymour Hersh, jurnalist castigator al premiului Pulitzer

O familie de români a organizat o nuntă într-un local din oraşul spaniol Viveiro (provincia Lugo), dar după terminarea evenimentului membrii acestei familii au plecat fără să achite localului o factură de peste 8.000 de euro şi sunt de negăsit.
Poliţia spaniolă a cerut ajutor internaţional pentru a-i localiza, scrie publicaţia La Vanguardia, conform Agerpres.
Familia ginerelui negociase preţul cu localul, fiind convenit să plătească un avans de 1.500 de euro înaintea nunţii şi 8.266 la terminarea petrecerii.
Conform presei locale, nunta desfăşurată pe 9 mai nu a dus lipsă de lux, inclusiv rochia miresei fiind împodobită cu pietre Swarovski. Mai mult, au apelat chiar la un avion privat pentru a aduce un faimos artist român care să însufleţească petrecerea.
Cei circa 200 de invitaţi au băut, au mâncat şi au petrecut până dimineaţă, iar când a venit ora când au trebuit să elibereze localul fratele ginerelui a promis că va achita factura a doua zi, motivând că nu poate plăti pe moment întrucât tatăl său are probleme de sănătate. Ziua următoare membri ai familiei au venit acolo cu aceeaşi scuză pentru a nu plăti, apoi au dispărut şi nu se mai ştie nimic de ei.
Prima apariție publică după nuntă a Prințului Harry și a lui Meghan Markle
După zece zile de aşteptare, timp în care localul a încercat în zadar să-i contacteze la numerele de telefon lăsate, a fost sesizată poliţia spaniolă, care la rândul ei a cerut ajutor internaţional pentru localizarea în Spania, România sau într-o altă ţară a membrilor acelei familii acuzaţi de escrocherie.
Seymour Hersh, jurnalist castigator al premiului Pulitzer

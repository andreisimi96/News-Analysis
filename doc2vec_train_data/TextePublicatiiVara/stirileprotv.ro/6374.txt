Vitamina C este indispensabilă organismului uman. Se distruge însă extrem de uşor în contact cu lumina.
Doar în acest sezon puteţi să vă asiguraţi tot necesarul. Dar nu de la piaţă şi nici de la supermarket. În rest, cel mai sigur e să apelaţi nu la legume şi fructe, ci la miere.
”Vitamina C este un compus organic care se oxidează foarte ușor. Ați văzut, când ați tăiat un măr, imediat se oxidează. Produsul oxidat nu mai este benefic”, ne spune Ion Ion, Facultatea de Chimie Aplicată, un profesor de chimie organică.
În acest sezon vă puteți asigura tot necesarul zilnic de vitamina C dacă rupeți direct din pom un fruct sau luați o legumă din grădină și o mâncați imediat. Așa că, ori de câte ori aveți ocazia, nu ezitați! Legumele și fructele din supermarket conțin cantități infime din această vitamină.
”Vitamina C la 48 de ore de la cules scade la mai puțin de jumătate. Și atunci, important este să mâncăm legume indiferent dacă ele sunt gătite, congelate, în conservă sau proaspete, pentru că aduc mai mult decât vitamine în organismul nostru”, explică Mihaela Bilic, medic nutriționist.
Efectul ascuns al ţigărilor. Boala mortală despre care puţini fumători ştiu
În privința legumelor și fructelor din supermarket este important să le consumați, dar nu pentru vitamina C, ci pentru pigmenții pe care îi conțin. Se numesc fitonutrienți și nu se distrug la lumină.
”Plantele ne aduc nouă acești pigmenți, aceia care dau culoare plantelor și care sunt stabili și la gătit, adică la temperatură, și la oxidare”, explică Mihaela Bilic.
În restul anului, vitala vitamină C se poate lua, este adevărat, în cantități mici, dar sigure, din miere.
”Țările dezvoltate au un consum de miere pe cap de locuitor mult mai mare decât avem noi. Mierea conține și foarte multe vitamine. Tot setul de B: B1, B2, B3, B5, B6, B12. Puțină vitamina C conține și ea”, transmite profesorul Ion Ion.
O linguriță de miere în fiecare dimineață. Vă asigurați astfel, la începutul zilei, un complex imens de vitamine și minerale.

Ploile abundente au provocat inundaţii în mai multe ţări din vestul Europei. Belgia, Franţa, Germania şi Luxemburg sunt afectate.
Sute de oameni au fost evacuaţi, iar pentru unii dintre ei este al doilea rând de inundaţii în doar o săptămână. În Belgia, regiunea Hainaut este printre cele mai afectate de intemperiile din ultimele zile. Angajatii nici nu apucasera sa redeschida această staţie de tren din Charleroi după inundaţiile precedente.
În mai multe oraşe au fost activate planurile de urgenţă, iar sălile de sport au fost transformate în adăposturi pentru cei evacuaţi. Iar unde n-au fost inundaţii, au venit torenţi de noroi de pe dealurile din jur.
Rău a fost si in provincia Liege. În unele cazuri, apa a inundat atât de repede parterul caselor incat oamenii abia au avut timp să ajunga la etaj.
"Soţul meu a auzit zgomote dinspre chiuvetă şi într-o secundă, curtea din spate era complet inundată, cu apa până mai sus de ferestre. Abia am avut timp să urcăm să ne punem la adăpost”, povesteşte o localnică.
Vijelie în Satu Mare. Străzile au fost inundate, câteva mașini distruse de copaci căzuți
Până aseară, pompierii înregistraseră cinci sute de intervenţii doar în această regiune pentru a evacua oameni izolaţi.
"N-am avut timp să ne fie frică. Ne-am salvat câinele şi am urcat la etaj, iar apa urca după noi."
Si nordul şi estul Franţei au fost lovite de grindină şi furtuni, care au dus la inundatii si alunecări de teren.

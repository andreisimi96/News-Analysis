Au fost descinderi miercuri dimineaţă la indivizi suspectaţi de furturi din locuinţe. Poliţiştii din Prahova au percheziţionat 6 locuinţe din Galaţi şi Braşov şi vor audia trei bărbaţi bănuiţi că se ocupau cu spargeri de apartamente.
Se pare că numai în Ploieşti, în doar jumătate de an, au reuşit să intre şi să fure bani şi bijuterii din 10 locuinţe. Preferau să opereze la parterul blocurilor, mai ales dacă găseau ferestrele lăsate deschise.
Au fost şi cazuri în care au spart geamurile şi, de regulă, scotoceau după obiecte mici, dar de valoare mare. Anchetatorii au indicii că suspecţii au comis astfel de furturi şi în Braşov. Prejudiciul estimat de poliţişti se ridică la 80.000 de lei, dar ancheta este abia la început.
Seymour Hersh, jurnalist castigator al premiului Pulitzer

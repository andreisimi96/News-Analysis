Egiptul este considerat cea mai sigură țară din Africa, dar și decât Statele Unite și Marea Britanie, arată un sondaj.
Grupul Global pentru Lege și Ordine Gallup a întrebat oamenii din întreaga lume în ce țări s-au simțit în siguranță mergând noaptea pe străzi și dacă au fost victimele unor infracțiuni.
Astfel, Egiptul a fost cotat drept a 16-a cea mai sigură țară din 135, în timp ce Marea Britanie se află pe locul 21, iar Statele Unite pe locul 35. Pe primul loc în acest top este Singapore, în timp ce codașa este Venezuela, relatează BBC News.
88% dintre cetățeni se simt în siguranță în Egipt, ceea ce plasează țara la același nivel cu Danemarca, Slovenia și China. La sondaj au participat 148.000 de cetățeni din 142 de țări. Oamenii au fost întrebați dacă au încredere în poliția locală, dacă se simt siguri pe străzi noaptea, dacă ei sau alți membri ai familiilor lor au fost jefuiți sau agresați în ultimele 12 luni.
La conducerea Egiptului este, din 2013, președintele Abdul Fattah al-Sisi. Guvernul său a început o ofensivă împotriva militanților islamiști care doar în 2017 au ucis peste 70 de persoane, în atacuri sinucigașe împotriva bisericilor din Cairo, Tanta și Alexandria. Totodată, lupătorii grupării Stat Islamic au lansat atacuri împotriva militarilor egipteni din peninsula Sinai.

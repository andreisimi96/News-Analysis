Summitul G7 din Canada s-a încheiat cu insulte. Donald Trump l-a catalogat pe premierul Canadei drept "necinstit şi slab" şi şi-a retras sprijinul pentru declaraţia finală a summitului, după ce iniţial o semnase.
Preşedintele american s-a supărat pentru că Justin Trudeau a spus într-o conferinţă de presă că taxele puse de Washington pe importuri reprezintă o insultă.
Donald Trump a plecat primul de la summitul G7 din Canada, nu înainte de a repeta poziţia Statelor Unite în controversa taxelor suplimentare impuse pe importurile de aluminiu şi oţel.
Donald Trump, preşedintele SUA: "S-a profitat de Statele Unite decenii la rând şi nu mai putem face asta. Am avut discuţii foarte productive despre nevoia de a avea un comerţ corect şi reciproc, asta înseamnă simetric. Nu putem fi taxaţi cu 270%, iar noi să nu-i taxăm deloc. Nu mai merge aşa."
Totuşi, la câteva ore distanţă, premierul canadian Justin Trudeau anunţa că toţi cei şapte lideri au semnat o declaraţie comună prin care se angajează să reducă barierele comerciale, inclusiv taxele pe importuri, şi subvenţiile.
Trump, Macron și Trudeau s-au certat pe Twitter. Președintele SUA s-a supărat și pleacă de la G7
În aceeaşi conferinţă de presă, Trudeau a precizat însă şi că ţara să vă introduce taxe pe importurile americane de la 1 iulie, în replică la cele introduse de Statele Unite.
Justin Trudeau, premierul Canadei: "I-am spus direct preşedintelui că nu glumim cu faptul că Statele Unite au introdus taxe semnificative pentru industria noastră de oţel şi aluminiu, şi mai ales nu glumim cu faptul că au făcut-o în baza unui argument de securitate naţională. E cam insultător."
Donald Trump a luat foc la auzul acestor declaraţii. El l-a acuzat pe Trudeau de "afirmaţii false" şi şi-a retras sprijinul pentru comunicatul final al reuniunii. A adăugat că Trudeau e "necinstit şi slab", după ce în întâlnirea bilaterală cu el a fost umil.
Seymour Hersh, jurnalist castigator al premiului Pulitzer
Donald Trump, izolat de liderii lumii la summitul G7. Opoziţie comună a europenilor faţă de reintegrarea Rusiei
Trump, Macron și Trudeau s-au certat pe Twitter. Președintele SUA s-a supărat și pleacă de la G7

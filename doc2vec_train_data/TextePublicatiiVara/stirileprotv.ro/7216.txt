Fără vreun avertisment sau vreo invitaţie, pasagerii unei curse aviatice între Las Vegas şi Baltimore s-au trezit martori la o cununie. În timp ce se aflau în aer, pe culoare şi-au făcut apariţia o mireasă şi alesul ei.
Iar din boxe a răsunat vocea pilotului, care i-a anunţat că tinerii s-au întâlnit pe un site de matrimoniale şi au hotărât să-şi unească destinele. Apoi, comandantul a oficiat căsătoria, strecurând şi câteva glumiţe.
După ce au spus „da", cei doi soţi au mers înapoi la locurile lor în paşi de dans. O pasageră a filmat momentul şi l-a postat pe o reţea de socializare.
Mirii au păstrat însă discreţia. A rămas un mister de ce au ales să se căsătorească în aer, la bordul unui avion.

Cu multă dărnicie, senatorii au votat luni un cod al administraţiei publice locale, graţie căruia toţi cei care au condus un oraş sau o comună vor avea pensii speciale.
Sumele sunt calculate în funcţie de numărul de mandate. Primarul Capitalei ar lua în plus peste 3.500 de lei la pensie după un singur mandat, şi aproape 11.000, dacă rezista 12 ani în funcţie.
Pensia specială pentru primari a fost cerută vehement de aleşii din întreaga ţară. Şi iată că dorinţa li s-a îndeplinit. Primarii, viceprimarii, preşedinţii şi vicepreşedinţii de consilii judeţene vor primi pe lângă pensia de stat şi una specială, calculată în funcţie de numărul de mandate şi de valoarea salariului brut încasat.
Dacă ne luăm după legea salarizării, primarul general al capitalei ar primi peste 3600 de lei după un mandat, aproape 7.300 de lei după două mandate şi aproape 11.000 de lei după trei mandate.
Un primar de oraş reşedinţa de judeţ se va lăuda şi el cu sume consistente peste pensia normală, iar aleşii din mediul rural îşi vor rotunji deasemenea veniturile.
Parlamentarii au depus un proiect de lege pentru acordarea de pensii speciale aleșilor locali
Primarul general al Capitalei – 19.000 de lei salariul – 3.648 de lei suplimentar la pensie pentru un mandat, 7296 pentru două mandate şi 10.944 pentru trei mandate
Primar municipiu reşedinţa de judeţ - 17.100 salariul – 3.283 de lei supliment la pensie, 6.566 pentru două mandate, 9.849 pentru trei mandate
Primar comună (până la 3.000 locuitori) – 7.600 de lei salariul – 1.459 de lei supliment la pensie, 2.918 de lei sumpliment la pensie, 4.377 de lei supliment la pensie
În timpul dezbaterilor, aleşii din opoziţie au pus pe computer un cântec patriotic bine cunoscut în perioada comunistă, acuzând puterea ca politizează administraţia publică locală şi că slăbeşte criteriile de integritate ale aleşilor.
Florina Presadă, senator USR: "Nu cred că toată lumea din sala ştie ce înseamnă PSD - Partidul Slugilor lui Dragnea. Aşa va arăta toată ţara după adoptarea acestei legi. Ne costă pensiile speciale pentru primari o sută şi ceva de milioane de euro annual. Cum ar fi fost posibil un miting ca cel pe care l-am văzut în weekend organizat de PSD…”
Claudiu Manda: “Vă mulţumim pentru intervenţie, rugămintea era să cereţi scuze colegilor de la PSD pentru jignire şi nu cred că o veţi face. E adevărat, dumneavoastră terminaţi mai greu".
Pensiile speciale pentru aleşi vin după ce, în iulie anul trecut, în primul val al majorărilor salariale, aleşii şi-au majorat veniturile lunare cu 30%.
Legea a dat peste cap activitatea multor primarii mici care, după ce au achitat salariile primarului, viceprimarului şi consilierilor, nu au mai avut bani de investiţii şi nici măcar pentru plata facturilor curente.
Seymour Hersh, jurnalist castigator al premiului Pulitzer

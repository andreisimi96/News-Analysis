Seismul cu magnitudinea 6,1 care a zguduit luni dimineaţa Osaka, cea de-a doua metropolă ca mărime din Japonia, a provocat trei decese şi rănirea a peste 200 de persoane, întrerupând activitatea fabricilor dintr-o importantă zonă.
Nu există riscul de tsunami, au informat autorităţile nipone. Premierul Shinzo Abe a declarat că autorităţile evaluează pagubele şi că prioritatea este siguranţa locuitorilor, potrivit Agerpres .
Imaginile transmise de televiziuni au arătat mai multe conducte de apă avariate şi un incendiu izbucnit într-o locuinţă după seismul produs înainte de ora 8 a.m. (23:00 GMT duminică) când locuitorii se îndreptau spre muncă.
Epicentrul seismului a fost localizat la nordul oraşului Osaka, potrivit Agenţiei Meteorologice Japoneze care a revizuit magnitudinea cutremurului la 6,1 după ce iniţial o stabilise la 5,9.
Cutremurul a afectat o importantă zonă industrială din centrul Japoniei. Compania Panasonic a anunţat că a sistat producţia la două dintre fabricile sale, una care produce corpuri de iluminat, iar cealaltă proiectoare, iar Daihatsu Motor Co, filială a Toyota Motor Corp, a suspendat producţia în Osaka şi Kyoto până la evaluare pagubelor.
Potrivit presei japoneze, un bărbat de 80 de ani şi o fetiţă de nouă ani au fost ucişi de un zid care s-a prăbuşit, iar un alt bărbat de circa 80 de ani ar fi decedat lovit de o bibliotecă.
Autorităţile au confirmat două decese, potrivit Reuters.
Prefectura Osaka, care include oraşul şi zona limitrofă, are o populaţie de 8,8 milioane de locuitori.
Nu au fost detectate avarii la centralele nucleare de la Mihama, Takahama şi Ohi din nordul Osaka, potrivit companiei Kansai Electric Power. Peste 170.000 de locuinţe din Osaka aşi prefectura învecinată Hyogo au rămas temporar fără electricitate, care a devenit din nou funcţională după două ore, potrivit aceleiaşi companii.
Sharp Corp a declarat că fabricile sale din regiune funcţionează normal, dar o unitate de producţie în parteneriat cu Hon Hai Precision Industry a sistat producţia din motive de siguranţă. Producţia Honda Motor Co. din Suzuka, aflată în prefectura învecinată Mie, a fost oprită pentru verificări, dar nu au fost identificate probleme, iar activitatea a revenit la normal.
Un cutremur de 9 grade a lovit nord-estul Japoniei la 11 martie 2011 provocând un tsunami devastator care a ucis circa 18.000 de persoane şi a provocat cel mai mare dezastru nuclear din ultimul sfert de secol la centrala electrică atomică Fukushima Daiichi.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

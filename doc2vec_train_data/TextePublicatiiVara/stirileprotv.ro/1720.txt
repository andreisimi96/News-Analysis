Preşedintele României a avertizat la summit-ul de la Varşovia asupra faptului că distanţa faţă de Rusia nu mai e o garanţie a securităţii.
La summitul celor 9 ţări NATO de pe flancul estic, desfăşurat săptămâna trecută în Polonia, Klaus Iohannis a vorbit despre irelevanţa geografiei în contextul acţiunilor agresive ale Rusiei. După ce preşedintele parlamentului ceh, Radek Vondracek, şi-a exprimat "uşurarea" că ţara sa nu are o frontieră comună cu Rusia, Iohannis i-a răspuns că distanţa geografică nu mai e o garanţie a securităţii, făcând aluzie la cazul Skripal
"Sigur, Cehia nu e lângă flancul estic, dar Salisbury e? Vedem cum, deodată, geografia nu mai contează cu adevărat", a spus Iohannis, potrivit AP , în timpul uni dezbateri organizată de două think-tank-uri. 
"Trebuie să ţinem cont de vechile tactici, dar abordarea s-a schimbat complet. Dat fiind progresul fantastic al tehnologia - şi nu mă gândesc doar la mediul online - abordarea militară s-a schimbat atât de mullt încât distanţa geografică e doar un factor de luat în calcul, dar nu mai e un factor strategic", a continuat preşedintele României.
"Trebuie să fim serioşi în privinţa NATO. Nu e suficient să mergem la summit-uri şi să spunem că avem nevoie de întărirea prezenţei NATO pe flacul estic. Lucrurile trebuie să înceapă de acasă şi fiecare dintre noi să facă ceea ce trebuie pentru a îşi pregăti ţara, cheltuielile de apărare, şi a le integra apoi în strategia mai amplă a NATO."
Ambasadorul Rusiei la Bucureşti: "Nu putem ignora scutul de la Deveselu şi batalioanele NATO"
 "Avem o mare problemă pe flancul de est, numită Rusia, şi suntem hotărâţi să continuă să acţionăm aşa cum a făcut-o NATO în ultimii ani. Lăsăm canalele de comunicare deschise, dar trebuie să avem o defensivă puternică şi o postură de descurajare."
Iohannis s-a întâlnit în Polonia cu ceilalţi lideri din grupul B9 (Bulgaria, Estonia, Ungaria, Letonia, Lituania, Polonia, România, Slovacia şi Republica Cehă), care s-a reunit prima dată la Bucureşti în 2015
Seymour Hersh, jurnalist castigator al premiului Pulitzer

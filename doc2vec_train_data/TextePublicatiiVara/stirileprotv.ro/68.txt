25 mai 2018 16:15 / 3075 vizualizari
Tarom, Boeing 737-800 NG
Operatorul aerian de stat Tarom a anunțat trei zile de reduceri, de Rusalii.
Potrivit unui anunț al Tarom, în zilele de 26, 27 și 28 mai, cei care își rezervă un bilet pentru destinațiile pe care zboară compania vor beneficia de o reducere de 20%.
Discountul este valabil pentru toate rutele și pentru orice perioadă de călătorie.
Tarom urmează să-și mărească flota, din iunie, cu două aeronave Boeing 737-800 NG (Next Generation - "Mihai Viteazul" şi "Alexandru Ioan Cuza"- care se vor alătura celor 23 de aeronave pe care operatorul de stat le exploatează în prezent.
Din iunie, Tarom va fi singura companie din România care are în flotă aeronave tip Boeing 737-800 NG cu această configuraţie şi utilare premium: 16 locuri la clasa business, scaune echipate cu prize USB, ecrane pentru entertainment montate în tetierele scaunelor şi alte facilităţi.
Tarom operează în prezent cu o flotă compusă din 23 aeronave, respectiv patru aeronave Boeing 737-700, patru aeronave Boeing 737-300, patru aeronave Airbus A318-111, șapte aeronave ATR 42-500, două aeronave ATR 72-500 și două aeronave Boeing 737-800 NG.
Cele din urmă - "Sarmizegetusa" si ”Marea Unire” - au fost achiziționate în luna mai, anul trecut, și au fost primele aeronave care au intrat în flota Tarom după zece ani.
autor: InCont.ro , 25 mai 2018 16:15
Mai multe despre:

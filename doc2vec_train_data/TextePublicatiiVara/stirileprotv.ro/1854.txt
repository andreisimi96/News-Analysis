Inquam Photos / Octav Ganea
Gabriela Firea, primarul Capitalei, a făcut, pentru Știrile ProTV, primele precizări după ce a fost huiduită, luni seară, pe Arena Națională.
Gabriela Firea susține că ”nu toți cei 20.000 de oameni” de pe stadion au huiduit-o, ci doar grupările ”#rezist”, pe care le acuză că au vrut să compromită evenimentul.
De asemenea, primarul Capitalei îi acuză că au transformat ceremonia ”într-o manifestare cu tentă politică”.
Legat de faptul că, pe Facebook, contul ei nu a mai putut fi accesat, Gabriela Firea susține că nu l-a închis, ci s-a ”blocat” din cauza numărului mare de mesaje primite.
Între timp, marți la ora 16:00, Gabriela Firea are din nou cont de Facebook activ. La ultima postare au mai rămas doar 100 de comentarii, toate pozitive la adresa ei.
Washington Post: Urale pentru Simona Halep, huiduieli pentru Gabriela Firea
Răspunsul Gabrielei Firea, pentru Știrile ProTV
”Primăria Municipiului Bucureşti a răspuns prompt propunerii Federaţiei Romane de Tenis de a  organiza un eveniment prin care marea campioana Simona Halep să prezinte publicului trofeul câştigat la Roland Garros. Ceremonia s-a desfăşurat la Arenă Naţională, cea mai potrivită locaţie unde se poate organiza un eveniment de înaltă ţinută, aşa cum merită o campioană de talia Simonei Halep.
Dacă Primăria Capitalei şi Primarul General nu s-ar fi implicat în organizarea unui astfel de eveniment, aşa cum fac toate administraţiile oraşelor europene atunci când sportivii din ţările lor obţin performante remarcabile, cu siguranţă am fi fost acuzaţi de lipsa de respect faţă de o sportivă care a scris istorie în sportul românesc.
Facem precizarea că nu toţi cei  20.000 de oameni prezenţi la Arenă Naţională au întâmpinat apariţia Primarului General alături de Simona Halep pe stadion cu huiduieli, ci doar grupările organizate care aveau afişate la vedere bannere cu însemnele #rezist şi care au venit la stadion cu scopul precis de a compromite evenimentul, o dovadă clară în acest sens fiind mobilizarea pe care aceştia au făcut-o pe reţelele de socializare.
Este regretabil faptul că, din dorinţa de a afecta cu orice preţ imaginea Primarului General, mai multe persoane au transformat o ceremonie prin care romanii îşi omagiau campionii, într-o manisfestare cu tentă politică.
În ceea ce priveşte contul de facebook al Primarului General, precizăm că acesta nu a fost închis, ci s-a blocat ca urmare a avalanşei de mesaje primite.”
Seymour Hersh, jurnalist castigator al premiului Pulitzer

Bursa de la Bucureşti a închis cu scăderi de peste 2% pe majoritatea indicilor şedinţa de miercuri iar valoarea tranzacţiilor a urcat la 59,87 milioane de lei (12,9 milioane de euro), mai mult decât dublu faţă de ziua precedentă.
Indicele de referinţă BET, care arată evoluţia celor mai lichide 13 acţiuni, s-a depreciat cu 2,23%, indicele BET-Plus, care arată evoluţia celor mai lichide 37 de acţiuni de la BVB, a scăzut cu 2,16%, iar BET-NG, indicele celor 10 companii din sectorul energetic şi al utilităţilor, a pierdut 1,84% din valoare.
Indicele blue-chip extins BET-XT, al celor mai lichide 25 de titluri, a consemnat o depreciere de 2,23%, iar indicele BET-BK, reperul de randament al fondurilor de investiţii, a coborât cu 2,04%.
Indicele BET-FI al SIF-urilor a înregistrat o scădere de 1,59%.
Premieră în istorie. Companiile care vor depăși un trilion de dolari în acest an
Cele mai severe deprecieri au fost consemnate de acţiunile Grupul Industrial Electrocontact, care au pierdut 11,54% din valoare, Amonil - minus 11,11% şi TMK Artrom - minus 8,57%.
Pe de altă parte, cele mai mari creşteri au fost înregistrate de Mecanica Ceahlău, cu 14,52%, UMAT - plus 14,29% şi Electroputere - plus 13,04%.
Cele mai semnificative tranzacţii pe Piaţa Reglementată au fost realizate cu acţiunile Banca Transilvania (18,4 milioane de lei), BRD-GSG (17,6 milioane de lei) şi Romgaz (9,21 milioane lei).
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

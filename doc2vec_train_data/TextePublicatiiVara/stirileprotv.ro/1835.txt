Poliţia israeliană l-a interogat marţi pe premierul Benjamin Netanyahu pentru presupusele sale legături cu Bezeq, cel mai important grup israelian de telecomunicaţii,
Aceasta este una din cele trei anchete de corupţie care apasă asupra viitorului politic al şefului guvernului, transmit Reuters şi dpa, citând media din Israel.
O maşină a poliţiei a oprit marţi dimineaţă la intrarea în reşedinţa oficială a lui Netanyahu, unde un grup de protestatari cereau demisia acestuia.
O purtătoare de cuvânt a poliţiei a refuzat să comenteze relatările presei.
Potrivit Radio Israel, Netanyahu a fost interogat în legătură cu acuzaţiile că şi-a asigurat o acoperire favorabilă din partea site-ului de informaţii Walla în schimbul unor privilegii din partea guvernului, care ar fi putut aduce sute de milioane de dolari în conturile Bezeq, conform presei. Walla este proprietatea lui Shaul Elovitch, principalul acţionar al Bezeq.
Netanyahu, care a mai fost audiat de două ori în aşa-numitul Caz 4000, şi compania Bezeq neagă orice neregulă.
Fost șef al Mossadului: Israelul plănuia să atace Iranul și să înceapă un război
Poliţia a recomandat la 13 februarie inculparea sa pentru corupţie în alte două anchete, în care Netanyahu neagă, de asemenea, acuzaţiile. Procurorul general examinează încă eventuala inculpare a premierului.
În pofida acestor anchete, popularitatea premierului de dreapta a crescut în ultimele săptămâni, datorită - spun comentatorii - politicilor sale dure în materie de securitate, retragerii SUA din acordul cu Iran, acord căruia Netanyahu i s-a opus constant, şi deschiderii ambasadei americane la Ierusalim, o mutare pentru care premierul a pledat îndelung.
Sondajele arată că partidul lui Netanyahu, Likud, care conduce o coaliţie formată în mare parte din facţiuni de dreapta şi religioase, ar obţine patru locuri în plus în parlament, faţă de cele 30 actuale, dacă alegerile ar avea loc acum.
Israel urmează să organizeze alegerile legislative nu mai târziu de noiembrie 2019.
Seymour Hersh, jurnalist castigator al premiului Pulitzer

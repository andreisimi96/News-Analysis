Un sergent din armata britanică a fost condamnat vineri la 18 ani de închisoare pentru tentativă de omor după ce a încercat de două ori să-şi ucidă soţia, defectându-i în mod intenţionat paraşuta şi provocând o scurgere de gaze la locuinţa conjugală.
Emile Cilliers, în vârstă de 38 de ani, a încercat să-şi ucidă soţia pentru a putea începe o viaţă nouă alături de amantă.
În martie 2015, Cilliers a vrut să o ucidă pe soţia sa, Victoria, dând drumul la gaz în domiciliul conjugal, unde se aflau de asemenea şi cei doi copii ai cuplului, însă tentativa a eşuat.
După mai puţin de o săptămână, soţia sa a supravieţuit în mod miraculos unei prăbuşiri de la 1.200 de metri după ce paraşuta i s-a defectat. Femeia a suferit răni grave la coloana vertebrală, picioare şi coaste.
Emile Cilliers fusese cel care îi sabotase paraşuta în toaleta aerodromului. ''A fost clar încă de la început că o intervenţie umană deliberată era singura cauză posibilă pentru nefuncţionarea atât a paraşutei principale, cât şi a celei secundare'', a declarat procuroarea Amanda Sawetz, în cadrul procesului judecat la tribunalul din Winchester, în sudul Angliei.
Un jihadist a pus la cale asasinarea prinţului George. Voia să otrăvească îngheţata
''Toate elementele au indicat că Emile Cilliers era persoana care avea motivul şi oportunitatea de a săvârşi aceste tentative de omor împotriva soţiei sale'', a adăugat procuroarea.
Paraşutistă experimentată, victima a reuşit să-şi încetinească prăbuşirea şi să deschidă parţial paraşuta de urgenţă cu puţin timp înainte de impact. Femeia a aterizat pe pământul afânat de pe un câmp arat cu puţin timp înainte, ceea ce a amortizat şocul.
Seymour Hersh, jurnalist castigator al premiului Pulitzer

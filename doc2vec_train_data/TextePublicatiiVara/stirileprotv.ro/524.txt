Agricultura are mai multă nevoie ca niciodată de forţă de muncă, însă tinerii noştri fug de liceele de profil. Au impresia că totul se reduce la dat cu sapa sau la stat în grajd.
Aşa se face că, dacă în urmă cu 20 de ani existau 235 de astfel de şcoli, acum sunt de 10 ori mai puţine în toată ţara. Ce nu ştiu tinerii este ca un absolvent de liceu agricol poate accesa, de exemplu, mult mai uşor bani europeni. Practic, doritorii primesc cel puţin 50.000 de euro din start, doar dacă se mută la ţară şi îşi fac o fermă.
Unul dintre puţinele licee de profil din ţară se află la Brăneşti, în Ilfov. Aici învaţă peste 600 de elevi, convinşi să se înscrie abia după ce profesorii au umblat din şcoală în şcoală ca să îi convingă că agricultura este de viitor.
Doar cu o diplomă de liceu agricol, absolvenţii pot deveni viticultori, apicultori, specialişti în gastronomie, tehnicieni veterinari sau brutari. Iar un absolvent poate accesa cu uşurinţă fonduri europene ca să îşi cumpere stupi, de exemplu sau ca să îşi deschidă o brutărie în sat.
Alina Coteanu, elevă: „Se caută foarte mult şi nimeni nu moare de foame din agricultură."
Străinii, stăpâni pe 40% din terenul agricol de la noi. Avertismentul CE
Un fost absolvent din Brăneşti, care a urmat şi Facultatea de Medicină Veterinară, a accesat fonduri de europene şi a primit 70.000 de euro ca să îşi deschidă propriul cabinet. Din aceşti bani a cumpărat aparatură, mobilier, medicamente şi a plătit chiria pentru trei ani.”
Tânăr: „Avantajele sunt că poţi să îţi faci o fermă a ta, poţi să lucrezi într-o fermă agricolă, nu cu sapa, ci lucrezi cu utilaje, tractoare, multe alte chestii. "
Tânăr: „Şi teoria are partea ei bună, însă practică este excelentă.”
Există o mare cerere de agricultori pentru care, contrar percepției generale, și salariile sunt pe măsură: un tractorist poate câștiga 1.500-2.000 euro pe lună, un medic veterinar specializat în animale mari poate câștiga 3.000 euro pe lună, iar un șef de fermă 3.500 euro pe lună.
Există o mulţime de fonduri destinate tinerilor.
Tânără: „Pot accesa finanţări până la 50.000 de euro doar pt că se mută în mediul rural şi îşi face o fermă, iar pe lângă asta investiţii în exploataţii agricole care merg până la 500 de mii de euro, plăţile directe, subvenţiile pe hectar.”
Din lipsă de informare, doar patru din o sută de copii care termina clasa a opta sunt tentaţi să meargă la o şcoală agricolă.
Seymour Hersh, jurnalist castigator al premiului Pulitzer

De la începutul lunii viitoare, România nu mai are voie să fabrice pungi de plastic, subţiri, cum sunt cele folosite în hipermarketuri.
De altfel, chiar luni, de ziua mediului, primele magazine din Bucureşti au introdus sacoșele bio-degradabile. Sunt făcute din amidon de porumb şi spre deosebire de cele din plastic, se pot dezintegra complet. Reporterii PRO TV au testat noile ambalaje pentru a vedea dacă sunt şi suficient de rezistente.
Punga biodegradabilă din porumb arată la fel şi are aproape aceeaşi textură ca una de plastic. Un simplu test ne arată cât de rezistentă poate fi.
Unul din avantajele noii pungi biodegradabile este că aceasta e mai mare decât pungă de plastic obişnuită, deşi ambele ar trebui să reziste la o greutate de maximum 7 kilograme.
Avem mai multe gantere sportive, vom pune mai întâi două gantere în pungă, adică o greutate de 7 kilograme, iar punga rezista. Vom adăuga şi alte greutăţi. Pungă s-a rupt. Deci, această pungă biodegradabilă rezistă până la 20 de kilograme. Pentru comparaţie, pungă de plastic a rezistat până la 12 kilograme.
Metoda prin care olandezii luptă contra poluării: “Sistemul este eficient timp de 10 ani”
Pungă de plastic se dezintegrează în 500 de ani, iar reciclarea ei presupune un proces greoi. În schimb, cea biodegradabilă este mai prietenoasă cu mediul, însă nu trebuie să o aruncaţi oriunde.
Adrian Georgescu, producător: "Se vor dezintegra, dar se vor dezintegra într-un mediu propice, în mediu de compost. În natură va dura un pic mai mult acest procedeu, până la 5 ani."
Pungă bio a fost introdusă deja în magazine şi o va înlocui pe cea de plastic, treptat, astfel încât până la anul să dispară cele poluante.
Punga biodegradabilă va costa cu 20 de bani mai mult. Cele de plastic vor putea fi produse în România până pe 1 iulie, iar magazinele le vor putea folosi, dacă au stocuri, până pe 1 ianuarie 2019.
Tot de la 1 ianuarie intră în vigoare şi taxa de garanţie pentru ambalaje, care ar putea fi de 2 lei. O veţi plăti la cumpărarea produselor şi o veţi recupera când aduceţi ambalajele la reciclare.
Seymour Hersh, jurnalist castigator al premiului Pulitzer

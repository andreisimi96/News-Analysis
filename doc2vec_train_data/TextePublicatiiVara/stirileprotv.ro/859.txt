Vulcanul Fuego din Guatemala şi-a încheiat, după 16 ore, activitatea şi cea mai violentă erupţie care s-a soldat cu 25 de morţi şi 1,7 milioane de persoane afectate, relatează luni EFE.
Institutul Naţional de Seismologie, Vulcanologie, Meteorologie şi Hidrologie (Insivumeh) a informat că vulcanul, situat între departamentele Escuintla, Chimaltenango şi Sacatepéquez, din vestul ţării, şi-a încheiat erupţia.
Coloana de cenuşă expulzată de vulcan a ajuns până la 10.000 de metri înălţime, însă la ora locală 22:00 (04:00 GMT ) a coborât până la 4.500 metri, potrivit Insivumeh.
Staţia seismică FG3 a înregistrat ultimul flux piroclastic la ora locală 18:45 (00:45 GMT), iar apoi vulcanul a înregistrat explozii normale cu degajare masivă de gaze.
Undele de şoc şi tunetele au dispărut, notează Insivumeh, care a precizat că "erupţia s-a încheiat, dar că există cenuşă în aer pe o distanţă de 20 de kilometri de perimetrul vulcanului".
Vulcanul Kilauea din Hawaii a erupt. Norul de cenușă s-a ridicat la peste 9.000 de metri
Insivumeh a avertizat însă că există posibilitatea ca vulcanul, cu o înălţime de 3.763 metri, să-şi reia erupţia.
În departamentele Escuintla, Chimaltenango şi Sacatepéquez a fost declarată alerta roşie, cea maximă, iar în restul ţării măsuri de prevenire.
Până acum erupţia vulcanică a provocat moartea a 25 de persoane, 20 de răniţi un număr nedeterminat de dispăruţi şi 1,7 milioane de persoane afectate.
Seymour Hersh, jurnalist castigator al premiului Pulitzer

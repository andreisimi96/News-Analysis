Sudul Israelului a fost, marți, ținta unui atac cu obuze lansat din Fâșia Gaza, fără a face victime, a anunţat armata israeliană, potrivit Agerpres, care citează Reuters, dpa şi AFP.
Un comunicat al armatei israeliene precizează că au fost lansate 28 de obuze, care au vizat diferite obiective, şi că majoritatea au fost interceptate de scutul antirachetă ”Domul de Fier” al Israelului sau au căzut pe terenuri nelocuite, potrivit Ynet News.
Sirenele au transmis de 24 de ori alerte de tip ”Cod Roșu”, avertizându-i pe israelienii din sudul țării să intre în adăposturile anti-rachetă.
Cel puțin 2 obuze au explodat în apropierea unor comunități, iar angajatul unei grădinițe a fost rănit de un șrapnel la o mână, fiind transportat la spital.
Potrivit site-ului israelian Ynet News , un purtător de cuvânt al mișcării Palestiniene Islamiste Jihadiste a lăudat atacul cu obuze, spunând că este ”o răzbunare binecuvântată a rezistenței”.
Război în Fâșia Gaza, în ziua deschiderii ambasadei SUA. 55 de morți și mii de răniți
”Sângele poporului nostru nu este ieftin, iar Israelul nu va putea continua să scuipe peste el fără să fie descurajat”, ar mai fi spus palestinianul.
Tirurile de marţi au avut loc cu câteva ore înainte de plecarea prevăzută din Fâşia Gaza a unui vapor care, potrivit palestinienilor, va încerca să spargă blocada israeliană impusă de 10 ani acestui teritoriu.
Cel puţin 121 de palestinieni au fost ucişi de tiruri israeliene de la începutul celor mai recente ciocniri, la 30 martie, în contextul mişcării de protest palestiniene intitulate 'Marele Marş al Întoarcerii'.
Manifestanţii cer 'dreptul la întoarcere' pentru refugiaţii palestinieni şi denunţă blocada strictă a Fâşiei Gaza de către Israel. Cea mai sângeroasă zi de protest a fost până acum 14 mai, ziua transferului Ambasadei SUA de la Tel Aviv la Ierusalim.
Explozii în sudul Israelului
O serie de explozii au fost raportate, marți dimineață, de către locuitorii din sudul Israelului.
Moments ago, sirens were heard in the Eshkol Regional Council, Sha'ar HaNegev Regional Council and Sdot Negev Regional Council. The details are being looked into
— IDF (@IDFSpokesperson) May 29, 2018
Jihadiștii islamici au amenințat săptămâna trecută că vor răspunde cu un atac împotriva forțelor israeliene, după ce trei oameni au fost uciși în urma unui atac lansat de aceștia asupra grupării Hamas din Fâșia Gaza.
”Nu ne vom da în lături de la datoria noastră față de moarte, știm cum vom răspunde la acest atac”, a transmis zilele trecute Brigadele Al-Quds, reprezentant al jihadiștilor islamici palestinieni, potrivit haaretz.com .
Aceasta este prima rachetă lansată din Fâșia Gaza, după noul val de proteste palestiniene în masă începute încă de la sfârșitul lunii martie.
לוחמי ההגנה האווירית של חיל האוויר בהפעלה של משגר של כיפת ברזל בעוטף עזה המשגר טילים מיירטים לעבר מטח של 25 פצצות מרגמה שירה הג׳יהאד האיסלמי. pic.twitter.com/48xbbjvrQN

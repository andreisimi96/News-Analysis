Răsturnare de situaţie şocantă în cazul celor două tinere care au murit, în urmă cu zece zile, după ce au plonjat cu maşina într-un lac din judeţul Arad.
Deşi iniţial s-a crezut că una dintre ele conducea în momentul accidentului, acum a ieşit la iveală că, de fapt, unul dintre tinerii supravieţuitori a fost la volan. El a fost reţinut deja de poliţişti pentru ucidere din culpă.
Vorbim despre un tânăr în vârstă de 18 ani care nu avea permis de conducere. El este deja reţinut iar joi judecătorii vor decide dacă va fi arestat pentru următoarele 30 de zile. Poliţiştii au verificat toate imaginile surprinse de camerele de supraveghere din acea zonă.
În unele, se observă cum cei patru urcă în maşină, în parcarea de la Ghioroc. La volan era una dintre tinere. Undeva pe traseu însă, au schimbat locurile, aşa că în momentul tragediei, la volan era unul dintre băieţi.
Acesta a pierdut controlul volanului în timpul unor drifturi, mai ales că nu avea deloc experienţă, iar autoturismul a plonjat în lac, cu rotile în sus. Cei doi băieţi au ieşit singuri, însă tinerele în vârstă de 24 şi 26 de ani au fost scoase mai târziu de pompieri, decedate.
O femeie a murit subit pe treptele unei companii, în Arad. Victima era asistentă medicală
Accidentul s-a petrecut în urmă cu zece zile, când cei patru tineri, toţi din Timiş, au mers să se distreze la Ghioroc, în judeţul Arad. Au ajuns la un moment dat pe un drum agricol de lângă lac.
Maşina a fost scăpată de sub control şi a ajuns în apă. Băieţii au ieşit singuri, însă fetele nu au putut fi scoase imediat de sub apă, mai ales că maşina era cu rotile în sus.
La acea vreme, tinerii povesteau că una dintre fete ar fi fost la volan. Băiatul reţinut acum pentru ucidere din culpă spunea că nu ştie cum s-a întâmplat totul.
Băiat: A alunecat maşina, a căzut maşina şi a plonjat în apă. M-am trezit... trăgeam aer, dădeam din mâini, am prins aer afară din maşină.
Reporter: Ce-ţi explici că s-a întâmplat?
Băiat: În momentul ăsta, nu ştiu să vă explic nimic!
Poliţiştii şi-au continuat însă cercetările şi au repetat audierile celor implicaţi. Aşa s-a descoperit că, de fapt, unul dintre băieţi fusese la volan şi că în tot acest timp, cineva a minţit.
Lorena Radu - purtător de cuvânt IPJ Arad: ”S-a stabilit că tânărul de 18 ani s-ar fi aflat la volanul autoturismului pe care l-ar fi condus ar fi pierdut controlul asupra acestuia şi s-a răsturnat în lacul Ghioroc. Se efectuează în prezent cercetări şi cu privire la durata care a trecut de la momentul producerii evenimentului până la dată când cei doi au apelat serviciul de urgenţă 112."
Cu alte cuvinte, anchetatorii vor să afle dacă nu cumva a trecut prea mult timp, până când au fost anunţate autorităţile. Atunci când au ajuns totuşi echipajele de salvare, tinerele au fost scoase într-un final din apă. S-au făcut şi manevre de resuscitare, dar în zadar.
Tânăra despre care s-a spus iniţial că ar fi fost la volan iubea mult maşinile. Ancheta privind moartea sa şi a prietenei sale nu este încheiată.
Tags: accident arad, fete, moarte, soferita, drifturi, lac ghioroc, tanar, audiat,
Tragedie într-o familie din Arad. O fetiță de 2 ani s-a sufocat și nu a mai putut fi salvată

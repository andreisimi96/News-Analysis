Rusoaicele au fost avertizate să nu întrețină relații sexuale cu barbații străini care vin în Rusia pentru Campionatul Modial, astfel încât să evite o posibilă sarcină și să fie apoi nevoite să își crească singure copiii.
Potrivit autorităților, în Rusia sunt așteptați 1,5 milioane de turiști, la cel mai așteptat eveniment, care se va desfășura în 11 orașe, timp de mai bine de o lună. Astfel, rușii depun eforturi să pară cât mai amabili, angajații din transporturi primind lecții să fie mai zâmbitori, scrie Newsweek .
În acest context, un parlamentar de rang înalt le-a cerut femeilor să nu încalce o limită și să evite „relațiile intime” cu bărbații străini. Șefa Comisiei parlamentare pentru Familie, Tamara Pletnyova, le-a transmis femeilor că „un comportament inadecvat al rusoaicelor” va genera familii monoparentale, astfel că „nu va rezulta nimic bun” din comportamentul lor.
„Chiar dacă se mărită și se mută în străinătate, nu vor ști cum să se mai întoarcă de acolo. Apoi aceste fete pângăcioase vor veni la mine la Comitet, spunându-mi că le-a fost luat copilul”, a mai spus Pletnyova, politiciană conservatoare.
Tragerea la sorţi pentru CM, cenzurată în Iran din cauza ţinutei prezentatoarei
Potrivit parlamentarului de rang înalt, Uniunea Sovietică s-a confruntat cu o astfel de situație în timpul Jocurilor Olimpice 1980, care au avut loc la Moscova:
„Copiii suferă, au suferit foarte mult și în perioada sovietică. Ar trebui să dăm naștere propriilor noștri copii. Nu sunt naționalistă, dar chiar și așa...Mi-ar plăcea să văd în țara noastră căsătorii din iubire, indiferent de naționalitate, între cei care sunt cetățeni ruși, care pot clădi o familie bună, care trăiesc împreună, au copii și îi cresc împreună”, a adăugat ea, sugerând că persoanele născute în urma unor căsătorii interrasiale au avut mult de suferit.
Acest subiect a stârnit controverse și în Argentina. Federația argentiniană de fotbal a fost criticată, după ce a încurajat bărbații să încerce să seducă femei din Rusia, incluzând chiar și sfaturi cu privire la cum pot face asta. Ulterior, Federația s-a distanțat de „manualul de agățat” și a pornit o anchetă.
Seymour Hersh, jurnalist castigator al premiului Pulitzer

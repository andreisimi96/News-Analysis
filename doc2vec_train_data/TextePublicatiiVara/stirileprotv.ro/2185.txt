Dacă implicațiile serioase le va lămuri doar viitorul este deja limpede că întâlnirea istorică dintre Donald Trump și Kim Jong-un este o sursă inepuizabilă de ironii.
Actorii evenimentului au furnizat singuri materia primă pentru zeflemea, dar uneori și hazardul a avut un cuvânt de spus.
Postul Fox news este unul dintre puţinele canale media americane favorabile preşedintelui Trump.
Culmea este că tocmai unei prezentatoare de la acest post i-a scăpat un ditamai porumbelul în momentul în care Donald Trump ajungea în Singapore.
Prezentatoare: “Oricare ar fi rezultatul întâlnirii dintre cei doi ...dictatori, asistăm la un moment istoric.”
În schimb, acest expert în grafologie vorbeşte deliberat de "dictatori", când analizează semnăturile lui Trump şi Kim.
Jamie Mason Cohen, Certified Handwriting Analyst: “N-am fost surprins de înverşunarea cu care apasă pe stilou, am observat acelaşi stil de scris şi la alţi dictatori.”
Şi, deşi foarte diferit, scrisul amândurora este al unor persoane care “nu uita uşor şi ţin supărarea”, a mai adugat grafologul.
Tot la semnarea documentului de la Singapore a ieşit în evidenţă faza în care Trump l-a invitat printr-un gest pe Kim să folosească stiloul pus la dispoziţie de gazdele singaporeze. Însă în ultima clipă, sora dictatorului a scos un stilou din buzunar, i l-a întins lui Kim şi apoi l-a recuperat cu grijă.
În opinia experţilor, detaliul arata cât de grijuliu este Kim Jong-un ca americanii să nu-i afle amprentă şi ADN-ul. Iar paranoia nu se opreşte aici, întrucât presa de la Seul a relatat ca liderul nord-coreen şi-a adus toalete portabile de acasă.
Umoriştii americani au comentat savuros şi complimentele făcute de Trump tiranului de la Phenian.
Trump: “E un bărbat foarte capabil, gândiţi-vă că a moştenit o ţară la 26 de ani şi s-a dovedit în stare s-o conducă.”
Comediant: “E unul care îşi înfometează poporul şi asasinează cetăţeni cu rachete antiaeriene. Dar Trump îl descrie de parcă ar fi fondat Apple în propriul garaj.”
Cordialitatea lui Trump e cu atât mai frapantă cu cât saptamna trecută s-a certat public cu premierul canadian.
Justin Trudeau, premierul Canadei: “Canadienii nu se vor lăsa trataţi ca un nimic.”
Donald Trump: “Ce să zic, nu se lasa batjocoriţi... de Statele Unite.... O să înţeleagă el ca asta îi va costa mult pe canadieni.”
Umorist: “Wow, e supărat de parcă Trudeau i-ar fi furat iubita... Dar staţi niţel, într-un fel chiar a făcut-o. Cum să te cerţi cu canadienii? E ca şi cum ai declara război unui pui de golden retriever.”
Acestea fiind zise, premierul britanic Theresa May a fost "somata" să aleagă între Trudeau şi Trump, chiar în plenul parlamentului.
Parlamentar: “Pe cine alegeţi dintre Trudeau şi Trump?”
Theresa May: “Nu mi-e clar ce ar trebui să fac cu fiecare...”
Tags: summit, donald trump, justin trudeau, kim jong-un, sua, coreea de nord,
Cum a fost primit Kim Jong Un la Phenian, după summitul istoric. ”A mers să conducă politica mondială”

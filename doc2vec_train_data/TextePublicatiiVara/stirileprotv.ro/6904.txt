Șefa DNA a afirmat, fiind chestionată de The New York Times în legătură cu situaţia politică de la Bucureşti, că schimbarea mentalităţilor este dificilă şi că ultimii cinci ani au însemnat foarte mult pentru România din perspectiva luptei anticorupţie.
Declaraţia sa apare într-un articol care are ca temă eforturile liderilor din România de a o îndepărta pe şefa procurorilor anticorupţie invocând conspiraţiile "statului paralel"şi în care sunt analizate mitingul PSD, discursurile liderilor şi demersurile în vederea îndepărtării lui Kovesi, transmite News.ro .
În fiecare an de când Kovesi a deveit procuror - şef al DNA aproape 1200 de persoane au fost puse sub acuzare pentru corupţie şi 1.000 au fost condamnate, printre acestea 14 miniştri, 39 de miniştri adjuncţi, 14 senatori şi un mebru al Parlamentului european, scriu jurnaliştii.
"Doamna Kovesi, care rămâne în funcţie în timp ce preşedintele deliberează cu privire la viitorul ei, nu a comentat în mod direct decizia Curţii Constituţionale. Dar într-un interviu acordat la sediul Direcţiei, în aceeaşi clădire care a servit drept cartier general al Armatei Române în timpul celui de-al doilea război mondial, ea şi-a apărat instituţia", scriu jurnaliştii de la The New York Times.
“Schimbarea mentalităţilor este dificilă", a declarat ea, adăugând: "Ultimii ciinci ani au însemnat foarte mult pentru România".
Augustin Lazăr: Preşedintele apreciază când dă decizia privind procurorul-şef al DNA
Ziariştii de la The New York Times mai afirmă că stilul ambiţios şi ferm al şefei DNA i-a adus mulţi duşmani din spectrul politic. Cu cât presiunea din partea lui Liviu Dragnea a crescut, ea a reacţionat şi mai agresiv, notează jurnaliştii.
"Din cauza investigaţiilor noastre, din cauza condamnnărilor, în ultimul an şi jumătate, presiunea asupra instituţiei noastre cu siguranţă a crescut", a mai declarat Kovesi, adăugând: "Dacă independenţa procurorilor dispare - aşa cum arată lucrurile acum - munca nu devine mai dificilă. Devine imposibilă".
Seymour Hersh, jurnalist castigator al premiului Pulitzer

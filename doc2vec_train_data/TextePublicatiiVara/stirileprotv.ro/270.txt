Preşedintele Braziliei Michel Temer încearcă să-i îmbuneze pe camionagii aflaţi în grevă de o săptămână, cu o ieftinire de numai 10%, şi pe deasupra temporară, a carburanţilor.
Greviştii au fost de neclintit în fata ameninţărilor venite din partea guvernului. Autorităţile i-au avertizat pe şoferi că vor recurge la forţă şi la amenzi ca să readucă lucrurile la normal. Armata a intervenit pentru a debloca mai multe şosele blocate de TIR-uri.
Vehicule militare au însoţit camioanele cu combustibil si au alimentat obiective cheie din Rio de Janeiro şi Sao Paolo
Impopularul şef al statului spera ca aceasta ieftinire, promisă doar pentru următoarele 2 luni, să-i convingă pe şoferi să reia munca.
Greva lor a paralizat complet ţara: şosele blocate, benzinării rămase fără carburant, magazine neaprovizionate, mii de şcoli închise şi sute de curse aeriene, anulate.
In ultimele luni, combustibilul s-a scumpit drastic în Brazilia, din cauza creşterii preţului pentru petrol la nivel global, dar şi a devalorizării monedei nationale în fata dolarului.
Brazilia face eforturi dramatice să se redreseze după o recesiune profundă, iar populaţia este furioasă pe clasa politica din cauza unor scandaluri de corupţie de ordinul miliardelor de dolari.
Seymour Hersh, jurnalist castigator al premiului Pulitzer
Tags: Brazilia, proteste, scandal, scumpiri, preturi, carburanti,
Cele mai mari scumpiri din UE. “Românii nu înțeleg cum pot cumpăra mai puțin, cu salarii mai mari”

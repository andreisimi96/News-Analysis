Anchetă la Liceul Tehnologic Forestier din Sighetu Marmaţiei, după ce un profesor de engleză în vârstă de 35 de ani a fost filmat în timp ce săruta pasional o elevă de 15 ani.
Totul s-a întâmplat în timpul orei, iar îndată ce imaginile au ajuns la Inspectoratul Şcolar, dascălul a decis să îşi dea demisia.
Incidentul scandalos s-a întâmplat în urmă cu câteva zile în timpul orei de limba engleză în faţa clasei, lângă tablă. În imagini se vede cum profesorul o îmbrăţişează pe elevă, o mângâie, apoi o sărută pe gură.
În tot acest timp, colegii fetei care se aflau în clasă au filmat totul. Luat la întrebări de superiorii săi, dascălul nu a avut nicio explicaţie pentru gestul său şi şi-a dat demisia.
Poliţiştii s-au sezisat şi ei în acest caz împreună cu Direcţia pentru Protecţia Copilului, iar fata este acum consiliată de psihologi.

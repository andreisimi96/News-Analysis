Este doliu în familia ministrului Sănătății, Sorina Pintea. Nepoata acesteia, în vârstă de 27 ani, a fost găsită fără suflare în casă.
Potrivit anchetatorilor, nu prezenta urme de violență pe corp și ar putea fi vorba despre o sinucidere.
Tânăra, angajată la Unitatea de Primiri Urgențe a Spitalului Județean din Baia Mare, se căsătorise recent cu un pompier din cadrul ISU Maramureș.
Cunoscuții spun că fata era mereu cu zâmbetul pe buze și nimic nu le-ar fi dat de bănuit că ar trece prin momente dificile.
Ministrul Sănătăţii a postat, marți seară, pe o rețea socială un mesaj de rămas-bun.
Acum anchetatorii fac cercetări pentru a stabili împrejurările în care a murit tânăra, iar trupul neînsuflețit a fost transportat la morgă pentru necropsie.
Ministrul Sănătății: ”Vom demara o campanie de vaccinare door to door împotriva rujeolei”
Purtătorul de cuvânt al IPJ Maramureş, Florina Meteş, a precizat pentru Agerpres , că tânăra a fost găsită fără viaţă, fără urme de violenţă, iar cazul a fost preluat pentru cercetări de o echipă de criminalişti.
"La examinarea exterioară a cadavrului nu au fost găsite urme de violenţă. Cadavrul femeii a fost transportat la morga spitalului (SJU) pentru efectuarea necropsiei şi pentru stabilirea cu exactitate a decesului", a precizat Florina Meteş.
Imediat după primirea apelului pe numărul unic 112, la faţa locului s-au deplasat un echipaj al SMURD şi al poliţiei, mai adaugă sursa citată.
Seymour Hersh, jurnalist castigator al premiului Pulitzer

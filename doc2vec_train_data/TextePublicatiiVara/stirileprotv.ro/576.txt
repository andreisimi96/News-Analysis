Șase persoane, inclusiv cu funcţii de conducere în Holzindustrie, unul dintre cei mai importanţi jucători de pe piaţa lemnului din România, sunt urmărite penal în scandalul tăierilor ilegale de lemn din pădurile noastre.
Dosarul este însă atât de complicat, încât percheziţiile nu sunt încheiate nici joi, la peste 24 de ore de la descinderea poliţiştilor și procurorilor DIICOT.
Este un volum uriaş de muncă, vorbim de unul dintre cele mai importante dosare ale DIICOT. La mijloc este o miză uriaşă: pădurile şi-aşa defrişate ale României şi un prejudiciu de 25 de milioane de euro.
6 persoane din 5 judeţe ale ţării au fost aduse la Bucureşti joi şi au primit vestea că sunt urmărite penal pentru mai multe infracţiuni: grup organizat, deturnare de licitaţii, evaziune fiscală, concurenţă neloială şi tăieri fără drept de arbori.
DIICOT susţine că Holzindustrie, care are sediul mamă în Austria, ar fi reuşit cu ajutorul unor directori de direcţii silvice din ţară să deturneze licitaţii publice, prin care li se atribuiau suprafeţe improtante din pădure, de unde puteau să taie, legal, o anumită cantitate de lemne. Procurorii DIICOT susţin însă că de fapt, în teren, a fost tăiată şi o cantitate uriaşă de lemn în mod ilegal.
Reprezentanții Holzindustrie au declarat că sunt bucuroşi de anchetă şi că va dovedi că în companie se lucrează legal şi ”după carte”.
Alte trei persoane ar mai putea fi puse sub urmărire penală în acest caz.
Seymour Hersh, jurnalist castigator al premiului Pulitzer

Deşi uneori ni se pare mult prea gri, Bucureştiul are şi părţile lui cu adevărat romantice. Mai ales atunci când o mână de oameni ambiţioşi îşi propun să ne arate colţuri pline de farmec.
Născut din dorinţa de a schimba imaginea unei străzi rău famate festivalul "Femei pe Mătăsari" a reuşit nu doar să adune la un loc artişti, dar şi să schimbe aspectul caselor îngropate în gunoaie. Unele au fost transformate în centre culturale şi pot fi vizitate.
Strada Mătăsari era cunoscută drept locul în care prostituatele îşi aşteptau clienţii. Ideea festivalului a fost tocmai să schimbe această imagine şi să o facă celebră pentru clădirile şi pentru oamenii care se adună între zidurile lor.
Iulian: “Acum 8 ani de zile în faţa acestei porţi verzi stăteam de vorbă cu o domnişoară blondă, mâncăm un măr roşu şi trece o maşină galbenă cu un domn întunecat care întreabă "cât face?". Şi când ţi se pune întrebarea asta "cât face" la colţ de . stradă, te întrebi oare e totul despre cât face sau despre cât putem face noi pentru oraş?”
Prima casă care s-a transformat a fost cea de la numărul 17, devenită centru cultural. Aici se organizează expoziţii, concerte şi se joacă teatru.
Festivalul "Femei pe Matasari" a avut succes chiar daca in Bucuresti a plouat puternic: "Ploaia este binecuvantare!"
Pentru o altă clădire care stătea să cadă a început o nouă viaţă anul trecut.
Casa de pe Mătăsari, nr 32. În urmă cu 8 ani aici locuiau oameni fără adăpost. Era plină de gunoaie, atât în interior cât şi în curte. Între timp, festivalul a luat amploare, iar proprietarul a curăţat-o, a recondiţionat-o şi, pt prima oară, anul acesta poate fi vizita în cadrul festivalului şi chiar găzduieşte o expoziţie foto.
Iulian: "Văzând o casă de genul ăsta în care pui artă capăta valoare. Casa aceasta, de curând, a fost reluată de proprietari pentru a o transforma într-un spaţiu activ. Tocmai pentru că sămânţa asta pe care am plantat-o cu festivalul a început să rodească. Oamenii văd în zona asta un potenţial foarte mare pentru că oraşul e cu ochii pe zona asta.”
Chiar şi curţile uitate din zona şi-au găsit o destinaţie în aceste zile.
Iulian: “Acum 3 zile aici erau ierburi înalte, încercam să amenajăm să fie ok. Avem un spot de relaxare, un bar.”
"Femei pe Mătăsari" este dovada că dacă aduci poveşti frumoase chiar şi un loc cu un trecut întunecat poate să strălucească.
Seymour Hersh, jurnalist castigator al premiului Pulitzer

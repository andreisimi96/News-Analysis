Un deputat rus din Orientul îndepărtat al Rusiei a renunțat la mașină în favoarea unui mijloc de transport mai puțin obișnuit: un cal. Politicianul a cerut și un “loc de parcare” special amenajat pentru animalul său.
Mikhail Puchkovsky a declarat că a renunțat la mașină din cauza prețului tot mai mare al combustibilului, potrivit unei scrisori adresate superiorilor săi, potrivit site-ului Kam24.ru, citat de Moscow Times . În regiunea Kamchatka, prețul combustibilului a ajuns la 50 de ruble (0.81 dolari) pe litru.
"Având în vedere prețurile la combustibil și alimente, am ajuns la concluzia că nu am posibilitatea să vin în clădirea guvernamentală a regiunii Kamchatka cu mașina", a scris deputatul în scrisoare sa.
"Așadar, sunt forțat să folosesc un cal numită Rocket ca un mijloc de transport", a adăugat el.
Puchkovski, în vârstă de 58 de ani, a spus că va avea nevoie de un loc pentru a-și lăsa calul când sesiunile vor fi reluate la sfârșitul lunii iunie.
Serviciile ucrainene ar fi pus mâna pe lista ţintelor asasinilor ruşi
Reprezentantul regional a declarat că intenționează să trimită guvernatorului, regional și șefului poliției rutiere locale scrisoarea prin care solicită un loc de parcare pentru Rocket în zilele următoare.
"Nu trebuie să fie alimentat cu combustibil, nu necesită carduri de transport și nu solicită alimente", a mai spus Puchkovski.
Seymour Hersh, jurnalist castigator al premiului Pulitzer
Sursa: Moscow Times

Rafael Nadal, care a câştigat pentru a 11-a oară trofeul la Roland Garros, după ce l-a invins în finală pe austriacul Dominic Thiem, a vorbit despre Simona Halep.
”Halep şi-a meritat primul Slam. Este o adevărată luptătoare şi munceşte foarte mult. Îmi plac oamenii care muncesc din greu pentru obiectivele lor şi care au succes, deoarece ei merită asta", a declarat, după finala de duminică, Rafael Nadal, relatează tennispanorama.com .
Jucătorul spaniol, de 32 de ani, a câștigat duminică al 17-lea titlu de Grand Slam din cariera sa.
"Am jucat cel mai bun meci din acest turneu şi era important să fac asta pentru că Dominic are un joc foarte bun, foarte agresiv. Este incredibil, nu e nici măcar un vis, este de neconceput să crezi că poţi câştiga de 11 ori. Dominic este un jucător foarte bun, circuitul are nevoie de un sportiv ca el şi sunt sigur că va fi în locul meu în câţiva ani", a declarat imediat după meci Nadal.
Rafael Nadal a jucat 88 de meciuri la French Open, câștigănd 86 din ele.

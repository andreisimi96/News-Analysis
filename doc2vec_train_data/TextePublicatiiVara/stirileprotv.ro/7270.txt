Rapperul XXXTentacion împușcat mortal luni în Florida și-ar fi prezis moartea într-un mesaj publicate pe contul său de Instagram.
Repperul de 20 de ani a fost împușcat mortal în timp ce părăsea o reprezentanță auto. Doi bărbaţi au fugit de la locul faptei într-o maşină neagră, după ce unul dintre ei a deschis focul asupra rapperului, iar anchetatorii susţin că ar putea fi vorba despre un jaf.
Tânărul al cărui ultim album a debutat pe locul 1 în topul Billboard era unul dintre cei mai controversaţi reprezentanţi ai genului. Jahseh Dwayne Onfroy (numele său real) a petrecut mulţi ani în şcoli de corecţie şi centre de detenţie pentru minori, iar acum aştepta să fie judecat într-un proces de violenţă domestică.
În urma veștii morții sale printre fanii rapperului a început să circule o înregistrare video despre care se crede că ar fi ultimul live al lui XXXTentacion pe Instagram.
”Și dacă ce-i mai rău se va întâmpla și voi muri la dracu în mod tragic și nu voi putea să-mi îndeplinesc visele, vreau cel puțin să știu că puștii au înțeles mesajul meu și că vor face ceva cu ei în viață, că se vor folosi de mesajul meu și-l vor transforma în ceva pozitiv și că poate vor avea în final o viață bună.
Rapperul XXXTentacion a murit la 20 de ani, după ce a fost împușcat în Florida
Dacă o să mor sau voi fi un sacrificiu, vreau să fiu sigur că am făcut măcar 5 milioane de copii fericiți sau că au găsit anumite răspunsuri în ciuda lucrurilor negative din jurul numelui meu și a lucrurilor rele pe care oamenii le spun despre mine. Nu-mi pasă pentru că îmi știu scopul în final, știu ce vreau pentru toată lumea și care este mesajul meu.
Am vrut să spun că vă apreciez, vă iubesc și cred în voi. Nu lăsați depresia să vă cucerească. Nu lăsați trupul să definească sufletul vostru. Lăsați sufletul să vă găsească trupul. Mintea voastră nu are limite. Valorați mai mult decât credeți. Tot ce trebuie să faceți este să visați, să realizați acel vis și să aveți putere", a spus XXXTentacion în mesaj.
Seymour Hersh, jurnalist castigator al premiului Pulitzer

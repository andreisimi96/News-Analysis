Porcii sălbatici îşi fac apariţia şi ziua în amiaza mare prin grădinile oamenilor şi fac stricăciuni, pentru care statul oferă cu greu despăgubiri.
Periculosc e că mistreţii ies şi în calea maşinilor noaptea, iar șoferii pot provoca accidente.
Scenele surprinse în judeţul Prahova arată 9 porci mari şi mai bine de 20 de puiuţi care au traversat prin faţa unei maşini în mers. Pe cât de adorabile, pe atât de îngrijorătoare sunt însă imaginile.
Vânătorii au cerut deja că şoferii să fie avertizaţi prin indicatoare rutiere că în anumite zone este plin de porci sălbatici.
De altfel gopodarii spun că animalele înfometate le intră în curţi fără frică.
Porcii mistreți le dau bătăi de cap fermierilor din Bacău. Localnicii fac nopți albe lângă culturi
Localnic: "Ei umblă nu numai noaptea, şi ziua prin grădini, prin vii strică, umblă după vişine, cireşe, strugur, trec pe sub vițe, rup coardele, strugurii."
Oamenii sunt despăgubiţi de stat doar dacă fac dovada că şi-au păzit culturile. Aşa că unii şi-au instalat garduri electrice. Cei care nu au făcut asta au rămas doar cu reclamaţiile.
Vasilică Neacşu, Primar Valea Călugăreasca: "Nu avem bază legală, eu ca primărie să pot să combat aceşti mistreţi decât să raportăm mai departe la forurile superioare."
În judeţul Prahova, sunt potrivit celor de la Asociaţia de Vânătoare şi Pescuit Sportiv, 1776 de mistreţi .
Valeriu Bolgiu, AJVPS Prahova: "Odată cu această creştere şi cota de recoltă e foarte mare, în acest an avem de scos 1026 de exemplare ceea ce înseamnă foarte mult."
Până acum, vânătorii au împuşcat 40 de exemplare.

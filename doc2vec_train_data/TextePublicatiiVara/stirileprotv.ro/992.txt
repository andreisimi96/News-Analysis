5 iunie 2018 13:21 / 3650 vizualizari
Compania germană Continental, cu 5.000 de angajați în România, interzice tuturor salaraților săi să folosească WhatsApp şi Snapchat
Noile reglementări se vor aplica tuturor angajaţilor şi afectează peste 36.000 de telefoane mobile, a anunţat marţi compania germană cu sediul în Hanovra.
Facebook Twitter RSS Feed Newsletter
Continental AG, al doilea mare producător european de componente auto şi anvelope, a interzis angajaţilor săi din întreaga lume să folosească aplicaţii precum WhatsApp şi Snapchat pe telefoanele lor de serviciu, din cauza temerilor privind Protecţia Datelor cu Caracter Personal (GDPR), transmite DPA, preluată de Agerpres .
Decizia este menită să-i protejeze pe angajaţi şi pe partenerii de afaceri, deoarece aplicaţiile accesează conţinutul privat şi, prin urmare, informaţiile confidenţiale.
Regulamentul European 2016/679 privind Protecţia Datelor cu Caracter Personal (GDPR) a intrat în vigoare la nivelul Uniunii Europene începând cu data de 25 mai 2018.
Continental susţine că noile reglementări împing responsabilitatea spre utilizator: de exemplu, pentru a le îndeplini, utilizatorii WhatsApp trebuie să ceară tuturor persoanelor din lista de adrese să fie de acord ca datele lor să fie împărţite cu toţi ceilalţi utilizatori ai aplicaţiei.
Recent, Continental a avertizat că marja de profit ar putea scădea la 10,5% anul acesta, de la 10,8% în 2017.
Continental, o companie cu o cifră de afaceri anuală de 44 de miliarde de euro, are două divizii principale. Divizia auto, care produce şasiuri şi elemente de siguranţă, precum şi interioare, în timp ce divizia de anvelope regrupează marca de anvelope cu acelaşi nume şi ContiTech, un producător de benzi rulante pentru vehicule off-road.
Pe piaţa din România, Continental are aproximativ 5.000 de angajaţi la uzine din Timişoara, Sibiu şi Braşov.
autor: InCont.ro ,  5 iunie 2018 13:21
Mai multe despre:

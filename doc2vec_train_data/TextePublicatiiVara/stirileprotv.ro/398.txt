Un șofer din România este cercetat penal în Germania după ce polițiltii l-au depistat în trafic cu un permis de conducere scos la imprimantă.
De asemenea, polițiștii din Ottobrunn, în apropiere de München, au sechestrat TIR-ul de 40 de tone pe care îl conducea românul cu permis de conducere falsificat, relatează merkur.de.
 Șoferul de 40 de ani a fost oprit pe autostradă, în timp ce se îndrepta spre München, pentru un control de rutină.
Conform relatărilor poliției, după ce a oprit, acesta a prezentat un permis de conducere care le-a ridicat suspiciuni agenților. După verificări minime, aceștia au constat că permisul de conducere era un fals, doarece nu avea niciun element de siguranță, fiind realizat, cel mai probabil, la o imprimantă color specială.
Polițiștii i-au întocmit dosar penal românului. În plus, i-au retras licența de transport și i-au sechestrat TIR-ul, până la finalizarea anchetei.

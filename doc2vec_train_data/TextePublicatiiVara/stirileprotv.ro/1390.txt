Un român de 19 ani a fost împuşcat cu sânge rece în Ohio, Statele Unite ale Americii, iar martor la întreaga scenă a fost chiar un prieten de-al băiatului, care a alertat autorităţile. Făptaşul încă nu a fost găsit.
Disperat, tatăl tânărului, care locuieşte în Bistriţa, a mers de urgenţă în Statele Unite şi face apel la populaţia din Ohio să-l ajute cu informaţii pentru prinderea criminalului.
„Un om fără Dumnezeu mi-a luat lumina vieţii şi m-a dus în bezna întunericului, mi-a împuşcat copilul. De aceea vă rog pe această cale toţi prietenii mei US Army RO Army sau oricine care aveţi contacte în Ohio scrieţi-mi în privat. Am nevoie de informaţii, criminalul este în libertate. Trebuie informaţii pentru poliţie”, a postat pe Facebook, Sorin Farcaş , tatăl adolescentului.
Conform whio.com , bărbatul a declarat că un alt fiu al său, mai mare, se va întoarce în câteva zile acasă dintr-o misiune militară.
Român care studia în SUA, împuşcat în garajul casei. Prietenul său, martor la execuţie
La vârsta de un an, Sorin a plecat din oraşul Dej împreună cu părinţii lui în America. Acolo a studiat, iar de curând a fost admis la un colegiu renumit. Între timp părinţii lui au divorţat, iar tatăl lui natural care locuieşte în Bistriţa a aflat cu stupoare vestea că fiul său nu mai este în viaţă! Bărbatul a plecat de urgenţă în Statele Unite. Şi a aflat că fiul său era în garajul familiei împreună cu un prieten când un individ încă necunoscut a intrat şi l-a executat. Nici până la această oră poliţiştii nu cunosc mobilul crimei.

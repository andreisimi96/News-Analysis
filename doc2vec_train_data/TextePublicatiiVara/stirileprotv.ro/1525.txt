Dan Ciprian Sfichi, polițistul din Suceava lovit cu sabia în cap de un interlop, în decembrie 2017, în timpul unei percheziţii, s-a întors pentru prima dată acasă, după 6 luni petrecute în spitale.
Polițistul însă nu este complet refăcut după trauma extrem de gravă și va urma un program de recuperare, informează Monitorul de Suceava.
Totuși, revenirea este spectaculoasă, având în vedere faptul că medicii erau foarte rezervaţi în privinţa evoluţiei stării sale după incident.
În dimineaţa zilei de 5 decembrie 2017, procurorii DIICOT au desfăşurat mai multe percheziţii în cadrul unui dosar în care au vizat mai mulţi inculpaţi despre care au adunat date că au reluat activitatea de trafic de droguri, deşi erau deja puşi sub acuzare într-un alt dosar, pe aceeaşi temă.
Ciprian Sfichi a fost unul din cei trei poliţişti care au pătruns în forţă în casa lui Alexandru Huţuleac, după ce acesta nu a deschis la somaţii.
Polițistul lovit cu sabia în cap de un interlop, transferat la o clinică de recuperare
Imediat ce poliţiştii au pătruns în casă, Alexandru Huţuleac, aflat în hol, în beznă, a lovit cu sabia, de sus în jos, direct în capul poliţistului.
Alexandru Huţuleac este trimis în judecată pentru multiple infracţiuni, printre care şi cea de ultraj sub forma tentativei de omor. 
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Sursa: Monitorul de Suceava

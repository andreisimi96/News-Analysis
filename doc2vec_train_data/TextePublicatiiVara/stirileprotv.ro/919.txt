Ezitările guvernanţilor pe tema Pilonului 2 de pensii s-au înmulţit. În vreme ce preşedintele PSD Liviu Dragnea vorbeşte de un proiect în lucru, premierul Viorica Dăncilă spune că ar trebui să uităm de ''Proiectul pilonului 2''.
Chemat în parlament de opoziţie, ministrul Finanţelor a negat şi el desfiinţarea lui şi a vorbit despre o analiză a sistemului, fără să dea însă detalii.
Venită la o şedinţă săptămânală de partid, şefa guvernului, Viorica Dăncilă a făcut un anunţ surprinzător.
"Nu avem un proiect cu Pilonul II, uitaţi de acest lucru. Pilonul 2 nu se va desfiinţa, deci, când vom avea proiectul, vă voi comunica”, a spus premierul.
”Când se va întâmpla, eu personal o să vin să-l prezint. Eu personal”, a spus Liviu Dragnea.
Dăncilă: Nu se pune problema desfiinţării Pilonului II
Potrivit unor surse politice, proiectul prin care Pilonul 2 de pensii va deveni opţional va fi gata în toamnă.
O variantă luată în calcul presupune că titularii care contribuie acum la Pilonul 2 de pensii să facă o cerere în care să solicite să rămână la acest pilon administrat privat. Dacă nu trimit solicitarea, vor fi trecuţi automat la Pilonul 1, adică cel administrat de stat. Banii acumulaţi deja în conturile pensiilor private vor continua să fie administraţi de firme şi încasaţi la pensionare.
Toate aceste scenarii i-au făcut pe liderii opoziţiei să ceară demiterea ministrului de Finanţe.
Bogdan Hutuca, deputat PNL: ''Spuneți oamenilor ce aveţi în intenţie să faceţi, pentru că în programul de guvernare curgea numai lapte şi miere. Domnule ministru, recunoaşteţi că nu ştiţi ce se doreşte... Pilonul 2... ca să peticiţi bugetul care arată ca un șvaițer. Opriţi orice demers de anulare, suspendare sau naţionalizare a pensiilor din Pilonul 2.”
Eugen Teodorovici, ministrul de Finanțe: ”Nu se pune problema unei naţionalizări, am spus că e firesc să existe o analiză şi că vom ieşi public în perioada iunie-iulie, orice spectulație creează suspiciuni şi rea-credinţă. Nu voi pune niciodată în balanţă deficitul bugetar cu veniturile romanilor''.
Eugen Teodorovici a fost în Parlament pentru a răspunde moţiuni simple iniţiate de opoziţie, intitulată "Harababură fiscală".
Seymour Hersh, jurnalist castigator al premiului Pulitzer

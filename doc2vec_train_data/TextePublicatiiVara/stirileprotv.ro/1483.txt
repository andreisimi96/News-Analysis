În onoarea Reginei Elisabeta a II-a, care a împlinit recent 92 de ani şi în sprijinul copiilor din România, aşa s-a deschis Balul Britanic de la Bucureşti.
Este un eveniment care anticipează ceremonia de sâmbătă, de la Londra, în care Regina Elisabeta a II-a este sărbătorită public. În acest an, ceaiul de la ora 5:00, este ultimul găzduit de ambasadorul Paul Brummell, care îşi încheie mandatul.
O paradă a costumelor de epoca englezeşti a deschis Balul Britanic. Nu toţi invitaţii au respectat codul vestimentar, însă abaterile originale au fost permise.
Este al şaptelea an când apropiaţii Ambasadei Britanice din România se reunesc în cinstea Reginei.
Obiceiul ceaiului de la ora 5 i se datorează ducesei Anna de Bedford, care acum vreo 160 de ani le cerea servitorilor să-i aducă pe furiş în camera o ceaşcă de ceai şi nişte gustări. Această reîncărcare a bateriilor şi mai apoi de socializare a fost preluată în scurt timp şi de prietenii ei nobili. Pe malul lacului Tei, 5 o'clock tea e şi un prilej de rămas bun de oameni speciali.
Cum s-a desfăşurat şedinţa foto de la nunta regală. Detaliile dezvăluite de fotograf
Paul Brummel, ambasador Marea Britanie: ”Plec... ţara mea de dor.”
Regina Elisabeta a II-a este cea mai longevivă deținătoare a tronului din Marea Britanie şi din lume. Deși și-a sărbătorit cei 92 de ani în aprilie, evenimentul public va avea loc mâine. De 234 de ani, adică din vremea regelui George al II-lea, regalitățile își sărbătoresc aniversarea de două ori și alături de supuşi. Totul începe cu un ceai în aer liber.  

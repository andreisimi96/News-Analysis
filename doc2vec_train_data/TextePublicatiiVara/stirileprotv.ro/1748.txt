Întâmplare cu final neaşteptat pentru un bărbat de 39 de ani din Sibiu care a fost împuşcat cu un pistol cu bile de un individ cu care a mai avut conflicte.
Rănitul a ajuns la spital unde a fost operat de urgenţă. Acum polițiștii fac cercetări să afle exact ce s-a întâmplat.
Bărbatul se îndreptă, la 2 noaptea, cu un taxi, către un club din oraş. La o trecere de pietoni, când maşina a oprit să acorde prioritate unui trecător, pasagerul şi-a dat seama că-l cunoştea pe acesta, şi au început să discute în contradictoriu.
Victimă: "Cu dânsul am avut ceva în trecut, mici discuţii. Am vrut doar să-l rog verbal, fără agresiune, să înceteze cu ameninţările. Fără nici un fel de somare a scos arma lui şi a tras la nimereală şi m-a împuşcat."
Bărbatul a căzut la pământ şi a reuşit să sune la 112. Ambulanța l-a transportat la spital unde a fost operat şi a rămas internat.
Român care studia în SUA, împuşcat în garajul casei. Prietenul său, martor la execuţie
Suspectul, care are 34 de ani, s-a prezentat singur la poliţie şi a predat pistolul. Poliţiştii trebuie să stabilească ce l-a determinat să folosească arma.
Dacă magistraţii vor stabili că agresorul se face vinovat de infracţiunea de uz de armă fără drept, bărbatul poate fi condamnat la 2 ani de închisoare.
Seymour Hersh, jurnalist castigator al premiului Pulitzer

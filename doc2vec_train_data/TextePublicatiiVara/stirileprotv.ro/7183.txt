Caz şocant, marţi seara, în Cluj-Napoca! O fetiţă de 3 ani a fost violată în timp ce dormea într-o casă improvizată de la periferia oraşului, de un tânăr de 16 ani.
Imediat după ce a comis fapta, adolescentul a fugit dar a fost prins la scurt timp de un localnic care l-a predat poliţiei.
Agresorul a fost reţinut pentru 24 de ore.
Scenele şocante au avut loc marți seară în jurul orei 19.00 într-o zonă defavorizată a oraşului, la periferie. Copila în vârstă de 3 ani dormea într-o casă improvizată când a fost agresată sexual de tânărul în vârstă de 16 ani.
După ce a comis fapta, agresorul a fugit. Ţipetele fetei i-au alarmat pe părinţii care se aflau afară. Au sunat de urgenţă la 112. Copila a fost transportată de urgenţă la spital pentru îngrijiri medicale.
Agresorul a fost prins la scurt timp de un bărbat care se afla în zonă şi care l-a predat poliţiei.

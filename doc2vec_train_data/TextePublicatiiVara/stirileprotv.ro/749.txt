"Aurul mov" îi va îmbogăți anul acesta pe fermieri. Sunt nevoiți să se extindă
Lavanda - numită și "aurul mov" - a pus deja stăpânire pe câmpurile din întreaga țară, semn că va fi un an bun pentru fermierii care au mizat pe afacerile cu această plantă.
Culturile au înflorit mai devreme, așa că și produsele obținute din lavandă vor fi scoase mai repede decât de obicei la vânzare.
La mai puţin de 40 de kilometri distanţă de Timişoara, în satul Rudna, se întinde un câmp violet, care te duce cu gândul la regiunile însorite ale Franţei. În urmă cu doi ani, Roxana s-a hotărât să cultive acolo lavanda pe o mie de metri pătraţi. Şi pentru că nu face faţă comenzilor vrea să-şi extindă afacerea.
Roxana Deginnski, producătoare: "Foarte multă lume foloseşte şi săculeţii, care se pun în dulap împotriva moliilor, mai sunt şi buchetele uscate care se păstrează foarte bine peste iarnă."
Câmpurile s-au colorat în mov şi în judeţul Alba, unde 20 de fermieri şi-au unit forţele şi cultiva lavanda pe mai bine de opt hectare.
Productie uriasa de lavanda in Romania. Cultivatorii isi recupereaza investitia in "aurul mov" inca din primul an
Un domn, de pildă, a investit la început 9.000 de lei.
Eugen Szekely, producător de lavandă: "Am hotărât să ne facem aceasta asociaţie să putem să ne vindem produsele mai uşor, chiar şi în supermarketuri. Speram undeva la 5000-6000 de kg verde."
Şi nu se opresc aici - vor să obţină 50 de mii de euro, fonduri europene.
Călin Radu, președintele Asociației producătorilor de lavandă Alba: "Oricât de mare ar fi cantitatea de lavandă recoltată, împreună putem să o vindem la preţuri mult mai bune."
Zece mililitri de ulei de lavandă costa între 20 şi 25 de lei, iar apa de lavandă poate ajunge până la zece lei sută de mililitri.

România are cea mai lungă graniţă cu state din afara Uniunii Europene şi niciun scanner de camioane, care să verifice mărfurile care intră în ţară. Dintre cele 15 pe care le-au avut cei de la vamă, niciunul nu mai funcţionează.
Situaţia este cunoscută de autorităţi, care promit să ia măsuri ca să poată aduce la buget un miliard de euro din reducerea traficului ilicit.
În lipsa scannerelor pentru camioane, verificarea transporturilor care trec prin vamă se face prin sondaj şi cu ajutorul câinilor. Iar controlul durează ore, în loc de câteva minute, cum ar fi normal.
Ministrul Finanţelor promite să rezolve această problemă, adică să cumpere echipamente moderne, pentru ca tot ce intră în ţara să fie scanat.
”Să fie câte căi de intrare în ţară sunt, adică nu intră nicio maşină pe altă parte, intră, are scanner şi scanner de ultimă generaţie, adică ai absolut tot în acel moment”, a transmis Eugen Teodorovici, ministrul Finanțelor.
Mamaia și Vama Veche, cele mai căutate stațiuni. Prețuri mici la cazare, dar mari la restaurante
Punctele de frontieră cu Ucraina, Moldova şi Serbia ar urma să fie printre primele modernizate, pentru că pe aici intră cele mai multe mărfuri ilicite.
Iar la punctele de trecere a frontierei din vest şi sud ar fi nevoie echipamente performante care să scurteze timpul de aşteptare al celor care le tranzitează.
La Borş, de exemplu, şoferii de TIR aşteaptă cu orele.
Reporter: - Ce vă verifica în vamă, ce documente?
Șofer: - Certificatele, buletinele, documentele mărfii.
Reporter: - Cam cât staţi în vamă, de obicei?
Șofer: - De obicei? cam 3-4 ore.
Investiţia în modernizarea vămilor înseamnă cheltuieli de zeci de milioane de euro.
Un singur scanner care stă acum nefolosit în depozite a costat două milioane de euro. În total, între 2002 şi 2012, au fost cumpărate 15.
Autorităţile de la Bucureşti par să nu fi fost mereu la curent cu problemele de la frontiere. Abia anul trecut ANAF a făcut plângere penală după ce a descoperit că, la momentul respectiv, doar unul dintre scannerele vamale mai funcţiona. Tot atunci, FISC-ul a găsit probleme la încheierea contractului de mentenanţă pentru aceste aparate.
Numai din reducerea traficului cu ţigări, statul ar putea încasa o sumă uriaşă - 1 miliard de euro, estimează ministrul Finanţelor.
Seymour Hersh, jurnalist castigator al premiului Pulitzer

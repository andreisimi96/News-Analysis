TIFF 2018. A fost o gală de neuitat sâmbătă seara la Festivalul Internațional de Film Transilvania, organizat la Cluj-Napoca.
Sute de vedete au pășit pe covorul roșu, iar doi actori români - Anna Szeles și Dan Nuţu - au fost premiați în cadrul ceremoniei.
Invitată de onoare de anul acesta, actrița franceză Fanny Ardant, a primit premiul Transilvania pentru întreaga sa carieră.
Îndrăgita actriţa franceză Fanny Ardant a urcat sâmbătă pe scena Teatrului Naţional Cluj-Napoca pentru a-i fi înmânat premiul Transilvania pentru întreaga sa carieră şi a fost îndelung aplaudata.
Fanny Ardant: "Atunci când eram foarte tânăra credeam că a fi actriţă înseamnă doar plăcerea de a fi pe scenă. Apoi am înţeles că viaţa de actriţă înseamnă trecerea de la întuneric la lumină, de la frig la căldură, de la spatele întors, la mâinile întinse, aşa că în seara aceasta vă mulţumesc că, dându-mi acest premiu, mi-aţi dat lumină, căldură şi mi-aţi întins mâinile. Vă mulţumesc!"
TIFF 2018. Actrița Fanny Ardant va primi sâmbătă premiul pentru întreaga carieră
Cu câteva minute înainte de acest moment, publicul a urmărit un film de prezentare a carierei sale. În cei 40 de ani petrecuţi în lumina reflectoarelor, actriţa a jucat în peste o sută de producţii.
În faţa mulţimii a apărut apoi actorul şi producătorul român Dan Nuţu. Lui i-a fost acordat Premiul de Excelenţă pentru merite artistice deosebite.
Şi actriţa Anna Szeles a fost premiată pentru întreaga sa carieră. Momentul a fost unul de-a dreptul emoţionant, având în vedere că anunţul a fost făcut de fostul ei soţ, Florin Piersic.
Anul acesta, trofeul Transilvania a fost primit de pelicula "Moştenitoarele", realizată în regia lui Marcelo Martinessi din Paraguay.
Ediţia cu numărul 17 a Festivalului Internaţional de Film Transilvania se va încheia duminică.
Seymour Hersh, jurnalist castigator al premiului Pulitzer

O femeie de 82 de ani din judeţul Neamţ refuză să-şi abandoneze locuinţa, chiar dacă aceasta i-a fost mistuită complet de flăcări, în urmă cu o lună.
Incendiul a surprins-o pe femeie în curte şi i-a ars agoniseala de-o viaţă. Deşi fiica bătrânei a luat-o la ea acasă, femeia prefera să-şi ducă traiul în locuinţa arsă.
Proprietară casă: "Aici am dormit da.”
Reporter: “Nu ţi-a fost frig nu te-a plouat, bunica?”
Proprietara casă: “Da am mai avut paturi."
Bunica Ana din comună Pângăraţi, judeţul Neamţ, a fost o femeie gospodină, a construit doua case şi a crescut doi copii, de care spune că este mândră.
Bătrâneţea femeii a fost însă tulburată în urmă cu bine de o lună, când locuinţă în care a trăit o viaţă a luat foc. Vecinii spun că aceasta a încercat să stingă valvătaia singură, însă a fost peste puterile ei.
Vecin: "Fata mea a văzut că era ora 9 şi a venit să închidă găinile. Ea era acolo şi a văzut flacără şi a strigat. S-a văzut focul ca a ieşit afară. Vecinul a scos-o afară."
Vecină: "Păi a ars aproape tot. Au sărit toţi vecinii şi oamenii din tot satul."
Flăcările ardeau cu putere, aşa că pompierii au reuşit să mai salveze doar gospodăriile învecinate. Rămasă sub cerul liber, femeia a fost luată în casa fiicei, unde refuza însă să rămână.
Gabriela Trifan, fiica bătrânei: "Stătea şi mă pândea noaptea. Zicea că se duce până afară şi eu o aşteptam, dar ea era plecată în deal.”
Reporter: “O trăgea casa.”
Gabriela Trifan: “Da, acasă unde a locuit o viaţă."
Reporter: “Cat de mult înseamnă casa pentru un bătrân?”
Vecină: “Ca şi viaţa. "
Din toată gospodăria au mai rămas doar doi căţeluşi. Învăţată fiind cu viaţa grea, bătrână este însă optimistă .
Reporter: “Cum ai stat matale o lună de zile aici?”
Ana Gabor, proprietară casă: “Uite aşa, singură.”
Reporter: “De ce nu staţi la faţă?”
Ana Gabor: “Eu mă duc şi cu ea, dar şi acolo-s mulţi. Nu mă pot despărţi de casă."
Fiica femeii a cerut ajutor autoritatior, în speranţa că acestea vor pune umărul la reconstruirea gospodăriei.
Seymour Hersh, jurnalist castigator al premiului Pulitzer

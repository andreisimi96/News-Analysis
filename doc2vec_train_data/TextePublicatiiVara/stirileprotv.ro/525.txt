Un clip de promovare al Forţelor Navale, în care zeci de studenţi ai academiei, dar şi soldaţi, mai mult dansează decât să bată pas de defilare face ”carieră” pe reţelele de socializare.
"Am vrut să atragem noua generaţie", spun cei care au realizat filmul, la care a fost invitat să lucreze şi un campion balcanic de dans latino. Iar noua modalitate de promovare a marinarilor militari a avut efect: sunt de două ori mai mulţi candidaţi, decât locuri scoase la examen.
Noul clip de promovare al Forţelor Navale Române a fost postat pe Facebook şi îşi doreşte să arate şi o altă față a hainei militare. După momentul în care studenţii şi elevii sunt scoşi în curtea Academiei Navale Mircea cel Bătrân din Constanța, studentul Găluşca răspunde la apelul superiorului.
Urmează o coregrafie care, potrivit Forţelor Navale, a fost realizată de un dublu campion balcanic şi naţional la dansuri latino.
Filmul de prezentare, uneori cu acorduri de muzică indiană, se termină cu imagini din dana militară a Portului Constanța.
NATO mobilizează forţe navale împotriva Rusiei. Statele Unite reactivează Flota a II-a
Cornel Pavel, purtătorul de cuvânt al Forţelor Navale: “Am vrut să arătăm publicului faptul că noi în afară de instrucţie la bordul navelor militare ştim să şi dansăm. Clipul se adresează tinerilor şi adolescenţilor care vor să urmeze o carieră în forţele navale profesia militară este una stabilă pe piaţa muncii.”
Mii de tineri se înscriu anual la liceul de marină, scoala de maiştrii militari sau la academia navală. Este o adevărată concurenta, de cele mai multe ori numărul candidaţilor fiind dublu faţă de locurile disponibile. Fie că aleg cariera militară sau pregătirea civilă cu toţii au mari şanse de angajare, chiar dacă România nu mai dispune de flota comercială.
Adrian Mihălcioiu - reprezentant ITF România: “Meseria de marinar s-a globalizat nu mai putem spune că trebuie să avem o flotă de stat pentru că flota de stat nu mai există şi nicio ţară din lume nu mai are. este o flotă internaţională, o flotă privată. Pe piaţa forţei de muncă există un gol de oferte, de ofiţeri de vreo 15000 de locuri”.
Potrivit autorităţilor portuare, peste 20 de mii de navigatori romani lucrează pe nave aflate pe toate marile şi oceanele lumii.

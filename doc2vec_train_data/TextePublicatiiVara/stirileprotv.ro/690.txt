Jucătoarea română de tenis Mihaela Buzărnescu s-a calificat în premieră în optimile turneului de la Roland Garros, după ce a obţinut, vineri, cea mai mare victorie a carierei, 6-3, 7-5 cu ucraineanca Elina Svitolina, a patra favorită.
Buzărnescu (30 ani, 33 ani), aflată pentru prima oară pe tabloul principal la Roland Garros, a obţinut victoria după o oră şi 37 de minute în faţa numărul patru mondial (23 ani).
Românca a depăşit noi bariere în cariera sa, după ce începea anul trecut de pe locul 541 în lume, iar în urmă cu exact 12 luni se găsea pe 377. Buzărnescu are anul acesta două finale jucate, la Hobart şi Praga, jucând şi o semifinală la Strasbourg.
Svitolina, campioană anul acesta la Brisbane, Dubai şi Roma (după o victorie în finala cu Simona Halep), fusese învinsă anul trecut în sferturi la Paris de Halep.
Ucraineanca a câştigat primul ghem al meciului, dar apoi Mihaela a luat trei jocuri la rând şi şi-a păstrat avantajul până în finalul setului, salvând şi o minge de break la 3-2. Buzărnescu a început cu dreptul actul secund, apoi Svitolina a forţat şi a reuşit să ia două ghemuri consecutive. Buzărnescu a revenit şi a recuperat break-ul, după un ghem disputat, la a patra sa şansă. Apoi a fost rândul ei să salveze patru mingi de break, a ratat o şansă de 4-2, iar la 4-4 şi-a pierdut serviciul. Svitolina a servit pentru set la 5-4, a ratat o minge de set, dar Buzărnescu nu a cedat şi a reuşit să restabilească egalitatea, 5-5. Românca şi-a făcut serviciul şi la a revenit pe serviciul adversarei de la 15-40, legând patru puncte consecutive şi încheind cu 7-5.
Reacția nervoasă a Simonei Halep, atunci când era la un pas să piardă primul set la 0 la Roland Garros
Buzărnescu a avut 4 aşi, a făcut 3 duble greşeli, a avut procentaje excelente la punctele cu ambele servicii, 66%, respectiv 50%, transformând jumătate din şansele de break (5/10). Românca a avut 31 de winners şi 38 de erori neprovocate. Svitolina a reuşit 2 aşi, a comis o dublă greşeală, procentajul ei la punctele cu primul serviciu a fost de doar 46%, iar la al doilea a ajuns la 62%, a transformat doar două din cele şapte şanse de break (39%), a avut doar 11 winners şi a făcut 29 de erori neforţate.
Mihaela Buzărnescu şi-a asigurat un cec de 222.000 euro şi 240 de puncte WTA, iar în optimi o va înfrunta, în premieră pe americanca Madison Keys (23 ani, 13 WTA), cap de serie numărul 13, care a dispus de japoneza Naomi Osaka (N.21) cu 6-1, 7-6 (7).
Mihaela Buzărnescu va juca vineri şi la dublu mixt, alături de finlandezul Henri Kontinen, contra perechii Yifan Xu (China)/Oliver Marach (Austria), în primul tur. Buzărnescu este calificată şi în turul al doilea la dublu feminin, alături de Irina Maria Bara.
Sâmbătă vor evolua alte două românce la simplu, în turul al treilea: Simona Halep, principala favorită, o va înfrunta pe germanca Andrea Petkovic, iar Irina Begu va juca împotriva franţuzoaicei Caroline Garcia, a şaptea favorită.
Seymour Hersh, jurnalist castigator al premiului Pulitzer

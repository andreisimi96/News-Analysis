Start la numărătoarea puilor de barză. Ornitologii din Târgu Mureş au început inelarea berzelor din cuiburile existente în zonă.
Deşi primăvara a început cu un val de frig, perechile de berze au fost prolifice. Multe familii s-au înmulţit chiar şi cu câte cinci pui, iar unii "juniori" au venit pe lume abia de câteva zile.
Ornitologii din Târgu Mureş iau la rând fiecare cuib din 20 de localităţi, pentru a număra puii veniţi pe lume.
Pentru a putea fi identificaţi, fiecare pui de barză primeşte câte două inele, una cu o cifră, iar altă cu datele şi coordonatele geografice din care provine.
Iulia Vizi, ornitolog: ”Colindam Valea Mureşului şi Valea Nirajului pentru a inela puii de berze care acum sunt la greutatea şi înălţimea potrivită pentru a primi aceste inele colorate cu care vom observa în anii viitori când se vor întoarce în aceste sate.”
Localnicii unui sătuc din Polonia îngrijesc sute de berze afectate de vremea rea
Papp Tamaş, ornitolog: ”Am văzut o barză care a fost inelată acum 17 ani.” 
Acţiunea de inelare a fost privită cu bucurie de localnici, care urmăresc fiecare moment din viaţa perechilor de berze.
Elena Manga, localnică: ”Au cinci pui, anul ăsta au cinci, anul trecut au avut doar patru.”
Acţiunea ornitologilor din Mureş va continua şi în zilele următoare. Ce puţin 150 de pui de barza vor primi inele speciale de recunoaştere.

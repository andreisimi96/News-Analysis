Jucătoare Simona Halep continuă campania de ajutorare a copiilor născuţi prematur, printr-o nouă ediţie a cauzei „Grijă pentru copii”, alături de organizaţia Salvaţi Copii România şi compania Dorna.
Halep s-a alăturat acestei cauze în 2015, campania „Grijă pentru copii”, ajunsă anul acesta la ce de-a şasea ediţie, reuşind să doteze 50 de maternităţi din ţară cu echipamente de specialitate pentru îngrijirea nou-născuţilor prematur, în valoare de 600.000 de euro.
„E un eveniment emoţionant pentru mine, m-am implicat pentru că iubesc copiii şi mă bucur că pot să-i ajut, să aibă o şansă în plus la viaţă. Copiii născuţi prematur au nevoie de noi şi o secundă poate însemna pentru ei şansa la viaţă. Pentru mine, cea mai importantă secundă a fost momentul în care am ridicat trofeul, sâmbătă, pe teren, iar în plan personal atunci când s-a născut nepoţica mea. Sper ca anul viitor să se dubleze numărul de 8000 de copii salvaţi prin intermediul acestei campanii. Este foarte important ca oamenii să se implice”, a spus Halep în cadrul evenimentului de lansare a noii etape a campaniei, potrivit news.ro . 
Câştigătoarea trofeului de la Roland Garros de anul acesta este şi imaginea campaniei într-un spot publicitar.
Câteva organizaţii PSD afirmă pe Facebook că Halep a fost huiduită pe Arena Naţională
Toţi cei care doresc să susţină această cauză îşi pot lua un „job de o secundă” prin accesarea site-ului Dorna.ro, pe orice banner online al campaniei sau pe pagina oficială de Facebook Dorna România.
La finalul campaniei, Dorna – cu sprijinul Salvaţi Copiii România – va dona, ca şi în anii precendenţi, echipamente medicale specializate pentru copiii născuţi prematur – către maternităţile care au nevoie de ele.
„Pentru un copil născut prematur, e nevoie de multe ori doar de câteva momente, uneori chiar de o secundă, pentru a fi salvaţi. Aceste momente depind de noi şi asta facem în programul de combatere a mortalităţii infantile - dotăm maternităţile din ţară, pentru ca toţi copiii care se nasc să aibă dreptul la viaţă. E un program complex, meticulos, aşa cum e şi efortul minunat al Simonei Halep, căreia îi suntem atât de recunoscători", a declarat Gabriela Alexandrescu, Preşedinte Executiv Salvaţi Copiii România.
Seymour Hersh, jurnalist castigator al premiului Pulitzer

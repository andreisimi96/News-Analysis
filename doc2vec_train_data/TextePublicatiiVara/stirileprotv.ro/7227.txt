Preşedintele chinez, Xi Jinping, vrea ca ţara sa joace un "rol constructiv" în denuclearizarea Coreei de Nord.
Liderul de la Beijing şi-a exprimat "sprijinul ferm" faţă de acest angajament în cadrul celei de-a treia întâlniri avute cu liderul de la Phenian, a informat miercuri presa nord-coreeană, citată de EFE.
Reuniunea între Xi şi Kim s-a desfăşurat într-o manieră "cordială, deschisă şi prietenească", Kim Jong Un transmiţând recunoştinţa sa pentru sprijinul Chinei la summitul istoric din Singapore, din 12 iunie, între SUA şi Coreea de Nord, a relatat agenţia nord-coreeană KCNA, potrivit Agerpres .
Potrivit unui material dedicat de aceasta vizitei şi întâlnirii, cea de-a treia în trei luni, Kim a declarat că Phenianul va coopera cu China "în procesul de deschidere a unui nou viitor în peninsula coreeană şi în regiune" şi s-a angajat să consolideze relaţiile bilaterale.
Cei doi lideri au avut un "fructuos" schimb de opinii pe teme de interes comun, inclusiv perspectivele asupra denuclearizării peninsulei Coreea şi au ajuns la un "consens" pe aceste subiecte, a precizat KCNA, fără a da mai multe detalii.
Experiența unui american într-un hotel din Coreea de Nord. Ce a pățit după ce a urcat la un etaj care oficial nu există
Kim Jong-un şi soţia sa, Ri Sol Ju, au ajuns marţi la Beijing, într-o a treia vizită în ţara vecină, unde vor rămâne până miercuri.
Xi Jinping a fost liderul ales de Kim Jong Un pentru a debuta în plan extern după venirea la putere, la finalul lui 2011, printr-o vizită surpriză făcută acestuia la finalul lunii martie 2018, înaintea summitului cu preşedintele sud-coreean, Moon Jae In.
Kim s-a întors în ţara vecină în luna mai, când s-a întâlnit din nou cu Xi, la Dalian, înaintea summitului cu preşedintele american, Donald Trump.
Apropierea între Beijing şi Phenian are loc după cinci ani de relaţii tensionate care au coincis cu preluarea puterii, în 2013, de către Xi şi execuţia ordonată în acelaşi an de Kim cu privire la unchiul său, Jang Song-thaek, la acel moment "numărul doi" al regimului şi care menţinea o legătură strânsă cu China.
Seymour Hersh, jurnalist castigator al premiului Pulitzer
Tags: Donald Trump, Xi Jinping, coreea de nord, china,
Experienta unui american intr-un hotel din Coreea de Nord. A urcat la un etaj care oficial nu exista
Experiența unui american într-un hotel din Coreea de Nord. Ce a pățit după ce a urcat la un etaj care oficial nu există
Coreea de Nord, obligată să își respecte obligațiile privind denuclearizarea. Anunțul SUA
Coreea de Nord nu dă semne că ar vrea să renunțe la programul său nuclear. FOTO

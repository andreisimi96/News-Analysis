Doi fraţi acuzaţi că l-au omorât pe şeful postului de Poliţie din Vişeu de Jos, judeţul Maramureş, au fost condamnaţi la închisoare pe viaţă pentru crimă cu premeditare.
Decizia instanței este definitivă, relatează  emaramures.ro .
Şeful de post Gheorghe Nistor a fost asasinat în propriul birou, în 4 ianuarie 2017, cu mai multe lovituri de cuţit. Fraţii Ioan şi Ovidiu Tomoiagă au fost reţinuţi în 6 ianuarie 2017 şi trimişi în judecată pentru crimă.
”Din probele administrate rezultă suspiciunea rezonabilă că în data de 21 decembrie 2016 victima Gheorghe Nistor, agent de poliţie la Postul de Poliţie Vişeu de Jos, s-a deplasat împreună cu doi agenţi de poliţie de la Postul de Poliţie Leordina, înspre Judecătoria Vişeu de Sus, iar pe drum s-au deplasat şi în Vişeu de Jos pentru a preda două citaţii, victima a coborât din maşină, apoi, după ce s-a întors, a fost urmărită de inculpaţii Ioan Aurelian Tomoiagă şi Marius Ovidiu Tomoiagă, iar primul inculpat i-a adresat injurii şi ameninţări astfel că victima şi un agent le-au întocmit şi predat citaţii la postul de poliţie – moment în care inculpatul Ioan Aurelian Tomoiagă i-a dat foc cu bricheta citaţiei şi a aruncat-o în maşina poliţiei, iar inculpatul Marius Ovidiu Tomoiagă l-a ameninţat pe agentul de poliţie”, se arată în motivarea deciziei de arestare preventivă a Tribunalului Maramureş.
În motivare se precizează că, în 4 ianuarie 2017, cei doi fraţi s-au deplasat în clădirea în care se află sediul Postului de Poliţie Vişeu de Jos și au mers direct în biroul şefului de post Gheorghe Nistor, "căruia se presupune că i-au aplicat 3 lovituri cu un cuţit – una în zona cervicală şi două în zona toracelui, în urma cărora victima a decedat ulterior, apoi au închis uşa biroului cu cheia şi au părăsit clădirea prin partea din spate a acesteia”.
Cei doi frați au condamnări anterioare pentru alte fapte penale.
Seymour Hersh, jurnalist castigator al premiului Pulitzer
Sursa: emaramures.ro Pro TV

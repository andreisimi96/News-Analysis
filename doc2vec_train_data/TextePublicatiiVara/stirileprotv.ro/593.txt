Chit că în România transportul în comun nu este un punct forte, Cluj-Napoca este, de joi, primul municipiu din ţară pe străzile căruia circula 10 autobuze electrice.
În tot acest timp, la Timişoara, primăria a introdus un sistem de cumpărare a biletelor cu telefonul mobil. La Bucureşti însă, lucrurile se mişca greu, şi există doar promisiunea cumpărării, a 400 de autobuze noi.
Cele 10 autobuze "verzi" vor circula dintr-un capăt în celălalt al municipiului Cluj-Napoca. Cu o autonomie de o sută de kilometri, vehiculele au fiecare câte 80 de locuri şi sunt dotate cu WiFi, aer condiţionat şi ecrane LCD. Spre deosebire de cele diesel, nu poluează şi nu fac zgomot.
Călător: "Acum într-adevăr călătoreşti civilizat nu ca şi pe vremuri."
Călător: "Merg fără zgomot."
Călător: "Îţi afişează viitoarele staţii."
Primăria din Cluj a plătit pentru cele 10 autobuze electrice 32 de milioane de lei. 85 la sută din bani provin din fonduri nerambursabile acordate de guvernul elveţian.
Șase zile de grevă a societății de transport în comun din Brăila. Șoferii fac acuzații grave
Dan Ciolan, reprezentant firma producătoare: "Au tot ce îşi poate dori compania că raportare. Va şti câţi pasageri urcă în fiecare staţie pe ore, câţi coboară şi în aşa fel poate să ştie cum să dozeze efortul de autobuze pe trasee."
Pentru noile autobuze au fost amenajate 11 staţii de încărcare.
Reporter: "Cat durează încărcarea?”
Şofer: “De exemplu, dacă ajunge cu un procent de 15,20% va dura 1 jumate, 2 ore."
Până în 2025, primăria din Cluj-Napoca vrea să eliminte toate autobuzele poluante. Autorităţile intenţionează că în perioada următoare să cumpere încă 30 de autobuze electrice, 24 de tramvanie şi 50 de troleibuze.
Lucrurile încep să se schimbe şi la Timişoara. De câteva zile, în oraş, biletele pentru mijloacele de transpot în comun pot fi plătite direct de pe telefonul mobil - prin intermediul unor coduri inteligente care au fost lipite în fiecare staţie.
După ce aţi instalat aplicaţia trebuie doar să scanaţi codul, iar în câteva momente puteţi să vă cumpăraţi biletul fără să mai staţi la coadă.
Tânăr: "Ceva normal dacă te raportezi la ceea ce găseşti în Germania, Italia, Franţa. Având în vedere faptul că telefonele mobile sunt omniprezente îţi vine priobabil mai uşor, cum poţi să plăteşti cumparaturle cu telefonul mobil, biletul la avion".
Între timp, în Bucureşti, transportul în comun rămâne o problemă.
Primăria vrea să cumpere 400 de autobuze de tip Euro 6, cu aer condiţionat şi sistem modern de informare - dar, pentru că licitaţia a fost contestată procedurile de achiziţie întârzie.
Primarul general spera însă că primele vehicule noi vor circule din această vară.

Decebal Făgădău, primarul Constanței și șeful Organizației Municipale a PSD, a transmis public că se delimitează de postările filialelor PSD de județ care au afirmat că Simona Halep a fost huiduită, luni seară, pe Arena Națională.
Edilul orașului a mai transmis că a adresat scuze atât Simonei, cât și familiei și echipei sale, în urma acestor afirmații ale colegilor săi.
”Mă delimitez, atât eu, cât și administrația pe care o conduc de această postare. Performanța Simonei nu trebuie amestecată cu lupta politică internă. Partidele politice și de-a stânga, și de-a dreapta, ar trebui să se încline cu repsect în fața performanței, să o aplaude pe Simona, familia ei, echipa ei și cred că toată lumea politică ar trebui să se gândească cum putem transforma o performanță individuală, într-un sistem care să nască asemenea performanțe. Cred că noi ca țară am făcut prea puține pentru Simona și cred că ea nu merită să fie atrasă într-o luptă politică care, în mod cert, nu îi aparține. În cursul zilei astăzi am adresat scuzele mele familiei și echipei Simonei Halep și sper ca pe viitor sportivii și cei care duc numele României într-o notă bună peste hotare să primească recunoștința necesară”, a transmis Decebal Făgădău.
Primarul general al Capitalei, Gabriela Firea, a fost huiduită, luni seară, după ce a venit pe scena amplasată pe Arena Națională pentru a-i acorda Simonei Halep cheia orașului și o distincție, după trofeul obținut la Roland Garros.
Câteva organizaţii PSD afirmă pe Facebook că Halep a fost huiduită pe Arena Naţională
Într-o acțiune de partid la nivel național, PSD a publicat pe paginile de Facebook ale mai multor filiale de județ un colaj foto care susține că, de fapt, nu Gabriela Firea, ci Simona Halep a fost huiduită de oamenii prezenți la Național Arena.
Seymour Hersh, jurnalist castigator al premiului Pulitzer

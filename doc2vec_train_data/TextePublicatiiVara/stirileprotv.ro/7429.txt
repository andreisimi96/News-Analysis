Coreea de Nord pare că ar finaliza extinderea unei fabrici de rachete balistice, conform unei analize a cercetătorilor americani pe imagini din satelit, scrie CNN.
Imaginile, surprinse de Planet Labs Inc. din San Francisco şi analizate de cercetători de la Institutul pentru Studii Internaţionale Middlebury (MIIS) în Monterrey, arată că Phenianul încheie lucrările de la Institutul de Materiale Chimice, despre care cercetătorii spun că se află în oraşul nord-coreean Hamhung, transmite News.ro .
„Institutul de Materiale Chimice pare că are o singură funcţie şi anume să fabrice componente pentru programul lor de rachete balistice”, a declarat David Schmerler, un cercetător de la MIIS.
Liderul nord-coreean Kim Jong-un a vizionat în august 2017 o schemă a facilităţii după ce Coreea de Nord a testat două rachete balistice intercontinentale. În aceeaşi lună, Nordul a ameninţat teritoriul american Guam.
Cea mai mare parte a fabricii a fost construită în luna mai, după summit-ul lui Kim cu preşedintele sud-coreean Moon Jae-in dar înainte ca el să se întâlnească cu Trump, conform lui Jeffrey Lewis, directorul Programului de Nonproliferare din Asia de Est de la MIIS.
1 aprilie 2018
29 iunie 2018
Kim a declarat în numeroase rânduri că este dispus să înceapă procesul de dezarmare nucleară, dar analiştii privind Coreea de Nord consideră că SUA şi Coreea de Nord definesc diferit conceptul de „dezarmare nucleară”.
„Kim nu s-a oferit niciodată să se dezarmeze. Nici măcar o dată. El se înarmează”, a declarat Lewis.
Săptămâna trecută, un institut de monitorizare a Coreei de Nord din Washington, 38 North, a comunicat că imaginile din satelit arată că statul nord-coreean a adus îmbunătăţiri complexului nuclear Yongbyon începând cu 6 mai, dar nu a putut preciza dacă aceste lucrări au continuat după 12 iunie.
De asemenea, Washington Post a informat că indicii obţinute în urma summitului de la 12 iunie între preşedintele american Donald Trump şi liderul nord-coreean Kim Jong-un tind să arate existenţa unor instalaţii secrete de producţie şi dezvoltare de metode menite să disimuleze fabricarea de armament nuclear, scrie cotidianul în ediţia de sâmbătă, citând oficiali americani sub protecţia anonimatului.
Trump şi Kim au semnat un acord după summit-ul din Singapore în care se arată că liderul nord-coreean „şi-a reafirmat angajamentul ferm de a completa o dezarmare nucleară a peninsulei coreene” şi că ţara sa se va angaja „să lucreze către dezarmarea nucleară completă a peninsulei coreene”.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

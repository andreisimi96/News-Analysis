Șeful Apple, Tim Cook, a urcat luni seara pe scena din San Jose, California, la conferința anuală a dezvoltatorilor, pentru a prezenta noutăți ale sistemelor de operare pentru iphone, iPad, Mac și Apple Watch.
Astfel, compania a anunțat noul sistem de operare pentru telefoanele sale, iOS 12, care va veni cu îmbunătățiri de performanță, opțiuni prin care utilizatorii își pot crea versiuni animate ale lor, precum și un instrument care să vă ajute să scăpați de dependența de tehnologie, scrie CNN .
Dependența de tehnologie
Apple susține că va adăuga la iOS 12 o opțiune prin care utilizatorii vor fi atenționați atunci când vor sta prea mult cu ochii în telefoane. În felul acesta, gigantul IT răspunde criticilor care au afirmat la începutul anului că fenomenul celor dependenți de tablete și telefoane este îngrijorător.
De asemenea, Apple a adăugat o pagină pentru utilizatorii care vor să vadă care sunt aplicațiile care trimit cele mai multe notificări.
”Poți să iei decizii cu privire la timpul exact pe care vrei să-l petreci cu device-ul tău, zilnic”, a declarat Craig Federighi.
Iar cine are nevoie de ajutor în această privință poate folosi o nouă setare care se numește App Limits, care se comportă exact ca o dădacă pentru iPhone-ul vostru. Atunci când o aplicație vă consumă prrea mult din timpul vostru, puteți seta, de exemplu, o limită de 1 oră, de exemplu, pentru Instagram, apoi veți primi o avertizare cu 5 minute înainte să expire timpul (dar și un buton ca să prelungiți acest timp, bineînțeles).
Părinții vor avea extra control și vor putea acorda timp copiilor lor. De asemenea, ei vor putea programa o perioadă în care aparatele copiilor vor fi inutilizabile, ca să-i împiedice pe aceștia să stea cu ochii în telefoane noaptea.
Toate aceste schimbări vin la câteva luni după ce un investitor major a trimis o scrisoare către Apple, cerând companiei să acorde mai mult control asupra timpului de utilizare a gadgeturilor pentru părinți, dar și să studieze impactul produs de folosirea excesivă a iPhone-ului asupra sănătății mentale.
Tigri, urși koala și dinozauri T-Rex. Apple adaugă noi animale (și o fantomă) în zona Animoji (valabilă doar pentru iPhone X), dar și un senzor de detectare a limbii, astfel încât animalele vor mima mișcarea limbii a utilizatorului.
Însă cea mai mare veste din capitolul emoji este cea referitoare la crearea de Animoji care imită chipul utiizatorului. Această opțiune se numește Memoji și poate memora chipul unei persoane, ca să creeze o versiune animată.
În curând, Facetime va suporta și apelurile video cu mai multe persoane în același timp, numărul maxim de utilizatori fiind de 32.
Facetime va putea fi pornit direct din secțiunea de Mesaje, iar Apple promite că va adăuga noi efecte și filtre camerei foto din Mesaje, pentru ca mesajele să devină mai amuzante și distractive cu iOS 12.
iOS 12 se concentrează și pe realitatea augmentată (RA). Apple a arătat un nou instrument pentru RA, ”Măsura”, care transformă telefonul într-o riglă de 800 de dolari.
De asemenea, Apple a subliniat faptul că unii dezvoltatori, precum lego, vor integra această tehnologie trendy în aplicații (în curând, utilizatorii aplicațiilor Lego vor putea să folosească un device iOS deasupra unui obiect Lego și să joace în multiplayer).
Noul sistem de operare Apple pentru computerele Mac se va numi Mojave, după numele deșertului din California. Acesta adaugă opțiunea de temă întunecată, care face ca background-ul să fie negru și gri, în loc de alb. Această temă va fi numai bună de folsoit atunci când folosiți Mac-ul într-o cameră întunecoasă sau pe întuneric, dar și atunci când editați fotografii.
Iar pentru cei care au desktop-urile dezordonate va exista o nouă opțiune care se numește Desktop Stacks, care aranjează fișierele de pe desktop în funcție de categorii, de tipul lor, de dată sau de tag.
De asemenea, Apple va lansa pentru desktop și aplicații precum News, Voice Memos, Stocks și Home, care vor arăta asemănător cu versiunile de iPad.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

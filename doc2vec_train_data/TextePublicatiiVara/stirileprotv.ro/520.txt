Deputaţii se arată din nou interesaţi de soarta deţinuţilor, iar subiectul delicat al celor care scriu cărţi după gratii revine în atenţie.
Până acum, pedeapsa acestora era redusă cu 20 de zile, indiferent cât de prolifici erau. Mai nou, aleşii jurişti au modificat legea, astfel încât pedeapsa să scadă cu 20 de zile pentru fiecare lucrare în parte. „Sunt decizii cu dedicaţie", acuză opoziţia.
Măsura reducerii pedepsei pentru puşcăriaşii scriitori a fost intens contestată după ce mulţi dintre ei şi-au descoperit „talentul" abia după ce au intrat la închisoare.
Gabriel Andronache, deputat PNL: „Reglementarea care a fost în vigoare a generat scandal public, nu o putem readuce în discuţie."
Dar beneficiile pentru deţinuţi nu se opresc aici. În aceeaşi lege, social-democraţii au stabilit că toţi cei care au primit mai puţin de trei ani de închisoare îşi vor putea ispăşi pedeapsa acasă. Condiţia este să nu fi săvârşit fapte cu violenţă. Mai mult, această măsură alternativă se poate aplica şi în cazul celor care sunt în închisoare şi care mai au de executat 18 luni din pedeapsă.
Tudorel Toader afirmă că românii pot fi extrădaţi din Danemarca, pentru că s-au îmbunătăţit condiţiile din penitenciare
Ion Stelian, deputat USR: „Cu siguranţă e o lege cu dedicaţie dacă vedem şi această diferenţiere care se face între fapte cu violenţă şi fără, deşi cele fără violență sunt de multe ori mai grave decât cu violenţă redusă."
Aleşii au modificat şi regulile eliberării condiţionate. Cei condamnaţi la 10 ani de închisoare se vor putea elibera condiţionat după cinci ani, iar cei trecuți de 60 de ani este de ajuns să stea în spatele gratiilor o treime din perioada pedepsei.
Legea a fost dezbătută pe articole şi săptămâna viitoare va primi votul final, urmând să fie trimisă la promulgare.
Seymour Hersh, jurnalist castigator al premiului Pulitzer

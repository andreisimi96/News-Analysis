Anchetă la un cămin de bătrâni din provincia Latina, unde lucrau trei românce.
Trei românce şi alte patru angajate ale unui cămin de bătrâni din Italia au fost plasate în arest la domiciliu după ce carabinierii au descoperit că ţineau o vârstnică, de care ar fi trebuit să aibă grijă, închisă într-o cuşcă. Oamenii legii au declanşat ancheta alertaţi de apropiaţii victimei iar când au descins în instituţie, aflată în localitatea italiană Roccagorga, provincia Latina, au fost îngroziţi de ce au găsit, scrie Il Gazzettino .
Patul pe care stătea femeia fusese închis cu gratii şi transformat într-o cuşcă, în care bătrâna era încuiată de angajaţii căminului. Deseori nu i se permite să îşi facă nevoile şi era trasă de păr, bătută şi înjurată, spun carabinierii, care au interceptat convorbirile angajaţilor. Dacă nu asculta de îngrijitoare, era închisă în camera sa, fără mâncare sau acces la baie.
Judecătorul de cameră preliminară al Tribunalului din Latina a dispus arestul la domiciliu atât pentru administratorul căminului de bătrâni și soția sa, cât și pentru cinci angajate, dintre care trei sunt românce.
Seymour Hersh, jurnalist castigator al premiului Pulitzer

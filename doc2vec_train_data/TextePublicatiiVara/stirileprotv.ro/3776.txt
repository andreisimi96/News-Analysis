Kim Jong Un a fost primit ca un erou pe aeroportul din Phenian, după summitul istoric cu Donald Trump, iar televiziunea de stat nord-coreeană l-a prezentat pe acesta ca fiind un ”lider mondial proeminent”.
Televiziunea de stat nord-coreeană a prezentat, joi, un material de 40 de minute în care era prezentat summitul istoric al lui Kim Jong Un cu Donald Trump din Singapore, liderul nord coreean fiind supranumit ”lider mondial”, venerat în întreaga lume.
Liderul nord coreean a fost primit pe aeroportul din Phenian cu onoruri militare grandioase.
Pe durata celor 40 de minute de transmisiune, au fost prezentate imagini cu liderul de la Phenian plimbându-se alături de omologul său american, spunându-se că acesta a fost primit cu ”un respect profund și un entuziasm nemărginit” în Singapore.
”Singapore, un oraș frumos și dezvoltat, a devenit mai faimos datorită întâlnirii secolului”, a transmis postul nord coreean.
”Străzile erau pline de oameni care și-au arătat respectul față de președintele Kim, care a mers să conducă politica mondială cu strădania lui extraordinară”, au continuat jurnaliștii nord coreeni, potrivit channelnewsasia.com.
Kim a fost ”primit cu căldură” de mulțime ”oriunde a apărut”. ”Întâlnirea secolului, așteptată de întreaga lume, a avut loc, într-un final”, povesteau jurnaliștii, în timp ce rulau imagini din timpul summitului.
Seymour Hersh, jurnalist castigator al premiului Pulitzer

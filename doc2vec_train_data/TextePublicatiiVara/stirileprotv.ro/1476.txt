Proiectul de Ordonanţă prin care statul vrea să garanteze credite de 40.000 de lei, fără dobândă, este extrem de simplist şi riscă să compromită ideea de împrumuturi pentru tineri.
Asta susţin organizaţiile studenţeşti, care le-au propus oficialilor un alt mod de rambursare, pe model englez, dar şi scutiri de plăţi pentru cei care se angajează la sate sau în învăţământ. Analiştii spun, la rândul lor, că pe lângă cererea de împrumut, tânărul care vrea banii va trebui să prezinte băncii un plan de dezvoltare personală.
Proiectul de Ordonanţă pus în dezbatere prevede că cei care nu sunt angajaţi trebuie să aducă la bancă un girant, dacă vor să ia cei 40.000 de lei fără dobânda pe 10 ani.
Marius Deaconu, preşedintele Alianţei: "Copiii orfani, tinerii orfani sau cei care nu au venituri efectiv nu vor putea să-şi găsească pe cineva care să le garanteze. Este un proiect de OUG extrem de simplist şi poate să compromită ideea de împrumut pentru tineri."
Inspiraţi de modelul englez, şi studenţii vor îmbunătăţirea legii care dă credite fără dobânda tinerilor. În cazul celor care urmează o facultate, nu ar trebui să impunem o perioadă pentru returnarea banilor, cred ei.
Elevii și studenții lansează avertismente cu privire la noul program de creditare
Marius Deaconu, preşedintele Alianţei Studenţilor: "Noi considerăm că tinerii nu ar trebui să înceapă să restituie aceşti bani la un anumit număr de ani, ci la momentul când ajung la un anumit plafon salarial// În cazul în care se pliază pe anumite priorităţi ale ţării să primească anumite deduceri: de exemplu dacă după terminarea studiilor vor să se mute în mediu rural, să li se taie 15% din credit, dacă îşi întemeiază o familie, dacă au un anumit număr de copii, dacă lucrează într-un anumit domeniu în care resursa umană este puţină."
Creditul cu dobândă subvenţionată de stat poate fi luat şi de cei până în 55 de ani. Suma e mai mică: doar 35.000 de lei.
Banii pot fi cheltuiţi pe Cărţi, cursuri, dar şi pe plata creșei, a grădiniței sau a școlii private, dacă familia are copii.
De asemenea, renovarea casei, tratamentele stomatologice, articolele sportive şi calculatoarele sunt şi ele pe lista cheltuielilor eligibile.
Unii analişti susţin că la banca va trebui depus şi un plan scris de dezvoltare personală, un fel de business-plan.
Adrian Mitroi, profesor de economie, ASE Bucureşti: "Trebuie să exersezi lucrul ăsta şi mai ales pentru un tânăr să ai acces la un pic de finanţare, îţi faci un mic business plan, te obligă să fii disciplinat, curios, să arăţi şi altora cifrele tale."
Proiectul este prevăzut să intre în vigoare la începutul anului viitor.
Seymour Hersh, jurnalist castigator al premiului Pulitzer
Tags: credite, tineri, imprumuturi, banci,
Mișcare surpriză în țara care închis forțat băncile 20 de zile și a creat cea mai gravă criză din UE
Elevii și studenții lansează avertismente cu privire la noul program de creditare

Trei persoane şi-au pierdut viaţa joi într-un schimb de focuri care a izbucnit într-un oraş din sudul Turciei în cursul vizitei unui deputat al partidului aflat la putere în campanie pentru alegerile de la 24 iunie, au informat media locale.
Schimbul de focuri, care a făcut, de asemenea, opt răniţi, a avut loc într-o altercaţie implicând anturajul deputatului AKP Ibrahim Halil Yildiz într-o vizită în oraşul Suruc, în apropierea graniţei cu Siria, potrivit presei.
Circumstanţele acestui schimb de focuri fac obiectul unor versiuni divergente.
Agenţia de stat Anadolu a afirmat că Yildiz şi susţinătorii săi au fost atacaţi de opozanţi înarmaţi cu bâte şi cuţite. Fratele deputatului figurează printre cele trei persoane ucise, potrivit agenţiei.
Anadolu a mai scris că partizani ai partidului prokurd DHP au fost implicaţi în atac.
Erdogan: Fraţii mei, care aveți euro sau dolari sub pernă să-i investiți în lire turcești
Reports of Kurdish shopowner & son killed in Suruç (Pirsus) after telling AKP candidate that he was not welcomed in his store | #TurkeyElection #Sanliurfa pic.twitter.com/Pd1wYnDL4U
— Samira Ghaderi (@Samira_Ghaderi) 14 iunie 2018
Media prokurde au imputat atacul gărzilor de corp ale deputatului, afirmând că acestea au deschis focul într-o piaţă a oraşului după ce Yildiz a fost primit cu ostilitate de comercianţi.
Biroul guvernatorului provinciei Saliurfa în care se află Suruc, oraş cu populaţie majoritar kurdă, a afirmat la rândul său într-un comunicat că "o altercaţie a izbucnit între două grupuri" în timpul vizitei deputatului şi că trei persoane şi-au pierdut viaţa, iar alte nouă au fost rănite într-un "incident" care a avut loc după vizită.
În iulie 2015, un atentat atribuit grupării Stat Islamic a făcut 34 de morţi la Suruc. În urma acestui atac reşedintele turc, Recep Tayyip Erdogan, a lansat un "război împotriva terorismului" vizând în acelaşi timp Partidul Muncitorilor din Kurdistan (PKK) şi SI.
Seymour Hersh, jurnalist castigator al premiului Pulitzer

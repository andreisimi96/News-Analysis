25 de scafandri cu şapte autospeciale şi o barcă au reluat luni căutările în Marea Neagră, pe plajă din Corbu, unde duminică a dispărut în valuri un băiat de 14 ani.
Pompierii, scanfandrii şi medicii de la ambulanţă au intervenit şi pentru alte două persoane: un tânăr de 18 ani s-a înecat la Neptun şi un pescar a pierit în apele unui lac din Tuzla.
Adolescentul care a dispărut la Corbu era în grija unui asistent maternal, aşa că Direcţia pentru Protecţia Copilului a demarat anchetă. De la începutul lunii mai și până acum, 14 oameni şi-au găsit sfârşitul în valuri.
Pe plaja din Neptun, alarma s-a dat după amiază. Un tânăr de 18 ani ieşise să se răcorească după o zi de muncă. Prietena lui a fost cea care a sunat la 112
Tânărul era din Republica Moldova, iar pe timp de vară obişnuia să lucreze la terasele de pe litoral. Din păcate, victima a fost adusă la mal fără suflare.
Un copil de 12 ani a murit înecat într-un canal de irigații, sub privirile prietenilor lui
Ceva mai devreme, pe plaja din Corbu, un băiat de 14 ani a sărit în mare ca să-şi saveleze prietenul cu un an mai mic de la înec.
A reuşit să-şi scape colegul, însă el a dispărut după aceea în valurile mării. Primii martori au fost nişte pompieri, aşa că au sărit imediat în apă .
În scurt timp, la faţa locului au ajuns mai multe echipaje de salvare, care l-au căutat pe băiat până la lăsarea întunericului.
Maior Marian Ciulei: "Ne-am deplasat la faţa locului cu 2 autospeciale de intervenţie şi șase scafandrii. Am început căutările. Din datele pe care le deţinem, persoana ar fi dispărut la cca 100-150 de metri de mal."
Oamenii spun că în zonă curenţii sunt foarte puternici, iar pe plaja sălbatică de la Corbu nu există niciun salvamar.
Căutările băiatului de 14 ani vor fi reluate luni dimineaţă.
Ultima victimă a fost descoperită la Tuzla. Este vorba de un localnic de 43 de ani,  care se pare că a căzut în apă în timp ce se afla la pescuit. 

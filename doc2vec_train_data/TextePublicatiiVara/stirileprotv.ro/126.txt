Un cuplu din Portland, Statele Unite, se plânge că boxele inteligente de la Amazon le-au înregistrat o discuţie privată avută în casă.
Mai mult, chiar au trimis-o la întâmplare cuiva din agenda lor telefonică. Scandalizaţi, oamenii au contactat imediat compania producătoare. Inginerii încearcă să afle ce s-a întâmplat, iar Amazon dă asigurări că ia măsuri ca un asemenea incident să nu se repete.
Danielle şi soţul ei erau până de curând dependenţi de boxele inteligente de la Amazon şi aplicaţia Alexa. Cu ajutorul lor aprindeau luminile, porneau căldura sau iniţiau apeluri atunci când aveau mâinile ocupate. Însă acum două săptămâni, un angajat al soţului ei i-a sunat cu o cerere ciudată.
Femeie: "Ne-a zis: "Scoateţi imediat din priză imediat dispozitivele Alexa!". Ne-am dus şi le-am scos din priză, apoi ne-a spus că a primit fişiere audio, înregistrări cu ceea ce se întâmplă la noi în casă."
Aparatul a înregistrat o discuţie din casa femeii din Portland şi a trimis-o cuiva din Seattle.
iLikeIT. Aparate destepte pentru pasionatii de muzica. Statia radio care se incarca la manivela, in caz de urgenta
Femeie: "Mai întâi, soţul meu a zis că nu se poate. Iar el a zis: "Vorbeaţi despre parchet din lemn masiv". Dumnezeule, aşa e!"
Cei doi au contactat imediat compania producătoare, care a verificat istoricul dispozitivului şi a recunoscut că acesta chiar înregistrase şi trimisese discuţia.
Femeie: "Inginerul mi-a cerut scuze de 15 ori în 30 de minute, a zis că îmi mulţumeşte că le-am atras atenţia şi că e ceva ce trebuie să repare."
În mod normal, sistemul se activează când aude cuvântul "Alexa", urmat de o comandă, precum "înregistrează" sau "trimite mesaj". În acest caz, a "auzit" greşit de vreo patru ori succesiv.
Seymour Hersh, jurnalist castigator al premiului Pulitzer

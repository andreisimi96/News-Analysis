Inquam Photos / Octav Ganea
Elena Udrea, aflată în Costa Rica de la începutul anului, după decizia primei instanțe în dosarul ”Gala Bute”, a încheiat recent o tranzație în valoare de 500.000 de euro.
Mai exact, Elena Udrea s-a retras din acționariatul companiei Tim Rail Cargo, operator feroviar privat, unde deținea 25% din titluri, și și-a vândut toate acțiunile către Ioan Valeriu Trică, fost director general al CFR SA, pentru 500.000 euro, informează profit.ro .
De asemenea, ea a cerut să îi fie rambursate și creditele de 526.733 lei și 60.000 euro acordate anterior societății.
Elena Udrea a făcut parte din acționariatul Tim Rail Cargo, cu sediul în Timiș, de la momentul înființării acesteia, în 2013. Marți, 5 iunie, ea a fost condamnată definitiv la 6 ani de închisoare în dosarul ”Gala Bute”.
Elena Udrea se află în Costa Rica, unde a cerut statut de refugiat politic. 

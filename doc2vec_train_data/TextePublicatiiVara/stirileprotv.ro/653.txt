Timp de o săptămână, la TIFF au rulat în mare parte cu casa închisă zeci de pelicule premiate atât la noi în ţară, cât şi peste hotare.
Au fost însă şi proiecţii noi care au prins la public. De pildă, anul acesta, peste 20 de scurt-metraje româneşti au fost incluse în programul Festivalului Internaţional de Film Transilvania.
Cele mai multe sunt semnate de regizori tineri, pentru care participarea la festival reprezintă o rampă de lansare şi o confirmare a talentului.
Astfel de scurtmetraje, realizate de regizori fără prea multă experienţă în lumea filmului, s-au jucat cu casa închisă la TIFF.
O altă pelicula, de 14 minute, este "O moarte în familia mea" - adusă la TIFF de o studentă la Universitatea de artă teatrală şi cinematografică.
TIFF 2018. Muzică alternativă, film și invitații la masă, în cea de-a cincea zi de festival
Filmul prezintă povestea unor români care se pregătesc de Paşte. Şi totul este văzut prin ochii unei copile, care îşi priveşte bunica în agonie. Pelicula a reprezentat şi lucrarea de licenţă a tinerei regizoare.
"Vin din studenţie la TIFF şi am tot văzut filme şi acum înseamnă foarte mult pentru mine să fiu aici şi sper să însemne, nu ştiu, şi un fel de intrare în industrie", a transmis Andra Tarara, regizorul peliculei.
Şi la fel gândesc mulţi tineri din breaslă ei.
"Pentru mine şi colegul meu este primul scurtmetraj, adică este o primă realizare cineastică", susține Artiom Zavadovsky, regizor.
De partea cealaltă, publicul s-a arătat receptiv.
"Cu cât mai tineri cu atât mai bine şi cu atât o să-i ajute mai mult faptul că sunt promovaţi. Ne face plăcere să vedem oameni care evoluează, în special cei tineri", este părerea unui cuplu.
"Scurtmetrajul a jucat un mod de a intra în lumea filmului. Varianta TIFF e cea mai bună", spune un participant.
"Ajungând deja la TIFF, n-aş vrea să zic că eşti deja lansat, dar ai reuşit să te prezinţi", a precizat un spectator.
Pasionaţii vor putea viziona şi vineri scurtmetraje în cadrul festivalului, în mai multe cinematografe din Cluj Napoca.
Tags: tiff, tiff 2018, film, proiectie, festival,
TIFF 2018. Pelicula "Nu mă atinge-mă", premiată cu Ursul de Aur, proiectată în a șasea zi de festival

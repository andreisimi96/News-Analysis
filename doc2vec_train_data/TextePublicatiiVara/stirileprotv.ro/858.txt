Italia nu trebuie să mai fie tabăra de refugiați a Europei! Așa a declarat noul ministru de interne, care a vizitat, duminică, Sicilia, unde au ajuns, în ultimii ani, valuri de migranți.
Matteo Salvini, care este și liderul partidului de extremă dreaptă Liga, spune că planurile guvernului său în privința migranților "nu urmează o linie dură, ci bunul simț".
Dar vrea să-i deporterze pe cei mai mulți și să limiteze sosirea altor migranți în Italia.
Matteo Salvini a fost întâmpinat cu proteste când a sosit în vizită la un centru pentru migranți, în portul sicilain Pozzallo. Manifestanții, care aveau bannere cu mesajul "Refugiații sunt bine-veniți", au scandat împotriva noului ministru de interne.
Mai devreme, în alt port sicilain, Catania, Salvini declara. "E de ajuns, Sicilia nu mai trebuie să fie tabăra de refugiați a Europei. Nu voi sta cu mâinile încrucișate în timp ce ambarcațiunile cu migranţi debarcă pe țărmurile Italiei, una după alta".
Noul premier italian, Giuseppe Conte, a depus jurământul, apoi a mers la pizzerie
Matteo Salvini: “Acestea sunt centre de urgență. Vom căuta să luăm măsuri pentru a reduce numărul persoanelor care sosesc și, totodată, să sporim numărul deportărilor.”
“Cea mai bună cale să salvăm vieți este să-i împiedicăm pe acești oameni să se urce în ambarcațiunile clandestine”, a mai spus Salvini.
Și a continuat: "Trebuie să descurajăm mii de oamnei disperați care au iluzia că Sicilia, Italia, pot oferi adăpost și locuri de muncă pentru oricine".
Ministrul de interne italian a lansat şi un atac la adresa Uniunii Europene, acuzând-o că lasă Italia să se descurce cu migranţii pe cont propriu.
Matteo Salvini: “Vreau să subliniez că Italia trimite în fiecare an 6 miliarde de euro în visteria Bruxelles-ului. Nu putem să dăm aceste 6 miliarde de euro Bruxelles-ului și apoi să permitem Uniunii Eurpopene să ne aducă prejudicii în domeniul agriculturii, migrației. pescuitului, comerțului și fânaţelor. De ce să dau 6 miliarde și să nu primesc nimic în schimb?”
Noul guvern de coaliţie al Italiei, format de un partid de extremă dreaptă, "Liga", şi unul populist, anti-sistem, denumit "5 stele" - a depus jurământul vineri. Ambii lideri au venit în Sicilia pentru a face campanie electorală înaintea alegerilor locale.
Seymour Hersh, jurnalist castigator al premiului Pulitzer

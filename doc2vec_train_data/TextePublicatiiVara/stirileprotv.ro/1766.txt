Europarlamentari şi funcţionari europeni, care se deplasau luni la sesiunea Parlamentului European de la Strasbourg, au fost blocaţi timp de mai multe ore într-un tren, din cauza unei întreruperi de curent la reţeaua feroviară franceză.
'Există o mulţime de colegi care sunt blocaţi în tren, inclusiv purtătorul de cuvânt adjunct al serviciului de presă', a declarat Jaume Duch Guillot, la o conferinţă de presă de prezentare a sesiunii de la Strasbourg.
Pe contul său de Twitter, purtătoarea de cuvânt adjunctă, Marjory van den Broeke, a informat cu privire la întârziere, fotografiind oficiali ieşind din trenul oprit în câmpia franceză, sub un cer anunţând furtună, potrivit Agerpres .
'În urma unor probleme intervenite în alimentarea cu electricitate, Thalys - trenul care leagă Bruxellesul de Strasbourg - înregistrează o întârziere de 240 de minute', a indicat Thalys pe contul său de Twitter. 'Echipele noastre sunt pe cale să rezolve problema cât mai repede posibil', menţiona mesajul.
Acest incident survine în contextul în care cancelarul german Angela Merkel a abordat săptămâna trecută, dar fără rezultat, în cadrul reuniunii Partidului Popular European (PPE, dreapta, partid majoritar în PE) de la Munchen (în sudul Germaniei), tema dublului sediu al legislativului european, la Bruxelles şi la Strasbourg.
Doi pui de urs, salvaţi de poliţişti în Covasna, după ce mama lor a fost lovită de tren
'Cred că Parlamentul European trebuie să-şi concentreze munca într-un singur loc. Ştiu ce probleme provoacă în Franţa şi în Luxemburg (o altă ţară care găzduieşte o instituţie europeană de două ori pe an, consiliile miniştrilor din diferite sectoare, reprezentând cele 28 de state membre), dar cred că, pe termen lung, aceasta nu întăreşte capacitatea sa de acţiune', a afirmat Merkel.
Întrebarea dacă europarlamentarii nu ar trebui să rămână mereu la Bruxelles în loc să se deplaseze o dată pe lună la Strasbourg revine cu regularitate, dar ea a întâmpinat întotdeauna opoziţia fermă a Franţei.
Orice modificare în privinţa sediului PE necesită unanimitatea statelor membre, 'dar fiecare şef de guvern poate avea o opinie', a declarat Duch Guillot, întrebat referitor la declaraţiile cancelarului german.
Seymour Hersh, jurnalist castigator al premiului Pulitzer

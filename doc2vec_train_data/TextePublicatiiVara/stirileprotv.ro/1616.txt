Elevii și studenții încep de pe acum să-și caute slujbe pe perioada verii. Vor să strângă bani de buzunar și să acumuleze experiență.
Patronii vin și ei cu oferte tentante, mai ales în domeniile care duc lipsă de personal. Venitul poate ajunge și la 1.000 de euro pe lună, iar cei care lucrează la munte sau la mare mai au timp și de distracție.
Restaurantele şi pub-urile din centrul Brașovului duc lipsă de personal, aşa că patronii le promit tinerilor interesaţi program flexibil şi un câştig lunar şi de 4.000 de lei, dacă sunt harnici şi primesc bacşiş.
Mihaela este elevă în clasa a 12-a şi este familiarizată cu munca pe timp de vară. Lucrează de la 15 ani în ospătărie şi deja a prins experienţă. Are nevoie de bani, pentru că la toamnă va merge la facultate în Anglia.
Mihaela Staicu, elevă: ”Sunt mai deschisă şi mai sociabilă, ştiu cum să mă comport cu oamenii... Te dezvolţi tu ca şi om, te ajuta să te descoperi pe tine însuţi.”
Cel mai căutat loc de muncă în Marea Britanie. Experţii s-au declarat surprinşi
După bar îl întâlnim pe Ciprian, un student la silvicultură.
Ciprian Badea, student: ”Când stau cu oamenii la bar mai ascult o poveste de viaţă, mai impărtășesc o idee.”
Ștefan Gleveșanu, manager pub: ”Sunt foarte pasionaţi să înveţe, să descopere să stea de vorbă cu străinii, e un mare plus că 99 la sută ştiu bine limba engleză.”
La un cabinet de optică medicală, de pacienţi se ocupă Lara, studentă la optometrie.
Lara Mândru, studentă: ”E şi un fel de practică, dar mă ajuta pentru viitoarea cariera.”
O altă oferta vine de la Rezervaţia de urşi din Zărneşti. Iubitorii de animale pot avea parte de o vară în natură şi pot experimenta meseria de ghid. Primesc 82 de lei pe zi, pentru două tururi cu turiştii şi le este asigurat transportul.
Nu sună rău nici ofertele operatorilor de turism de la Băile Felix.
Diana Trip, departament Marketing: ”Ce avem în plus faţă de anii trecuţi e faptul că le oferim şi cazare, dacă doresc. Asta înseamnă că pot să aibă o vacanţă altfel, în care să îşi facă şi bani şi să se şi distreze.”
Firmele care angajează lucrători sezonieri primesc de la stat câte 250 de lei pe lună pentru fiecare elev.
Seymour Hersh, jurnalist castigator al premiului Pulitzer
Angajații români, din ce în ce mai costisitori pentru firme. Topul celor mai scumpi salariați din România
Cel mai căutat loc de muncă în Marea Britanie. Experţii s-au declarat surprinşi

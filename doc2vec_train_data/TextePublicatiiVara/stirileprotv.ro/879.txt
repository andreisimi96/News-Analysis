Melania Trump nu-l va însoți pe soțul său, președintele Statelor Unite, la întâlnirile sale internaționale care vor avea loc în luna iunie, potrivit purtătoarei de cuvânt a Primei Doamne, Stephanie Grisham.
Potrivit sursei citate, Melania Trump nu-l va însoți pe șeful administrației de la Washington la Qubec, pentru summitul G7 și nu există planuri nici pentru participarea Primei Doamne la summitul din Singapore, unde Donald Trump îl va întâlni pe Kim Jong-un.
În luna mai, soția președintelor SUA a suferit o intervenție chirurgicală la rinichi. Ulterior, atât Melania cât și Donald Trump au confirmat că intervenția s-a bucurat de success, Prima Doamnă simțindu-se mult mai bine.
Cel mai anticipat eveniment politic este summitul din Singapore, unde Trump îl va înâtlni pe omologul său nord-coreean, Kim Jong-un. 
Donald Trump a anunţat vineri seară că întâlnirea din 12 iunie de la Singapore cu liderul nord-coreean va avea totuşi loc.
Analistul român din SUA care monitorizează Coreea de Nord: "Regimul investeşte enorm în uneltele morţii"
Preşedintele american a făcut anunţul la o săptămână după ce anulase întâlnirea.
Trump l-a primit vineri la Casa Albă pe generalul Kim Yong Chol, un înalt oficial de la Phenian, care i-a înmânat preşedintelui american o scrisoare din partea conducătorului Coreei de Nord, Kim Jong Un.
La conferinţa de presă de după eveniment, Trump şi-a exprimat convingerea că nord-coreenii doresc denuclearizarea. El a susţinut că nu a deschis încă scrisoarea de la Kim şi că Washingtonul are pregătite sute de noi sancţiuni împotriva Coreei de Nord, dar a convenit cu emisarul de la Phenian să nu le implementeze imediat.
Preşedintele a declarat că nu s-a discutat şi despre drepturile omului sub actualul regim nord-coreean şi că transformarea este posibilă cu Kim Jong Un la conducere.
Seymour Hersh, jurnalist castigator al premiului Pulitzer

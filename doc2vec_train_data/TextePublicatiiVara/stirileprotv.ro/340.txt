Poliţiştii Brigăzii Autostrăzi şi Misiuni Speciale a Poliţiei Române au depistat, în ultima săptămână, 133 de persoane care conduceau cu viteze de peste 180 kilometri la oră, informează news.ro.
Doi şoferi au fost depistaţi conducând cu viteza de 225 kilometri la oră, unul avea permisul suspendat, iar celălalt a prezentat un permis fals întrucât nu avea permis de conducere.
În perioada 21 – 28 mai, poliţiştii Brigăzii Autostrăzi şi Misiuni Speciale a Poliţiei Române au depistat 133 de şoferi care circulau pe autostrăzi şi au depăşit limita legală de viteză, deplasându-se cu viteze cuprinse între 181 kilometri la oră şi 225 kilometri la oră.
Doi şoferi au fost înregistraţi circulând cu viteza de 225 kilometri la oră. Astfel, la data de 21 mai, poliţiştii rutieri au depistat, pe autostrada A3 Turda-Borş, în zona kilometrului 46, sensul de mers spre Borş, un bărbat, de 41 de ani, din Cluj, de naţionalitate saudită, care conducea cu viteza de 225 kilometri la oră.
În urma verificărilor efectuate, inclusiv prin intermediul Centrului de Cooperare Poliţienească Internaţională din cadrul Poliţiei Române care a luat legătura cu Interpol Riyadh, Arabia Saudită, au rezultat indicii temeinice că bărbatul nu deţinea permis de conducere, iar cel pe care l-a prezentat la control era fals.
Un șofer de microbuz, filmat cu două telefoane în mâini, la volan. VIDEO
În cauză a fost întocmit dosar penal sub aspectul săvârşii infracţiunilor de conducere fără permis, fals material în înscrisuri oficiale şi uz de fals.
Într-un alt caz, la data de data de 26 mai a.c., poliţiştii care acţionează pe autostrada A1 Râmnicu Vâlcea – Deva au depistat un bărbat, de 44 de ani, în zona kilometrului 345, care conducea spre Deva cu viteza de 225 kilometri la oră.
În urma verificărilor, s-a stabilit bărbatul avea dreptul de a conduce autovehicule pe drumurile publice suspendat din luna martie a acestui an până la începutul lunii iunie.
În cauză a fost întocmit dosar penal, sub aspectul săvârşirii infracţiunii de conducere fără permis.
Toţi şoferii depistaţi circulând cu viteză excesivă au fost sancţionaţi contravenţional cu amenzi cuprinse între 1.305 şi 2.900 de lei. De asemenea, ca măsură complementară, le-au fost reţinute permisele de conducere, pentru 90 de zile.
Seymour Hersh, jurnalist castigator al premiului Pulitzer

Muzică şi film. De asta au avut parte cinefilii în cea de-a treia seară a festivalului TIFF. Sute de oameni au dansat şi s-au distrat la un spectacol de muzică etno-house susţinut de o trupă ucraineană.
La finalul serii, oamenii au vizionat un film de groază într-o biserică veche de peste 300 de ani.
Peste 800 de oameni s-au adunat luni seară la Casa de Cultură a Studenţilor din Cluj pentru a fi purtaţi de artiştii unei trupe din Ucraina, într-o călătorie muzicală inedită.
Acompaniați de instrumente tradiționale indiene, arabe, africane și australiene, artiştii i-au făcut pe oameni să vibreze.
"Muzica nu are graniţe, nu are limbă, au cântat în ucraineană, m-am distrat foarte fain, muzică foarte ritmată. Au avut şi o piesă hip-hop a fost extraordinar de mişto!", povestește un tânăr.
"E ca o gură de aer proaspăt. Mi-a fost dor de un concert aşa de pur care să îmi transmită nişte emoţii aşa de faine", este reacția unei tinere.
Primul film al lui Alfred Hitchcock a fost proiectat la TIFF 2018, acompaniat de 13 instrumentiști
Festivalul a continuat apoi cu un cine-concert în Biserica Piariştilor din centrul oraşului. Cu o muzică hipnotizantă pe fundal, a fost proiectat filmul mut Fantoma de la Operă, clasicul alb-negru regizat de Rupert Julian.
"Filmul vechi, atmosfera care o creează muzica. Trebuie să mergi să vezi un cine-concert ca să vă daţi seama exact", spune un tânăr.
"Mă simt bine aici şi sunt foarte fericit că am cunoscut publicul român. Este minuant! Oamenii sunt cu adevărat încântaţi de festival, de muzică", a transmis Samuel Liégeon, pianist.
Festivalul Internaţional de Film Transilvania continuă şi marți cu zeci de proiecţii în toate cinematografele din oraş. Odată cu lăsarea serii, proiecţiile se vor muta în aer liber.
Seymour Hersh, jurnalist castigator al premiului Pulitzer

Un incendiu a izbucnit în Parcul Naţional Domogled - Valea Cernei, pentru stingerea lui fiind trimis în sprijin un elicopter de la IGAV.
"Se pare că este vorba de un singur focar, într-o zonă cu teren accidentat, stâncos, unde nu este posibil accesul forţelor de intervenţie. Un elicopter, sosit în sprijin de la IGAV, a efectuat o primă recunoaştere pentru a evalua situaţia şi urmează să acţioneze pentru stingerea incendiului, în funcţie de condiţiile meteo", a declarat, sâmbătă, Elena Tarla, purtător de cuvânt al ISU Semenic al judeţului Caraş-Severin.
Incendiul se pare că a izbucnit încă de vineri seara, fiind supravegheat de rangerii parcului, care au şi solicitat ajutorul din partea IGAV.
Suprafaţa focarului este de circa 1.000 metri pătraţi, însă, deocamdată, nu se cunoaşte cauza izbucnirii focului.
Un alt incendiu izbucnit în Parcul Naţional Domogled - Valea Cernei, care se manifesta la o plantaţie de pin negru de Banat şi subarboret, a avut loc la sfârşitul lunii aprilie şi a fost lichidat după şapte zile. Atunci, incendiul a fost declanşat de o furtună cu descărcări electrice, dar fără precipitaţii.
Incendiul din Parcul Naţional Domogled s-a extins. Pompieri din 4 județe acționează la fața locului
Judeţul Caraş-Severin se află, începând de sâmbătă, ora 14,00, până duminică, ora 23,00, sub atenţionare de Cod galben ce vizează instabilitate atmosferică accentuată, ploi între 15 şi 20 l/mp şi local chiar între 40 şi 50 l/mp, vânt, grindină şi descărcări electrice.
Seymour Hersh, jurnalist castigator al premiului Pulitzer

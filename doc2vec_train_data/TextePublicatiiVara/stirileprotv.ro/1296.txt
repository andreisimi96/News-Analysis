Un autocar românesc cu 48 de pasageri la bord a fost implicat joi într-un accident în apropiere de roaşul Vidin din Bulgaria.
Comunicatul Ministerului Afacerilor Externe:
Ambasada României la Sofia urmărește îndeaproape evenimentele legate de accidentul rutier produs la data de 7 iunie 2018, în apropierea localității Vidin, în care a fost implicat un autocar înmatriculat în România, având la bord 48 de pasageri.
Reprezentanții misiunii diplomatice au întreprins, în regim de urgență, demersuri pe lângă autoritățile locale în vederea obținerii unor informații suplimentare cu privire la cetățenia, identitatea și situația persoanelor afectate.
Conform datelor obținute de reprezentanții ambasadei, în urma producerii accidentului 11 cetățeni români au suferit răni ușoare și medii care au necesitat îngrijiri medicale. Zece dintre aceștia au fost transportați la o unitate medicală din zonă, fiind ulterior externați la cerere pentru a-și continua călătoria.
Accident rutier grav, în Harghita: 2 morți şi 13 răniţi. A fost activat Planul Roşu
O echipă consulară mobilă din cadrul Ambasadei României la Sofia s-a deplasat la locul accidentului și la spitalul la care au fost transportate persoanele ranite pentru a acorda asistență consulară.
De asemenea, reprezentanții ambasadei au contactat compania de transport, iar în urma discuțiilor a rezultat faptul că un alt autocar al companiei va prelua toți pasagerii.
Ancheta autorităților locale este în curs de desfășurare, cetățenii români urmând să își continue călătoria în această dimineață după finalizarea procedurilor preliminare.
Ambasada României la Sofia monitorizează cu prioritate situația și menține legătura cu autoritățile locale și cu cetățenii români, acordând asistență consulară.
Seymour Hersh, jurnalist castigator al premiului Pulitzer

Ploile însoțite de grindină și vijelii au bătut țara în lung și în lat duminică și au provocat numeroase pagube în 31 de localități din 14 județe. Șuvoaiele furioase au inundat zeci de drumuri și case.
Un cioban cu 200 de oi a rămas blocat pe o insulă a Siretului, iar locomotiva unui tren din Teleorman a fost lovită de trăsnet, ca într-un film de groază, și a luat foc. Nici Bucureștiul nu a scăpat de vremea furtunoasă.
Un om a murit, luat de ape, şi zeci de gospodării au rămas fără curent în Vâlcea, după furtună. Vântul a smuls copaci şi acoperişuri, iar şuvoaiele au inundat străzile.
În localitatea Stoienești, o viitură puternică, venită de pe versanţi, a distrus un podeţ şi drumul pe care primăria tocmai îl asflata.
Localnic: "Vai de capul meu! Nu a fost niciodată aşa ceva!"
În doar 20 de minute, furtuna care s-a abătut asupra comunei Păuliș din Arad a semănat dezastru. Aproximativ două sute de case, curţi şi grădini au fost acoperite de apă şi mâl.
Localnic: "A început să vină noroiul de pe deal prin curte, peste maşini, peste găini."
Primarul localităţii dă vina pe autorităţile care, în urmă cu doi ani, ar fi inaugurat drumul judeţean numit şi ”Drumul Vinului” fără să existe şanţuri pentru colectare a apei.
Rău a fost şi în Vama Veche. A plouat puternic, dar au căzut şi bucăţi mari de gheaţă.
Circulaţia pe drumul care face legătura între Bacău şi Vaslui a fost întreruptă la graniţa dintre cele 2 judeţe, în comuna Plopana. Un pârâu s-a umflat şi a inundat podul de legătură.
Necaz mare şi pentru un cioban, rămas izolat cu 200 de oi intre apele Şiretului, la Adjud. Pompierii au intervenit cu două bărci de salvare şi au ghidat turma de oi să traverseze răul. În final, toate animalele şi ciobanul au ajuns cu bine la mal.
În Teleorman, la Vârtoapele, locomotiva unui tren a luat foc după ce a fost lovită de trăsnet. Călătorii aflaţi în vagoane s-au speriat teribil. Pe de altă parte, ploile au inundat zeci de case şi au distrus mai mlute maşini.
O ploaie torenţială, de-o oră, a umplut străzile de apă şi la Timişoara. Doi şoferi le cer autorităţilor să ia măsuri, pentru ca  pasajul din Calea Șagului să nu mai fie inundat la fiecare ploaie. Şi, pentru că sunt siguri că mai au de aşteptat până când se va întâmpla ceva, şi-au luat nişte şezlonguri.
A plouat torențial şi în Târgovişte, iar centura oraşului a fost inundată. Puţini şoferi s-au mai aventurat pe acolo, mai cu seamă că în unele locuri apa depăşea 40 de centimetri.
Seymour Hersh, jurnalist castigator al premiului Pulitzer
Tags: ploi, furtuna, inundatii,
Fenomene meteo extreme în toată ţara. O comună a ajuns sub ape din cauza unui drum prost făcut
Dezastru în Galați după codul roșu de ploi. Localnicii sunt supărați pe Dumnezeu. ”Uite ce ne dă!”
Inundaţii catastrofale în Alba şi Mureş. Un pompier era să fie luat de viitură
Italiancă de 94 de ani, salvată de la înec de îngrijitoarea sa moldoveancă

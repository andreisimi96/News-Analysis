Echipa Salvamont Buşteni a reluat căutarea unui tânăr de 30 de ani, dispărut în ianuarie, în urma unei avalanşe, în Munţii Bucegi.
Pe Valea Coștilei, unde a avut loc tragedia, zăpada îngheţată măsoară şi acum peste 6 metri şi are crevase, unde ar putea fi prins trupul victimei.
În iarnă, bărbatul a încercat să urce muntele pe un traseu nemarcat, împreună cu 4 prieteni.
Când aproape ajunsese în vârf, a fost târât de avalanşă sute de metri în vale şi i s-a pierdut urma. Coechipierii lui nu au păţit nimic.
Timp de o săptămână, salvatorii au încercat să-l găsească, însă eforturile lor nu au dus la nici un rezultat. În cele din urmă au sistat operaţiunile, pentru că riscau să fie ei înşişi prinşi într-o nouă avalanşă.
Două maşini cu turişti s-au rătăcit pe Ceahlău, din cauza GPS-ului. Una nu a mai putut ieşi

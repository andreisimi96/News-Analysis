Este 1 iunie, aşa că toţi copiii sunt sărbătoriţi indiferent de vârstă! Iar prima zi calendaristica din cel mai îndrăgit anotimp rimează perfect cu jocul, inocentă şi bucuria descoperită la orice pas, în lucururile simple.
O îngheţată, o goană în parc, un desen pe asfalt, un avion de hârtie. Şi cum cei mai mulţi dintre părinţi au avut o zi liberă, au fost cozi imense la intrările în parcuri, la spectacole şi expoziţii!
Pe pajiştea de la Muzeul Satului au apărut zeci de copii. Bebeluşii de câteva luni s-au întrecut vitejeşte în concursuri de mers de-a buşilea.
Dacă s-au ridicat copăcel, au luat cursa de la capăt. La prânz, cei mari erau deja istoviţi. Cei mici, în continuare, neobosiţi!
La Grădina Botanică, numai adulţii au plătit biletul de intrare. De la jumătatea aleii principale şi cei mari şi cei mici se grăbesc către atelierele de creaţie. La fel ca-n poveşti, nu există metodă mai bună să te deplasezi dintr-un loc în altul decât să prinzi aripi.
Reporter: “Tu eşti tigru sau eşti zână?”
Reporter: “Cum v-aţi ales cu aripi?”
Părinte: “Nu le-au purtat cei mici şi a trebuit să le port eu.”
Juniorii au căutat comori, s-au pictat pe faţă şi şi-au făcut felicitări pentru ziua lor.
Şi în parcul Titan, căldură a topit diferenţele de vârstă. Bunicii au luat unditele de la nepoţi şi au scos din piscine peştişori de plastic. Şi în timp ce unii au luat o pauză de îngheţată sau de somn, alţii şi-au explorat talentele de DJ.
Nadia Tătaru, organizator: “Copiii care vor să vadă cum e într-un studio radio vin şi spun aici ce îi face pe ei fericiţi.”
Poneii şi caii i-au făcut fericiţi pe copiii care au mers la spectacolul ecvestru de pe domeniul Cantacuzino.
Dar aceeaşi nebunie frumoasă a fost şi în mall-uri. Aici au făcut ecalada au jucat bowling şi s-au bălăcit într-o piscină aparentă.

Poliţiştii au solicitat marţi seara instanţei emiterea unui mandat european de arestare şi a unei cereri de urmărire internaţională pe numele Elenei Udrea, au declarat pentru AGERPRES surse din Poliţie.
În acest caz, instanţa urmează să se pronunţe.
Elena Udrea se află în Costa Rica, unde susţine că a primit statutul de refugiat.
Înalta Curte de Casaţie şi Justiţie a condamnat-o definitiv, marţi, pe Elena Udrea, fost ministru, la 6 ani de închisoare în dosarul "Gala Bute" pentru luare de mită şi abuz în serviciu.
Un complet de cinci judecători de la Instanţa supremă a respins apelul declarat de Udrea şi de către ceilalţi inculpaţi, fiind menţinută sentinţa dată de instanţa de fond. De asemenea, instanţa a respins şi cererea depusă de Elena Udrea privind repunerea procesului pe rol.
Judecătorii au menţinut şi decizia instanţei de fond pe latură civilă. Astfel, Elena Udrea trebuie să plătească aproape 3 milioane de euro, respectiv 8.116.800 lei cu titlu de despăgubiri civile către Autoritatea Naţională pentru Turism şi să achite 600.000 euro către martorul Corin Boian şi 300.000 euro către martorul Adrian Gărdean. În plus, instanţa a dispus confiscarea în folosul statului de la Udrea a sumelor de 695.367 lei şi 296.076 lei.
Elena Udrea, tranzacție de 500.000 de euro înainte de sentința în dosarul ”Gala Bute”
Potrivit DNA, Udrea a coordonat un sistem prin care persoanele cele mai apropiate ei, şi anume Lungu, Topoliceanu, Nastasia şi Breazu, au primit, cu ştiinţa sa, sume de bani de la reprezentanţii unor societăţi comerciale pentru a le garanta plata la timp a lucrărilor finanţate de ministerul pe care îl conducea.
Anchetatorii spun că sumele obţinute au intrat fie nemijlocit în patrimoniul Elenei Udrea (în numerar ori prin plata unor bunuri şi servicii), fie în patrimoniul unor persoane indicate de aceasta (Organizaţia Bucureşti a PDL şi Rudel Obreja).
Udrea mai este acuzată că a determinat alţi funcţionari din minister să îşi încalce atribuţiile cu prilejul achiziţiei de servicii de publicitate la 'Gala Bute', prejudiciind bugetul instituţiei şi creând un folos necuvenit pentru Rudel Obreja, care a fost condamnat de ÎCCJ la 5 ani de închisoare.
Seymour Hersh, jurnalist castigator al premiului Pulitzer

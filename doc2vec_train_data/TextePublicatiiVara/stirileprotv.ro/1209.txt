Un soldat a furat un transportor blindat marţi seară de la o bază a Gărzii Naţionale din Virginia şi a plecat într-o cursă de două ore încheiată după ce a fost urmărit de poliţie.
Bărbatul, a cărei identitate nu a fost făcută publică, a furat vehiculul de la Fort Pickett, o bază a Gărzii Naţionale a forţelor armate din Blackstone, Virginia, a declarat purtătoarea de cuvânt a poliţiei statului, Corinne Geller, într-un e-mail pentru Reuters, potrivit Agerpres .
This is INSANE! Someone has hijacked a “Tank-like” vehicle from Fort Pickett and just drove it by our apartment! This is on Broad Street in the Fan. pic.twitter.com/EYfhFux1dk
— Parker Slaybaugh (@ParkerSlay89) June 6, 2018
Suspectul a condus apoi spre Richmond vehiculul militar, care nu era echipat cu armament, cu aproximativ 65 km pe oră, a spus Geller.
Soldatul din Năvodari, găsit împuşcat în timpul serviciului, nu a lăsat un bilet de adio
Odată ajuns în Richmond, mai multe echipe de poliţie au urmărit transportorul blindat, care se deplasează la fel ca un tanc, prin centrul oraşului în timp ce se îndrepta spre clădirea Capitoliului, a relatat Richmond Times-Dispatch.
Poliţiştii de la Capitoliu echipaţi cu arme de asalt păzeau intrarea în Piaţa Capitolului, în timp ce un elicopter de poliţie emitea semnale sonore şi luminoase spre vehicul şi poliţia oprea traficul, potrivit ziarului.
"Ce NEBUNIE! Cineva a deturnat un vehicul de tip 'tanc' de la Fort Pickett şi tocmai a trecut pe lângă apartamentul nostru!", a anunţat pe Twitter Parker Slaybaugh, directorul de comunicaţii al preşedintelui Camerei Reprezentanţilor din statul Virginia.
Două circa două ore, şoferul a oprit vehiculul blindat înconjurat de poliţie, terminând o urmărire de 95 de km, a relatat de asemenea Richmond Times-Dispatch.
Poliţia l-a neutralizat cu taserul pe suspect, care a fost identificat ca fiind un soldat în cadrul forţelor armate, a declarat purtătoarea de cuvânt a poliţiei statului Virginia Keeli Hill într-o conferinţă de presă.
Nu s-au înregistrat accidente sau răniţi în timpul incidentului, a mai spus Geller.
Bărbatul a fost arestat şi urmează a fi pus sub acuzare, a adăugat ea.
Seymour Hersh, jurnalist castigator al premiului Pulitzer

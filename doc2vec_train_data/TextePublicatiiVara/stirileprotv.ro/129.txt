Ursul Şoni, pripăşit pe lângă Lacul Sfânta Ana şi devenit aproape dependent de hrana aruncată de oameni, va fi dus vineri la rezervaţia din Zărneşti, anunţă Ministerul Mediului.
Vineri dimineaţă reprezentanţii sanctuarului au trimis prin fax documentele prin care îşi dau acordul- după solicitarea făcută de minister. Urmează că ordinul de ministru să fie semnat, iar specialiştii vor prelua sălbăticiunea.
La intervenţie vor participa specialiştii de la rezervaţia de urşi din Zărneşti, dar şi o echipă din partea Ministerului de Mediu. Turiştii nu vor avea acces în zonă. Jandarmii vor împrejmui locul unde Şoni va fi tranchilizat. Ursul va fi transportat apoi la sanctuar.
Reprezentanţii mediului susţin că au ales această variantă după ce au analizat situaţia lui Şoni şi au constat că, la 3 ani, şi-a format un comportament deviant.
Obişnuieşte să se hrănească din resturile oamenilor, şi nu mai poate fi dezobişnuit. Specialiştii susţin că oriunde ar fi dus în pădure, la un moment dat va coborî în sate şi va ajunge în gospodăriile oamenilor. În zona lacului Sfânta Ana trebuie impuse sancţiuni turiştilor care hrănesc sălbăticiunile, şi proprietarlor de pensiuni care nu folosesc containere etanşe.
Tags: soni, urs, jandarmi, zarnesti, sfanta ana,
Ministerul Mediului va decide soarta ursului care a mușcat o turistă ce voia să facă selfie cu el

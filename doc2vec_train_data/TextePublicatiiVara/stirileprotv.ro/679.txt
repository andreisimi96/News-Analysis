Poliţiştii Secţiei 11 şi reprezentanţi ai DSP şi ANSVSA efectuează, vineri, verificări şi recoltare de probe la o grădiniţă din Sectorul 3.
10 minori de la unitatea de învăţământ s-au prezentat la un spital pediatric de urgenţă întrucât prezentau semne ale unei posibile toxiinfecţii alimentare, potrivit unei informări a Poliţiei Capitalei.
"La data de 01.06.2018, la ora 00.10, Secţia 11 Poliţie a fost sesizată prin Sistem 112 cu privire la faptul că la un spital pediatric de urgenţă s-au prezentat, însoţiţi de către rude, patru minori, toţi şcolarizaţi la o grădiniţă din sectorul 3, întrucât prezentau semne ale unei posibile toxiinfecţii alimentare. Secţia de poliţie s-a sesizat din oficiu cu privire la această situaţie, grupa operativă deplasându-se la spital pentru a primi date referitoare la starea de sănătate a copiilor. Au fost sesizate şi alte autorităţi competente în materie. Copiii se află sub tratament şi nu au rămas internaţi. Pe parcursul zilei, alţi şase minori, de la aceeaşi unitate de învăţământ, au fost prezentaţi, cu aceeaşi simptomatologie, la camerele de gardă. Şi aceştia au intrat sub tratament, dar nu au fost internaţi. La acest moment, poliţiştii Secţiei 11 şi reprezentanţi ai DSP şi ANSVSA se află la sediul unităţii şcolare pentru verificări şi recoltare de probe", se arată în informarea transmisă de Poliţia Capitalei.
Seymour Hersh, jurnalist castigator al premiului Pulitzer

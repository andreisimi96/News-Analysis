Angajaţii de la stat sau de la privat care nu şi-au permis până acum să plece în concediu ori să petreacă măcar un weekend în Mamaia îşi pot folosi de acum tichetele de vacanţă.
Pot acoperi o săptămână de cazare la un hotel de trei stele pe litoral. Potrivit autorităţilor, până acum au fost distribuite un milion de vouchere de vacanţă, în valoare de 12,5 milioane de euro.
Pe primii turişti care au profitat de cei 1.450 de lei oferiţi de stat i-am găsit la Eforie. Suntem încă la începutul sezonului estival când preţurile sunt acceptabile, iar cu aceşti bani şi-au cumpărat vacanţe de zece zile.
Tichetele sunt distribuite tuturor funcţionarilor publici, dar sunt şi companii private care le acordă angajaţilor, după acelaşi principiu ca bonurile de masă.
Aproape toate hotelurile de pe litoral primesc tichetele de vacanţă prin intermediul tour operatorilor. Tichetele au valoarea de 50 de lei şi pot fi folosite şi la cinci stele pe litoral, dar banii ajung doar pentru două nopţi. Cele mai căutate sunt hotelurile de 3 şi 4 stele.
500 de turişti, bătuţi sau jefuiţi în Capitală în 2017. Mulţi cad victime taximetriştilor
Aurelian Marin operator turism: „Rezervările în această perioadă sunt explozive, se simte că pe piaţă sunt voucherele de vacanţă. Este un impuls bun pentru litoralul românesc. Majoritatea clienţilor îşi rezervă prin agenţiile de turism pentru că ppot merge fizic cu aceste vouchere direct la agenţie dar pentru rezervările făcute din timp procedura este puţin mai complicată - ar trebui să le pună în plic cu valoare şi să le trimită - costurile sunt mai mari
De la începutul anului au fost eliberate aproape un milion de tichete de vacanţă, în valoare totală de peste 12,5 milioane de euro. Ele sunt sunt valabile un an de la data emiterii doar pe teritoriul României şi doar în hoteluri şi pensiuni acreditate de Ministerul Turismului.

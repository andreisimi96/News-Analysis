"Aproape 10 ani au trecut până să fie condamnaţi responsabilii pentru pierderea hotelului Astoria din Gara de Nord. Aceasta este ţara ţepelor în care banul public prinde picioare şi se face nevăzut".
În emisiunea ″România, te iubesc”, din 10 octombrie 2009, corespondentul special Cosmin Savu prezenta reţeta completă despre cum poţi să pierzi un hotel, aflat în patrimoniul statului, şi să plăteşti apoi chirie.
Romania, te iubesc! Cum a vandut CFR-ul un hotel de milioane de euro pe cateva zeci de mii
După aproape un deceniu de la vânzarea hotelului Astoria, instanţele au condamnat fosta conducere a Societăţii Feroviare de Turism (SFT) CFR SA pentru abuz în serviciu. Un executor judecătoresc a fost găsit vinovat pentru infracţiunea de stabilire cu intenţie a unei valori diminuate a bunului supus executării silite.
Romania, te iubesc! Hotelul Astoria, o afacere de milioane, pe bani publici
Fostul director adjunct al SFT CFR SA, Cosmin Udor, a fost condamnat la 6 ani de închisoare, fostul director general al SFT CFR SA, Luminiţa Laura Gliga, a primit 5 ani de închisoare, iar executorul judecătoresc Bogdan Dumitrache trebuie să execute 5 ani de închisoare.
Decizia a fost dată pe 15 iunie de Curtea de Apel Bucureşti şi poate fi contestată la Înalta Curte.
Magistraţii au mai decis confiscarea de la Bogdan Dumitrache a sumei de 7.196.400 lei. Gliga trebuie să plătească 7.015.408,25 de lei către SFT CFR SA, iar Udor - 34.752 de lei către societatea feroviară.
Seymour Hersh, jurnalist castigator al premiului Pulitzer

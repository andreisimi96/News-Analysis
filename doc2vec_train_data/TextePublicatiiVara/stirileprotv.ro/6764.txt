Vremea rămâne instabilă, iar ploile torenţiale, grindina şi vântul în rafale vor apărea în multe zone.
În ora următoare sunt în vigoare avertizări de ploi abundente pentru zone din judeţele Vaslui, Bacău, Neamţ şi Iaşi, unde se pot acumula 30 - 40 de litri pe metru pătrat într-un interval de timp foarte scurt. Averse torenţiale sunt aşteptate şi în zona de munte a judeţelor Gorj şi Vâlcea.
Vremea în fiecare regiune
În Bărăgan şi Dobrogea, vremea va fi destul de schimbătoare, cu înnorări frecvente şi averse în mai multe reprize. Pot fi cantităţi mari de apă, acumulate într-un timp foarte scurt şi nu-i exclus să apară grindină. Doar la malul mării va fi vreme frumoasă.
Instabilitate găsim şi mai sus, în Moldova sudică şi în nordul Munteniei. Se răcoreşte faţă de vineri şi aversele apar frecvent pe parcursul zilei.
Ploile continuă în partea de vest a țării. Cum va fi vremea în weekend
În jumătatea nordică a Moldovei şi în Bucovina, va ploua abundent. Pe aici se strâng cantităţi de până la 40 de litri pe metru pătrat. Din când în când, prindem şi un pic de soare.
În nordul Transilvaniei şi în Maramureş se anunţă cam aceleaşi condiţii: multă instabilitate, ploi în mai multe reprize şi o răcorire uşoară. Doar în zona de nord-vest va fi soare şi timp frumos.
Vreme instabilă avem şi prin vest, pe unde atmosferă va fi destul de plăcută în ansamblu.
Ploi torenţiale, vânt şi fenomene electrice apar şi în zona Transilvaniei. Cel mai mult o să plouă la munte. Temperaturile cresc faţă de ieri.
În Oltenia găsim vreme amestecată, câteva ore cu soare, apoi rupere de nori. Partea bună e că temperaturile revin la normal.
Cam aceeaşi situaţie avem şi în sud. Instabilitate persistentă, mai multe reprize de ploaie după prânz şi maxime în scădere faţă de ieri.
Vremea în Capitală
În Bucureşti, atmosfera va fi schimbătoare, cu înnorări frecvente. Ploile sosesc mai pe seară şi vor fi averse, descãrcãri electrice şi intensificãri de scurtã duratã ale vântului. Maximă termică va fi în jur de 28 de grade.
Vremea la munte
Şi la munte aşteptam ploi torenţiale, vânt cu intensificări, grindina şi cantităţi de apă de până la 40 de litri pe metru pătrat.
Vremea la mare
Pe litoral, situaţia este ceva mai bună. Azi va fi vreme de plajă, chiar dacă se mai răcoreşte puţin şi apar ceva nori de ploaie.
Seymour Hersh, jurnalist castigator al premiului Pulitzer

Protestatarii au spart cordonul de jandarmi: „Veniți mai în față”, au strigat ei.
„CCR, sluga PSD”, strigă oamenii.
 21.10: În jur de 1000 de persoane protestează în Piața Victoriei. Oamenii strigă „Hoții, hoții.”
 20.15: Jandarmii au împrejmuit cu garduri zona din Piața Victoriei în care protestează sute de oameni. Pentru moment, traficul nu a fost întrerupt.
Mai multe persoane au venit în Piață cu bicicletele. 
Totodată, aproximativ 300 de persoane s-au adunat, miercuri seara, în centrul Timișoarei, conform  Tion.ro.
 19.50: Tot mai multe persoane s-au adunat în Piața Victoriei. Oamenii au adus cu ei steaguri.
 19.10: În Piața Victoriei s-au strâns în jur de 200 de persoane. Oamenii scandează „CCR, sluga PSD” și „PSD, ciuma roșie.”
Totodată, mai mulți jandarmi au fost mobilizați în zonă. 
 18.45: În jur de 50 de persoane s-au adunat în Piața Victoriei.
Inquam Photos / Octav Ganea
CCR a admis sesizarea lui Tudorel Toader legată de șefa DNA. Kovesi poate fi revocată” - se arată în mesajul de pe rețeaua de socializare .
CCR a admis, miercuri, sesizarea Guvernului privind existența un conflict juridic de natură constituţională între ministrul Justiţiei şi preşedintele Klaus Iohannis şi între Guvern şi preşedinte, ca urmare a respingerii de către şeful statului a cererii de revocare a şefei DNA, Laura Codruţa Kovesi.
În urma acestei decizii, procurorul-șef al DNA, Laura Codruța Kovesi, ar putea fi revocată din funcție.

Un bărbat din Neamț a surprins momentul în care o viitură devastatoare a măturat totul în calea sa, într-un sat din comuna Fărcașa.
Apele învolburate au culcat la pământ copacii și au deteriorate mașinile pe care oamenii nu au mai reușit să le mute din calea furiei naturii.
Ploile torențiale din ultimele zile au făcut prăpăd în estul țării. Inundaţiileau afectat 99 de localităţi din 19 judeţe, iar peste 760 de oameni au fost evacuaţi, cele mai mari probleme fiind în Covasna, Neamţ şi Braşov.
Inundaţiile produse în ultimele 24 de ore în judeţul Neamţ au afectat zeci de locuinţe din 11 localităţi, se arată într-un raport întocmit de Inspectoratul pentru Situaţii de Urgenţă (ISU) Neamţ.
Potrivit sursei citate, sâmbătă, au fost inundate 35 de gospodării, 68 curţi şi grădini şi 20 de fântâni, iar 4 poduri şi 20 de podeţe au fost distruse de viituri. Cinci persoane din Borca şi Fărcaşa au fost evacuate, de pompieri, din calea viiturilor.
Secretarul de stat Raed Arafat: „După video-conferință o să mă deplasez personale pentru zona Covasna, Bacău, Brașov. În comuna Fărcașa, Neamț, am decis să evacuăm 130 de persoane și există risc ca situația să se agraveze. Am decis să evacuăm pentru că ar putea să se agraveze.
Acum evacuăm 130 de persoane din două sate din Covasna, după ce s-a rupt digul de pe râul Târlău. Mai departe, forțe suplimentare suntem pregătiți să trimitem. Stații de potabilizare a apei sunt pe teren.
Zonele care pot fi izolate și afectate, îi rog pe prefecți să evacueze pacienții dializați și gravidele din timp, mai ales că nu putem folosi mijloacele de intervenție aeriene la acest moment”.
Seymour Hersh, jurnalist castigator al premiului Pulitzer

Donald Trump a anunţat vineri seară că întâlnirea din 12 iunie de la Singapore cu liderul nord-coreean va avea totuşi loc.
Preşedintele american a făcut anunţul la o săptămână după ce anulase întâlnirea.
Trump l-a primit vineri la Casa Albă pe generalul Kim Yong Chol, un înalt oficial de la Phenian, care i-a înmânat preşedintelui american o scrisoare din partea conducătorului Coreei de Nord, Kim Jong Un.
La conferinţa de presă de după eveniment, Trump şi-a exprimat convingerea că nord-coreenii doresc denuclearizarea. El a susţinut că nu a deschis încă scrisoarea de la Kim şi că Washingtonul are pregătite sute de noi sancţiuni împotriva Coreei de Nord, dar a convenit cu emisarul de la Phenian să nu le implementeze imediat. Preşedintele a declarat că nu s-a discutat şi despre drepturile omului sub actualul regim nord-coreean şi că transformarea este posibilă cu Kim Jong Un la conducere.
O delegaţie americană se află în Coreea de Nord. Trump salută ”potențialul strălucit” al țării
Kim Yong Chol, unul din colaboratorii cei mai apropiaţi ai lui Kim Jong Un, se afla pe lista neagră a Statelor Unite înainte de negocierile privind summitul americano-nord-coreean. El este oficialul cu rangul cel ai înalt din Coreea de Nord care poartă discuţii la Casa Albă după anul 2000, când un eveniment similar a avut loc în timpul preşedinţiei lui Bill Clinton.
Kim Yong Chol s-a ridicat de la nivelul de bodyguard al lui Kim Jong Il - fostul lider de la Phenian, tatăl lui Kim Jong Un - pâna la una din cele mai influente poziţii în structurile militare nord-coreene.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Sursa: Agerpres/ StirileProTV

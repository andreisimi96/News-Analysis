Din Bulgaria avem o poveste care ar fi comică dacă nu s-ar îndrepta spre un final tragic.
O văcuţă, și gestantă pe deasupra, a fost condamnată la moarte de autorități pentru că a traversat ilegal granița Uniunii Europene.
"Regulile europene sunt stricte și trebuie să fie respectate", se justifica oficialii bulgari.
Ivan Haralampiev: “Dacă era un mafiot, un traficant de droguri sau țigarete, ar fi trecut granița fără probleme.”
Stăpânul văcuţei, Ivan Haralampiev, îşi spune oful. Recent, pe Penka lui a apucat-o dorul de ducă. A plecat hai hui de acasă, din satul bulgar Kopilovtsi, și a traversat graniţa cu Serbia - ţara vecina, care, însă, nu face parte din Uniunea Europeană
Vaca s-a întors acasă, iar veterinarii spun că e perfect sănătoasă şi ar urma să fete până la sfârşitul lunii.
Bărbatul care a târât o vacă cu tractorul, pe stradă, este cercetat penal
Ivan Haralampiev: “Au venit niște inspectori când eu nici nu eram acasă și i-au luat mostre de sânge. Nu știu ce au de gând cu ea.”
Autorităţile bulgăre i-au pus gând rău văcuţei Penka pentru că regulile europene sunt stricte, şi nu te joci cu ele!
Dr. Velka Voynova, Agenţia pentru Zootehnie: “Regulile sunt clare. Animalul a petrecut două săptămâni într-o țară non UE. Pentru acesată vacă nu poate fi alt viitor decât eutanasierea.”
“Nu noi decidem, doar implementam regulile care vin de la Bruxelles”, se justifica oficialii bulgari. Care va să zică, bovina trebuia să aibă certificat de sănătate atunci când a revenit în Uniunea Europeană.
Mulţi însă s-au arătat indignaţi şi spun că aici e vorba de bun simţ, sau măcar simţul ridicolului, nu de încălcarea normelor europene.
Un parlamentar conservator chiar i-a scris premierului bulgar Boyko Borissov şi preşedintelui Parlamentului European cerându-le clementa pentru biata Penka.
Dr. Velka Voynova, Agenţia pentru Zootehnie: “Tărăboiul pe care l-a făcut presa a ajuns până la Parlamentul European, dar legile sunt în folosul și pentru protejarea oamnilor.”
Exista şi o petiţie, care a adunat deja peste 2.000 de semnături.
Reporter: “Dacă vin după ea, o dai?”
Ivan Haralampiev: “Păi ce să fac? N-am încotro...”
Seymour Hersh, jurnalist castigator al premiului Pulitzer

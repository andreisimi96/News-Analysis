Aflat în Polonia, unde s-a întâlnit cu preşedintele Andrzej Duda, Klaus Iohannis a anunţat convocarea unei şedinţe speciale a CSAT, înaintea summitului NATO.
Şedinta CSAT urmează să aibă loc înaintea summitului NATO de la Bruxelles, ce se va desfăşura pe 11-12 iulie şi la care va participa şi preşedintele SUA.
"România abordează aceste chestiuni la modul cel mai serios şi în lumina deciziilor extrem de importante care se vor lua la Summitul NATO am decis să convoc o şedinţă specială a CSAT, o şedinţă dedicată pregătirii pentru acest summit", a anunţat preşedintele.
"Relaţia transatlantică este nervul central al democraţiei pe care noi o trăim şi o consolidăm în statele noastre. Indiferent de sincope temporare trebuie să mergem împreună mai departe. Nu există nicio alternativă. NATO e de departe cea mai puternică alianţă care a existat vreodată şi a reuşit să păstreze pacea în Europa de multe decenii", a declarat Klaus Iohannis la Varşovia.
"Eu consider că NATO e solidă, unitară, mergem mai departe împreună".
Iohannis, în Polonia: Este nevoie de împărțirea sarcinilor financiare în NATO
"Regiunea Mării Negre este constant pe agenda NATO. E important să reiterăm importanţa unei abordări integrate a flancului estic. Dacă începem să rupem flancul estic în bucăţele tratate separat, unitatea ar fi mai dificil de garantat."
Preşedintele României a precizat că şedinţa specială a CSAT va fi convocată la o dată pe care o va anunţa imediat ce revine la Bucureşti, dar e vorba de un termen de câteva săptămâni.
Seymour Hersh, jurnalist castigator al premiului Pulitzer

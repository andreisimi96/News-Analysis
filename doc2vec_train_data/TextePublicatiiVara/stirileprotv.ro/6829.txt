O nouă rută de transport aerian, Tallinn-Mihail Kogălniceanu, a fost inaugurată sâmbătă în prezența premierului Viorica Dăncilă și a omologului său din Estonia.
Primul zbor a adus și 60 de turiști pe litoralul de la noi. În timpul discursului, şefa Executivului a avut o ezitare când a pronunţat numele omologului sau.
Viorica Dăncilă, premier România: "Am onoarea să am lângă mine priministrul Estonian Juri… Ratas, Juri Ratas."
La sosirea pe Aeroportul Internaţional Mihail Kogălniceanu, premierul Viorica Dancila a început cu stângul prezentarea omologului sau - Juri Ratas. Însă inaugurarea primei rute aeriene intre Tallinn şi Mihail Kogălniceanu a venit la pachet cu speranţe măreţe.
Viorica Dăncilă: "Sper că prin acest zbor direct să impulsionăm schimburile comerciale, economice, educaţionale şi culturale. Această conexiune directă să impulsioneze cetăţenii români să viziteze frumosul oraş Tallin. Sper că cetăţenii din Estonia să se relaxeze pe litoralul frumos al Mării Negre şi să viziteze frumoasa Deltă a Dunării."
Lider PSD: "Iohannis, la fel de vinovat de înaltă trădare ca Viorica Dăncilă"
Încrezător s-a arătat şi premierul Estoniei.
Juri Ratas, premierul republicii Estonia: "Suntem conectaţi de istorie. Amândouă, Estonia şi România celebrează centenarul anul acesta. Relaţia noastră economică se îmbunătățește încontinuu. Schimbul comercial intre România şi Estonia a crescut cu peste 75% în ultimii trei ani."
Curse aeriene intre capitala Estoniei şi litoralul nostru vor fi de două ori pe săptămână în perioada estivală.

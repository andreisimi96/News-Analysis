O teamă de distrugere reciprocă ar trebui să împiedice relațiile dintre puterile globale să ajungă la un punct critic care poate degenera într-un război mondial, a spus Vladimir Putin, în cadrul maratonului anual de întrebări și răspunsuri.
Întrebat despre eventualitatea unui al treilea război mondial, preşedintele rus a citat o afirmaţie a lui Albert Einstein: ”Nu ştiu cu ce arme se va lupta în cel de-al treilea război mondial, dar cu siguranţă cel de-al patrulea va fi dus cu beţe şi pietre”.
Putin a subliniat că ”un nou război mondial ar putea însemna sfârşitul civilizaţiei”, iar frica de distrugere reciprocă a descurajat dintotdeauna marile puterile de acţiuni bruşte. El a menţionat că, după cel de-al Doilea Război Mondial, ”războaie regionale au izbucnit constant ici şi colo”, totuşi ”nu au existat conflicte globale”. ”De ce? Pentru că în lume, între marile puterile militare s-a stabilit o paritate strategică”, a adăugat şeful statului rus.
Președintele Vladimir Putin s-a adresat publicului național în timpul sesiunii sale anuale de întrebări și răspunsuri, în cadrul căreia a răspuns la numeroasele întrebări trimise de cetățeni.

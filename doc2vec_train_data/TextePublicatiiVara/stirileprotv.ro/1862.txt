Unul dintre cei şapte tineri care au violat, în urmă cu patru ani, o elevă minoră din Văleni, judeţul Vaslui, a fost eliberat.
Alin Rotaru, mezinul grupului, avea 17 ani când s-a năpustit împreună cu prietenii asupra fetei. A executat mai bine de jumătate din condamnarea de 6 ani şi patru luni.
A redevenit om liber după ce şi-a recunoscut fapta şi şi-a plătit partea lui din daunele morale datorate victimei. 10 mii de lei, din totalul de 70 de mii, la care au fost obligaţi de instanţă cei şapte infractori.
Alin Rotaru nu are voie să se apropie de victima şi de familia acesteia în următorii doi ani. Pe lângă Rotaru, alţi doi tineri ar putea redeveni oameni liberi, înainte de termen.
Toţi cei şapte condamnaţi au beneficiat de aproape 300 de zile de libertate, urmare a beneficiilor recursului compensatoriu, pentru condiţiile grele de detenţie. Indivizii au fost condamnaţi la pedepse cuprinse între 6 şi 10 ani de închisoare.

Curtea Constituţională a României (CCR) nu mai este a ţării, ci a Partidului Social Democrat, prin decizia luată miercuri, consideră preşedintele USR, deputatul Dan Barna.
"România confiscată - Preşedintele a devenit notar. Curtea Constituţională nu mai e a României, e a PSD.
CCR nu mai apără Constituţia, ci o rescrie potrivit intereselor unor penali care vor - cu preţul distrugerii independenţei justiţiei - să scape de răspundere pentru furturile şi abuzurile lor. Interesul României este să aibă o justiţie independentă, cu magistraţi imparţiali şi profesionişti, nu subordonaţi politicienilor, oricare ar fi aceştia. Or, decizia CCR care dă dreptate Guvernului va avea acest efect: subordonarea procurorilor partidului care deţine guvernarea. O traduce astfel chiar Tudorel Toader, înaintea apariţiei motivării", a scris Dan Barna, pe pagina sa de socializare, potrivit Agerpres.
Potrivit liderului USR, "CCR a abdicat în misiunea de a servi obiectivele înalte ale societăţii. Noi suntem aici pentru a trage acest semnal de alarmă: ordinea constituţională este modificată fără niciun drept de instituţia care ar trebui să o păzească."
Dan Barna îl acuză pe liderul PSD Liviu Dragnea că doreşte scoaterea României în afara Uniunii Europene.
Eugen Nicolicea, despre cazul Kovesi: Deciziile Curții, obligatorii pentru toți
"Ce s-a întâmplat astăzi este încă o dovadă că Liviu Dragnea, Tudorel Toader şi ceilalţi acoliţi vor cu orice preţ să ne scoată afară din Uniunea Europeană. Să nu uităm, totuşi, că scoaterea de sub control politic a numirilor de procurori s-a numărat printre condiţiile esenţiale pentru aderarea României la Uniunea Europeană.
Astăzi, ne-au mai apropiat cu câţiva kilometri de graniţa de est a democraţiilor europene. Pentru ca CCR să nu mai abuzeze de putere, în favoarea unui partid politic sau a unei găşti la putere, USR a iniţiat un proiect de lege care depolitizează Curtea Constituţională a României, respins de odioasa majoritate PSD-ALDE", a mai spus Dan Barna.
Seymour Hersh, jurnalist castigator al premiului Pulitzer

Premierul Spaniei a anunțat, luni, că va primi într-un port baca care transporta 629 de migranți și care a rămas blocată în Marea Mediterană, după ce Italia și Malta a interzis acostarea ambarcațiunii.
Astfel, Pedro Sanchez și-a motivat decizia precizând că dorește să evite o catastrofă umanitară, informează BBC News.
Luni după-amiază, Pedro Sanchez a precizat că va permite „acostarea în siguranță” a navei Aquarius, după ce autoritățile italiene și malteze au refuzat să îi primească pe teritoriul lor. Ca urmare, Uniunea Europeană şi Înaltul Comisariat al ONU pentru Refugiaţi (UNHCR) au cerut soluționarea situației.
Astfel, ambarcațiunea va primi permisiunea de a debarca în Valencia. Nava Aquarius, închiriată de organizaţia neguvernamentală SOS Mediterana, a salvat sâmbătă 629 de migranţi, între care şapte femei însărcinate, 11 copii mici şi 123 de minori neînsoţiţi, dar de atunci se află în aşteptare în largul Italiei şi Maltei, care îi refuză accesul în porturile lor.
Într-un comunicat, UNHCR „a lansat un apel la guvernele vizate să permită debarcarea imediată a sute de persoane blocate în Mediterana de sâmbătă.”
Tânără de 14 ani din Moldova, violată şi ucisă de 2 imigranţi în Germania
„Există un imperativ umanitar urgent aici. Oamenii sunt în primejdie, nu mai au provizii şi au nevoie de ajutor rapid. Problemele mai ample de a şti cui îi revine responsabilitatea şi modul în care aceste responsabilităţi ar trebui împărţite între state ar trebui să fie tratate mai târziu. Problemele mai ample de a şti cui îi revine responsabilitatea şi modul în care aceste responsabilităţi ar trebui împărţite între state ar trebui să fie tratate mai târziu”, a apreciat Vincent Cochetel, emisar special al UNHCR pentru Mediterana Centrală.
Italia a primit 13.706 de migranţi veniţi pe calea mării de la începutul anului 2018, o scădere semnificativă în raport cu anii precedenţi, menţionează UNHCR. Matteo Salvini, liderul partidului Liga din Italia (de extrema-dreaptă), devenit ministru de interne luna aceasta, a promis să reducă fluxul de migranţi din Africa, blocând nava, conform Agerpres .
„Salvarea vieţilor pe mare este o datorie, dar transformarea Italiei într-o tabără enormă de refugiaţi nu este. Italia şi-a plecat capul şi s-a supus. De data aceasta cineva spune nu”, a scris Salvini într-un mesaj postat luni pe Facebook.
Legislaţia UE cere ca solicitanţii de azil să se înregistreze în prima ţară de sosire, dar ţări din prima linie a fluxului de migranţi, cum ar fi Italia şi Malta, declară că povara trebuie împărţită de toate statele membre ale blocului comunitar.
Seymour Hersh, jurnalist castigator al premiului Pulitzer
Sursa: BBC NEWS

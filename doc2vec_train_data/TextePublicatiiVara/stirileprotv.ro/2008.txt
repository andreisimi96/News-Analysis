13 iunie 2018 15:48 / 224 vizualizari
România a înregistrat cel mai semnificativ ritm de creştere a numărului de angajați din UE, în T1. Europa a ajuns la un record de 238 mil. salariați
Antreprenori, afaceri, angajati, birou
Numărul angajaţilor a urcat cu 0,4% în Uniunea Europeană şi în zona euro, în primul trimestru din 2018, iar România a înregistrat cel mai semnificativ ritm de creştere a numărului acestora, arată datele prezentate miercuri de Oficiul de Statistică al UE (Eurostat).
Facebook Twitter RSS Feed Newsletter
În trimestrul patru din 2017, numărul angajaţilor a urcat cu 0,2% în Uniunea Europeană şi de 0,3% în zona euro.
Cele mai mari creşteri ale numărului de angajaţi în primul trimestru din 2018 au fost înregistrate în România (1,9%), Malta (1,3%), Portugalia, Luxemburg şi Croaţia (toate cu 1%).
Singura scădere a numărului de angajaţi a fost raportată în Estonia (minus 1,4%), în timp ce numărul de angajaţi a rămas stabil în Bulgaria şi Lituania.
Comparativ cu primul trimestru din 2017, numărul angajaţilor a crescut în perioada ianuarie - martie 2018 cu 1,4% în zona euro şi în Uniunea Europeană.
În România, numărul angajaţilor a urcat în primul trimestru din 2018 cu 1,8% comparativ cu perioada similară din 2017, după un avans similar în precedentele trei luni.
Eurostat estimează că în statele Uniunii Europene era în primul trimestru din 2018 un număr record de angajaţi: 237,9 de milioane, din care 157,2 milioane în zona euro.
autor: InCont.ro , 13 iunie 2018 15:48
Mai multe despre:

Preşedintele Klaus Iohannis a declarat miercuri că intenţia PSD de a "transforma" Pilonul II de pensii reprezintă "o veste foarte proastă", precizând că în programul de guvernare al social-democraţilor nu se regăseşte această opţiune.
"Este o evoluţie foarte proastă şi cu siguranţă va produce multă îngrijorare, în special la angajaţii mai tineri, la românii care contribuie la Pilonul II.
Oamenii îşi pun speranţele în această administrare privată fiindcă au o alternativă la pensia de stat. Faptul că acum PSD recunoaşte că vrea să transforme Pilonul II de pensii e o veste foarte proastă", a spus Iohannis, care a participat la deschiderea Bookfest.
În opinia sa, acest lucru reprezintă "începutul sfârşitului".
"Vor găsi noi şi noi metode de a convinge oamenii să nu contribuie la Pilonul II şi să treacă la Pilonul I. (...) Ar fi trebuit să ştie românii înainte de alegeri că PSD are această intenţie. În programul de guvernare nu se găseşte această opţiune", a adăugat şeful statului.
Seymour Hersh, jurnalist castigator al premiului Pulitzer

Inquam Photos/ Octav Ganea
Circa 100 de persoane au protestat, vineri, în Piaţa Universităţii, în urma informaţiei apărute în presă potrivit căreia Guvernul ar fi blocat procedura de includere a Roşiei Montane în lista siturilor UNESCO.
Protestatarii au afişat pancarte cu mesaje precum "Roşia Montană în UNESCO", "Solidaritate Roşia Montană" şi şi-au exprimat nemulţumirea faţă de Guvernul Dăncilă, spunând că "nu este normal ca Executivul să ia o asemenea decizie fără o dezbatere publică" în acest sens.
Inquam Photos / Octav Ganea
Potrivit unui comunicat de presă al organizaţiei "Salvaţi Roşia Montană", iniţativa de blocare a procedurii de includere a Roşiei Montane în lista siturilor UNESCO are loc cu numai trei săptămâni înainte de momentul luării deciziei finale de către Comitetul UNESCO.
Decizia urma să fie luată de Comitetul Patrimoniului Mondial la cea de a 42-a sesiune a acestuia, care va avea loc între 29 iunie şi 2 iulie la Manama, în Bahrain.
Ambasadorul României la UNESCO, Adrian Cioroianu, consideră că ar fi normal ca procedura de includere a localităţii Roşia Montană în patrimoniul UNESCO să fie reluată după soluţionarea procesului de arbitraj cu Gabriel Resources, acţionarul majoritar Roşia Montană Gold Corporation.
Conflictul dintre PSD și Iohannis se mută în stradă. VIDEO împotriva președintelui României
"Dosarul este stopat în faza actuală. Câtă vreme durează procesul. În momentul în care se soluţionează procesul, normal ar fi să fie reluată evaluarea. Dosarul e la UNESCO în continuare", a declarat Cioroianu, joi, pentru AGERPRES.
Potrivit unor informaţii apărute în presă, Guvernul ar fi stopat procedura de includere a localităţii Roşia Montană în patrimoniul UNESCO, cererea fiind făcută de Ministerul Culturii şi Identităţii Naţionale şi transmisă ambasadorului României la UNESCO prin intermediul MAE.
Acţionarul majoritar Roşia Montană Gold Corporation ar cere despăgubiri de 4,4 miliarde de dolari pentru blocarea proiectului aurifer, conform informaţiilor din mass-media. 
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Proteste în stradă față de decizia Guvernului de stopa procedura de includere a Roșiei Montane în UNESCO
Conflictul dintre PSD și Iohannis se mută în stradă. VIDEO împotriva președintelui României

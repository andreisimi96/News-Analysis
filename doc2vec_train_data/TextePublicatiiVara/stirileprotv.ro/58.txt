Irlanda a votat detaşat în favoarea liberalizării avorturilor, indică două exit-poll-uri din noaptea de vineri spre sâmbătă, după un referendum istoric, relatează DPA.
Un sondaj pentru Irish Times indica faptul că 68% dintre irlandezi au votat "Da" pentru abrogarea celui de al 8-lea amendament din constituţie, în timp ce un sondaj pentru RTE estima la 69,4% proporţia votanţilor favorabili liberalizării avorturilor.
Institutul Ipsos/MRBI a chestionat peste 4.500 de votanţi din 160 de secţii din fiecare circumscripţie electorală pentru Irish Times, marja de eroare fiind estimată la 1,5%.
Sondajul pentru RTE a fost realizat pe un eşantion de 3.800 de persoane, cu o marjă de eroare de 1,6%.
Exit-poll-urile arată o mare divizare între grupurile de vârstă, 87,6% dintre segmentul 18-24 de ani votând "Da", în timp ce segmentul de vârstă de peste 65 de ani a fost singurul care a respins schimbarea, 58,7% optând pentru "Nu".
Papa Francisc i-a criticat pe politicienii catolici care au un discurs anti-migraţie
Prezenţa la referendum a fost ridicată, în unele zone fiind de peste 70%, potrivit RTE.
"Se pare că vom face istorie mâine (sâmbătă - n.r.)", a scris pe Twitter prim-ministrul Leo Varadkar, care a făcut campanie pentru "Da".
Votul a divizat ţara catolică foarte tradiţională, în ambele tabere ale dezbaterii existând sentimente foarte puternice.
Avortul este în prezent permis numai dacă viaţa mamei este în pericol, dar nu în cazurile de viol sau de incest.
Liderul Sinn Fein, din opoziţie, Mary Lou McDonald, care a făcut campanie tot pentru tabăra "Da", a descris referendumul ca pe o "întâlnire cu destinul pentru noi toţi" după ce a votat la Dublin.
Votul a urmat după luni de zile de dezbatere amară între susţinătorii răspunsurilor de "Da" şi "Nu" la întrebarea dacă al 8-lea amendament al constituţiei trebuie abrogat.
Votanţii au fost întrebaţi dacă doresc menţinerea sau abrogarea amendamentului, un răspuns favorabil pentru a doua variantă dând posibilitatea parlamentului să legifereze avortul.
Peste 3,2 milioane de oameni au avut drept de vot la referendum, care a urmat după apeluri repetate ale ONU de a aduce legea irlandeză în linie cu standardele internaţionale privind drepturile omului.
Numărătoarea buletinelor începe la ora locală 09.00 (08.00 GMT) şi un rezultat final este aşteptat în cursul după-amiezii.
Seymour Hersh, jurnalist castigator al premiului Pulitzer
Țara din UE unde mii de femei sunt nevoite să zboare peste hotare pentru a face avort
Papa Francisc i-a criticat pe politicienii catolici care au un discurs anti-migraţie

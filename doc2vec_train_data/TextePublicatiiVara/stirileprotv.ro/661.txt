La Iaşi s-a dat joi seară startul celui mai mare festival de muzică din nord-estul României, care ţine până duminică.
Evenimentul a adunat mii de fani ai muzicii electronice şi a fost explozie de energie şi pe scenă, şi în public.
Ritmurile muzicii electronice au făcut mii de oameni să vibreze, joi-noapte, la festivalul Afterhills.
Veniţi din toate colţurile ţării, dar şi din străinătate, cei prezenţi au ţinut pasul cu artiştii, care au mixat fără oprire.
"E super atmosferă, e super vibe!”, spune o tânără.
"Mă distrez foarte tare, mă bucur că la Iaşi s-a reuşit să se facă un eveniment de o aşa anvergură”, transmite un alt participant.
Pe scena festivalului au urcat dj David Gravell, Sunnery James & Ryan Marciano, dar şi Vini Vici.
Peste 30.000 de oameni, așteptați la festivalul de muzică Afterhills din Iași
Cei care au vrut să îmbine muzica preferată cu relaxarea au ales zona de camping.
O atracţie pentru cei din public a fost şi balonul cu aer cald. Pentru câteva minute petrecute la înălţime, oamenii s-au aşezat la o coadă uriaşă.
Astăzi, de 1 iunie, organizatorii festivalului au pregătit locuri de joacă şi atelierele creative pentru copii. Odată cu lăsarea serii, însă, vor începe din nou concertele.

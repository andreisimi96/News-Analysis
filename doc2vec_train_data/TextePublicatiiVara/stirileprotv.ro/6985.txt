Avocatul Poporului s-a sesizat din oficiu, în cazul unui bărbat care a murit în drum spre un spital din Făgăraș. Presa semnala că la deces ar fi contribuit lipsa medicilor și a mașinilor din dotarea Ambulanței Făgăraș
„Avocatul Poporului s-a sesizat din oficiu în legătură cu decesul, în drum spre spitalul din Făgăraş, al unui bărbat din Văleni, precum şi cu situaţia, semnalată de presă, a lipsei medicilor şi maşinilor din dotarea ambulanţei Făgăraş. Sesizarea din oficiu vizează posibila încălcare a art. 22 şi art. 34 din Constituţia României privind dreptul la viaţă şi la integritate fizică şi psihică şi dreptul la ocrotirea sănătăţii", se precizează într-un comunicat al instituției.
Pe 5 iunie, ziarul „Bună ziua, Făgăraş" a publicat un articol în care relata faptul că un bărbat din Văleni "a decedat în drum spre spital" şi că acestuia i s-a făcut rău în timp ce se afla în vizită la o stână din Ţara Făgăraşului, informează Agerpres .
Potrivit sursei citate, publicaţia relata că ar fi fost solicitată o altă maşină, dar a fost prea târziu când a ajuns, de această dată, un echipaj SMURD cu medic. Bărbatul s-a stins din viaţă pe marginea drumului, pe raza localităţii Şoarş, în ciuda eforturilor depuse pentru resuscitarea acestuia. Un alt incident mortal asemănător, preciza ziarul, a avut loc pe 24 mai, la Făgăraş - un bărbat de 64 de ani, care suferise tot un stop cardio-respirator, a decedat pentru că Ambulanţa a venit de la Braşov după trei ore, deşi medicii făgărăşeni îl stabilizaseră.
Articolul menţiona că „tragicul eveniment a determinat organizarea unei şedinţe de îndată la sediul Ambulanţei Făgăraş - aflată în subordinea Ministerului Sănătăţii - la care a participat şi managerul de la Braşov, David Zsigmond Levente".
Avocatul Poporului s-a autosesizat în cazul unui tânăr care are nevoie de transplant
„Discuţiile despre lipsa medicilor şi prestarea serviciilor de către personalul necalificat s-au purtat în spatele uşilor închise. Pacienţii care prezintă cazuri grave sunt transportaţi la Braşov din cauza lipsei maşinilor, dar şi a personalului de la Ambulanţă, iar situaţia persistă de mai mulţi ani. Făgărăşenii sunt obligaţi de stat să joace la roata norocului când au nevoie de ajutor. Cei doi sexagenari au pierdut în faţa liderilor nepăsători", menţiona sursa citată. 
Seymour Hersh, jurnalist castigator al premiului Pulitzer

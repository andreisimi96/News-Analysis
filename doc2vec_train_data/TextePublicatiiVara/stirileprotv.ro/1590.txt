Duminică vin averse consistente tot din a doua parte a zilei, în vestul, nord-vestul şi centrul tãrii, dar şi în zonele înalte.
Pe spaţii mici se vor depăşi cantităţi de apã de 25 l/mp şi va cãdea grindinã. În celelalte zone se anunţă atmosferă plăcută şi maximele se vor încadra între 24 de grade pe litoral şi 32 de grade în Muntenia.
În Dobrogea şi cu Bărăgan se anunţă vreme frumoasă şi un vânt mai insistent la malul mării. Temperatura aerului va continua să crească. Mai sus, în Moldova sudică şi în nordul Munteniei domină timpul frumos, iar maximele, un pic mai ridicate ca ieri, ajung pe la 30-31 de grade. După-amiază apar ceva nori şi nu este exclus să vină o ploaie de scurtă durată în zonele înalte.
Se face mai cald şi în jumătatea nordică a Moldovei şi în Bucovina. Temperaturile urcă spre 31 de grade, iar aversele vin după prânz în zonele de deal şi de munte.
În nordul Transilvaniei şi prin Maramureş se anunţă o o zi instabilă cu ploi în mai multe reprize. Vor fi şi fenomene electrice, vijelii şi căderi de grindină. Cantităţile de apă vor depăşi 25 l/mp, iar valorile termice vor fi comparabile cu cele înregistrate ieri.
Şi în vestul ţării aşteptam averse consistente care vor fi însoţite şi de fenomene violente. Se încălzeşte uşor şi la amiază vor fi 29 de grade Celsius.
În ţinuturile centrale, temperaturile se menţin ridicate şi vin ploi în mai multe reprize care vor fi însoţite de toată suita de fenomene specifice instabilităţii. Se pot strânge cantităţi de apă de peste 25 l/mp.
În sud-vestul ţării se anunţă atmosferă plăcută, cu mult soare şi temperaturi în uşoară scădere faţă de ieri. Şi în sudul ţării se anunţă vreme frumoasă şi călduroasă. Maximele termice ajung până la 32 de grade Celsius.
În Bucureşti, aşteptam încă o zi cu soare şi temperaturi ridicate, de până la 32 de grade Celsius. Vântul va fi mai insistent.
În zonele de munte se anunţă o zi caldă, dar instabilã. Dimineaţa, atmosfera va fi plăcută, însă dupã-amiaza şi la începutul nopţii vin ploi zgomotoase, cu vânt nervos şi izolat o să cadă grindină. Se vor strânge cantităţi de apã mai însemnate.
În schimb, pe litoral aşteptam vreme frumoasă. Vântul va fi activ pe timpul zilei şi va slăbi în intensitate spre seară. Pe plajă vor fi cel mult 26 de grade şi apa mării va avea în jur de 22 de grade Celsius.
Infomare meteo de furtuni şi vijelii la nivelul întregii ţări, până luni seara
Administraţia Naţională de Meteorologie (ANM) a emis o informare de instabilitate atmosferică accentuată, valabilă din această după-amiază până luni seara, la nivelul întregii ţări.
Potrivit ANM, în intervalul 10 iunie, ora 14:00 - 11 iunie, ora 23:00, vor fi perioade cu instabilitate atmosferică accentuată în vestul, centrul, nordul şi nord-estul teritoriului, precum şi la deal şi la munte. Vor fi averse ce vor avea şi caracter torenţial, descărcări electrice, intensificări de scurtă durată ale vântului care vor lua aspect de vijelie şi căderi de grindină.
În restul teritoriului, astfel de fenomene se vor semnala doar izolat.
Meteorologii avertizează că în intervale scurte de timp sau prin acumulare se vor înregistra cantităţi de apă ce vor depăşi 15 - 20 l/mp şi izolat 30 - 40 l/mp.
În funcţie de evoluţia şi intensitatea fenomenelor meteorologice, ANM va actualiza informarea meteo
PROGNOZA METEO PENTRU 3 ZILE
Duminică o să plouă consistent în vestul, nord-vestul şi centrul tãrii, dar şi în zonele înalte. În rest, atmosferă va fi plăcută.
Luni, se anunţă perioade cu ploi zgomotoase în Oltenia, în zonele intracarpatice şi în Bucovina. Se vor aduna cantităţi mai mari de apă şi e posibil să cadă grindină. Prin sudul ţării se ating 33 de grade.
Marţi avem vreme călduroasă şi vor veni averse consistente în jumătatea de nord a ţării dar şi la deal şi la munte.
Miercuri o să plouă pe arii mai extinse în jumãtatea de vest a tãrii, dar spre seară vor veni ploi locale şi în rest.
Seymour Hersh, jurnalist castigator al premiului Pulitzer

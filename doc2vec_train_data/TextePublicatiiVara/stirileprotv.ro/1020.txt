Inquam Photos / Octav Ganea
Felix Bănilă, candidat la şefia DIICOT, a primit aviz favorabil, marți, de la DIICOT.
UPDATE 15:15 Secţia pentru procurori a Consiliului Superior al Magistraturii a avizat favorabil, marţi, propunerea Ministerului Justiţiei de numire a lui Felix Bănilă în funcţia de procuror-şef al DIICOT, informează CSM.
"În şedinţa de marţi, Secţia pentru procurori a Consiliului Superior al Magistraturii a avizat favorabil propunerea ministrului Justiţiei de numire în funcţia de procuror şef al Direcţiei de Investigare a Infracţiunilor de Criminalitate Organizată şi Terorism a domnului Bănilă Oliver - Felix, procuror la Parchetul de pe lângă Tribunalul Bacău", se arată într-un comunicat al CSM transmis marţi AGERPRES.
Sursa citată precizează că hotărârea Secţiei va fi motivată şi transmisă Ministerului Justiţiei în cursul zilei de miercuri.
Declarațiile lui Felix Bănila la audiere
Pădurile defrișate ale României. Șase persoane de la Holzindustrie, urmărite penal
"Mă recomandă cei peste 20 de ani de activitate, experienţa profesională pe care o am şi am acumulat-o până la momentul de faţă şi cred că am toate calităţile necesare ocupării acestei funcţii", a declarat Felix Bănilă.
El a evitat să răspundă întrebărilor legate de priorităţile pe care le are, precizând că va da detalii după finalizarea audierii.
"Această audiere va fi transmisă live de Consiliul Superior al Magistraturii, vă rog să aveţi răbdarea necesară şi vă extrageţi de acolo. (...) Suntem în această a doua etapă procedurală şi voi fi mult mai deschis după ce se va finaliza acest demers", le-a spus Bănilă jurnaliştilor.
Felix Bănilă a susţinut marţi, în faţa Secţiei pentru procurori a CSM, interviul pentru funcţia de procuror-şef al DIICOT. Înregistrarea audierii: 
Combaterea terorismului şi a traficului de droguri se numără printre priorităţile lui Felix Bănilă, potrivit proiectului managerial publicat pe site-ul CSM.
Felix Bănilă: Nu am înţeles de ce protocoalele dintre Parchete şi serviciile de informaţii au fost secretizate
"O opinie personală şi fără a deranja pe cineva - eu nu am înţeles de ce aceste protocoale au fost secretizate, pentru că, practic, prin aceste protocoale nu se făcea altceva decât să se pună pe hârtie o metodologie deja existentă, care funcţiona între unităţile de parchet şi serviciile de furnizare de informaţii. Este de bun simţ (...) ca atunci când primeşti o informaţie să oferi feedback ca şi beneficiar celui care ţi-a furnizat-o cu privire la finalitatea acestei informaţii. Are şi el oamenii săi din structură pe care trebuie să-i evalueze în funcţie de volumul de informaţii, în funcţie de calitatea informaţiei şi de valoarea informaţiei pe care a pus-o la dispoziţie. Dar, aşa cum vă spuneam, nu ştiu de ce a fost secretizat, pentru că aşa s-a dat naştere la foarte multe discuţii", a declarat Bănilă.
Tudorel Toader la CSM: Doresc succes domnului Bănilă, indiferent de avizul pe care îl veţi da
"Doresc succes domnului Bănilă, indiferent de avizul pe care îl veţi da, repetând convingerea că nu vom delibera chiar în cinci minute sau în zece minute, că va fi o deliberare (...) pe fond, riguroasă, obiectivă, în raport cu cerinţele DIICOT", a spus Toader.
El a subliniat că Felix Bănilă a susţinut în faţa comisiei de la Ministerul Justiţiei un interviu "aplicat", demonstrând faptul că ştie care sunt problemele cu care se confruntă DIICOT şi are soluţii pentru remedierea lor.
"Cine nu are funcţie, se uită la faptul că va fi şef, să spunem dânsul. Dar în realitate este un contract managerial care are mult mai multe obligaţii decât libertăţi, care îţi răpeşte în viaţa personală bună parte din timp, dar, sigur, avem procurori devotaţi pregătiţi. Eu mă aşteptam ca să fie mulţi, foarte mulţi, la această selecţie pentru desemnarea procurorului şef", a mai spus Tudorel Toader.
Pe 14 mai, ministrul Justiţiei, Tudorel Toader, a transmis CSM propunerea de numire a lui Felix Bănilă în funcţia de şef al Direcţiei de Investigare a Infracţiunilor de Criminalitate Organizată şi Terorism.
Pentru şefia DIICOT s-au înscris doar doi candidaţi - Daniel Horodniceanu, actualul procuror şef al instituţiei, şi Felix Bănilă, procuror la Parchetul de pe lângă Tribunalul Bacău.
Conform reglementărilor legale în vigoare, procurorul-şef al DIICOT este numit de preşedintele României, la propunerea ministrului Justiţiei, cu avizul CSM. Numirea se face pe o perioadă de trei ani, cu posibilitatea reînvestirii o singură dată.
Seymour Hersh, jurnalist castigator al premiului Pulitzer

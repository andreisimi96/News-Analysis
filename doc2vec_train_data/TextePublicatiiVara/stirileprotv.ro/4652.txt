Mulţi sunt deja donatori fideli, dar printre ei au ajuns şi oameni veniţi pentru prima dată, care au conştientizat că astfel pot salva vieţi. Medicii fac apel către toată lumea care poate să doneze sânge, căci în spitale este in permanenţă nevoie.
La primele ore ale dimineţii, la Centrul de transfuzie din Alba Iulia zeci de oameni au venit pentru a dona sânge.
Rareş - donator: "Este reală nevoie de sânge".
Simona Nadrea, Centrul de Transfuzie Alba Iulia" "Le mulţumim tuturor care vin la Centrul de sânge Alba Iulia şi fac acest gest, să nu uităm că dintr-o pungă de sânge putem salva 3 vieţi, nevoia de sânge este într-o continuă creştere."
La Baia-Mare, mulţi tineri au dat propriul exemplu de solidaritare.
Cei care au donat sânge au primit prăjituri, bilete la Untold şi abonamente la sală.
Un tânăr din Braşov donează sânge pentru a doua oară. A decis să facă asta după tragedia de la Colectiv. A fost şi el acolo, dar a plecat din club mai repede, aşa că a scăpat cu viaţa. Încă este complesit de emoţii.
Donarea de sânge scade scade riscul de infarct şi îmbunătăţeşte fluxul sanguin, susţin medicii.
Voluntarii sunt supuşi unor analize de bază, în urma cărora se stabileşte dacă pot fi sau nu donatori. Cei care suferă de obezitate, diabet, ulcer operat ori anemie nu pot dona sânge.
Înainte de donare trebuie să mâncaţi alimente uşoare, fără grăsimi şi multe lichide. Este interzis consumul de alcool cu 48 de ore înainte.
În România doar 1,7 la sută din populaţie donează sânge, faţă de Danemarca unde procentajul este de 10%, Anglia 9 %, Olanda 8% Franţa şi Germania 6%.

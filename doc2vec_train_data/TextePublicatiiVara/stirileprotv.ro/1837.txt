Aveţi grijă de unde vă cumpăraţi haine. S-au înmulţit magazinele care vând produse contrafăcute, spun poliţiştii, care au făcut marti dimineaţă mai multe controale în Braşov.
Ei au confiscat hainele şi încălţămintea găsite într-un magazin, sub bănuiala că ar fi falsificate. Percheziţiile s-au desfăşurat simultan acasă la un comerciant şi la cele două magazine pe care le deţine într-un complex din oraş.
Acolo, criminaliştii au verificat fiecare articol şi după investigaţii amanuntile au pus marfa în saci pentru a o confisca.
Specialiştii atrag atenţia că de multe ori eticheta poate fi înşelătoare. Totuşi, clienţii se mulţumesc cu preţul mic, chiar dacă produsele lasa de dorit la capitolul calitate.
Magazinul verificat marti era de multă vreme în vizorul poliţiştilor.
IONUŢ MARIN, purtător de cuvânt IPJ Braşov: "Din verificările efectuate de colegii mei a rezultat că, în perioada 2015 până în prezent, persoanele suspecta ar fi creat un sistem şi ar fi achiziţionat de la mai multe centre comerciale din ţară produse susceptibile de a fi contrafăcute".
Anchetatorii încearcă să afle dacă vânzătorul ştia că hainele confiscate erau contrafăcute. Acesta nu a dorit să comenteze situaţia.

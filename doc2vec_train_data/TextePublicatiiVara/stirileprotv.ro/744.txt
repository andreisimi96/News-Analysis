Maşina unui jurnalist din Timişoara, un Opel Vectra, a fost incendiată în noaptea de vineri spre sâmbătă.
Potrivit pompierilor, incendiul a avut loc în noaptea de vineri spre sâmbătă, în jurul orei 2.40, iar un vecin a observat incendiul şi a sunat imediat la numărul de urgenţe 112. Este vorba despre autoturismul jurnalistului Dragoş Boţa de la pressalert.ro, scrie News.ro .
Pompierii ajunşi la faţa locului au constatat că interiorul maşinii a ars complet, iar geamul din dreapta spate a fost spart. Ei spun că cel mai probabil incendiul a fost declanşat în urma acţiunii unei persoane.
În timpul incendiului, o altă maşină aflată în parcarea de lângă blocul unde locuieşte jurnalistul a fost afectată de căldura degajată de flăcări.
Cămătarii i-au răpit copilul unui român din Italia, l-au bătut şi i-au incendiat maşina
„Această acţiune de tip mafiot mă face să cred că investigaţiile pe care le-am făcut de-alungul timpului şi dezvăluirile publicate pe pressalert.ro au deranjat. Acţiunea din această noapte nu mă face nicio secundă să mă opresc din a-mi face meseria de jurnalist. Cred că este momentul să ne întrebăm cu toţii dacă acceptăm ca Timişoara să se transforme într-o Sicilie în care tăcerea complice şi cumetriile pe sub masă sunt mai importante decât orice”, a spus Dragoş Boţa, pentru pressalert.ro.
Poliţia a deschis o anchetă pentru distrugere.
Seymour Hersh, jurnalist castigator al premiului Pulitzer

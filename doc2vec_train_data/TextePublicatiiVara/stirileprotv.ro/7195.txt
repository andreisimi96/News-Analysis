Un tânăr de 16 ani din Cluj a fost reţinut de poliţişti după ce a violat o fetiţă de 3 ani care dormea într-o locuinţă improvizată. Cel care a anunţat incidentul a fost tatăl fetiţei.
Un adolescent de 16 ani din Cluj-Napoca a fost reţinut de poliţişti sub acuzaţia că ar fi violat o fetiţă în vârstă de trei ani, suspectul urmând să fie prezentat miercuri instanţei cu propunere de arestare preventivă, a informat Inspectoratul de Poliţie Judeţean (IPJ) Cluj.
"Poliţia a fost sesizată de către un bărbat cu privire la faptul că fiica sa minoră, în vârstă de 3 ani, în timp ce dormea într-o locuinţă improvizată de pe strada Platanilor, din municipiul Cluj-Napoca, a fost violată de către un tânăr. La faţa locului, s-au deplasat echipe de poliţişti, stabilind că cele se sesizate se confirmă. Minora a fost transportată de urgenţă la unitatea spitalicească pentru acordarea îngrijirilor medicale. Cel bănuit de comiterea faptei, un tânăr, în vârstă de 16 ani, a fugit de la locul faptei", se arată într-o informare transmisă de IPJ Cluj.
Suspectul a fost depistat cu ajutorul cetăţenilor.
"Pentru depistarea acestuia, au fost mobilizaţi poliţişti din cadrul tuturor secţiilor de poliţie de pe raza municipiului Cluj-Napoca, poliţişti de acţiuni speciale, jandarmi, fiind sprijiniţi şi de cetăţeni. În jurul orei 21:30, tânărul a fost găsit şi prins de cetăţeni, ulterior fiind preluat de către poliţişti şi condus la sediul unităţii de poliţie", conform sursei menţionate.
Tânărul a fost reţinut pentru 24 de ore, fiind cercetat pentru comiterea infracţiunii de viol.
Seymour Hersh, jurnalist castigator al premiului Pulitzer

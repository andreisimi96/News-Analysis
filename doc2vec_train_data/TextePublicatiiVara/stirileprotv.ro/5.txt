Federico Zini, atacant al echipei de Serie D Tuttocuoio, şi-a ucis fosta iubită, vineri noapte, iar apoi s-a sinucis, relatează Sky Italia, care precizează că tragedia a avut loc în localitatea italiană San Miniato.
Elisa Amato avea 30 de ani, iar Federico Zini 25 de ani. Potrivit presei italiene, Zini a aşteptat-o pe Amato în faţa locuinţei acesteia din Prato pentru a o convinge să formeze din nou un cuplu cu el.
După o dispută, a forţat-o pe femeie să se urce în maşina ei şi au plecat către San Miniato. Fotbalistul a ucis-o pe fosta sa iubită în maşină, trăgând două gloanţe asupra sa, iar apoi s-a sinucis trăgându-şi un glonţ în cap, tot în maşină. Cadavrele celor doi au fost găsite dimineaţa, la periferia localităţii San Miniato.
Zini era un fotbalist format la Empoli și a jucat şi în afara Italiei, în Bulgaria, Filipine, Mongolia şi Malta.
Seymour Hersh, jurnalist castigator al premiului Pulitzer

De o moarte cumplită au avut parte doi muncitori din Târgu Jiu. Ei și-au găsit sfârșitul încercând să își salveze un coleg, care se afla într-o fosă septică.
Cel care avea nevoie de ajutor a scăpat cu viață, dar pentru camarazii lui nu s-a mai putut face nimic.
Specialiștii spun că angajații ar fi ignorat faptul că, din cauza betonului proaspăt turnat, în interiorul contrucției s-au format gaze toxice.
Alarma s-a dat în momentul în care unul dintre muncitori, care coborâse în fosa septică, cu o adâncime de trei metri, pentru a o decofra, a avut nevoie de ajutor.
Florin Chisim, purtător de cuvânt ISU Gorj: "Unul dintre muncitori a rămas inițial blocat, iar ceilalți doi s-au băgat în fosă pentru a-l salva. Au reușit să-l salveze, însă au rămas ei blocați."
Într-o stare avansată de ebrietate, o femeie din Bacău și-a ucis cu brutalitate fostul soț
Construcția a fost închisă ermetic timp de câteva zile, iar bărbații și-ar fi găsit sfârșitul din cauza gazelor toxice emanate, spun specialiștii.
Florin Chisim, purtător de cuvânt ISU Gorj: "Betonul din care este construită este proaspăt turnat și emană gaze care nu pot fi inhalate - și probabil muncitorii nu au știut lucrul asta. A fost și unul dintre colegii noștri, căruia i-a venit rău, însă acesta și-a revenit rapid."
Scoși la suprafață, cei doi bărbați nu au mai putut fi salvați de medicii chemați de urgență.
Ana Duma, medic ambulana Gorj: "Au fost două victime ale unui accident, se pare intoxicație cu gaz. Nu se știe cât au stat în puț, erau inconștienți și în stop de când au fost scoși."
Muncitorul care a scăpat cu viață a fost transportat la spital, dar nu a rămas internat. Între timp, autoritățile au demarat anchete în acest caz.
Neli Matei, ITM Gorj: "ITM Gorj a deschis un dosar de cercetare eveniment, după ce doi bărbați au decedat în timp ce decofrau o fosă septică în municipiul Târgu Jiu. Unul dintre aceștia de 42 de ani era directorul firmei prestatoare de servicii, celălalt, în vârstă de 41 de ani, muncitor necalificat."
Ion Lazăr, purtător de cuvânt ISPJ Gorj: "Se efectuează cercetări sub aspectul săvârșirii infracțiunilor de ucidere din culpă și nerespectarea măsurilor de securitate și sănătate în muncă."
Trupurile neînsuflețite au fost transportate la morgă pentru necropsie.
Seymour Hersh, jurnalist castigator al premiului Pulitzer

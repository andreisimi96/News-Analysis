Autocarul cu care se întoarceau în ţară lotul feminin şi cel masculin de juniori, handbal pe plajă, ale României a fost implicat într-un accident în Muntenegru. 
”Nu cunosc foarte multe amănunte despre ce s-a întâmplat exact. Am înţeles că e vorba de contuzii uşoare în cazul membrilor delegaţiei noastre, mai mare ar fi fost şocul. Nu e nimeni grav. Nu ştiu dacă un tir sau ce alt vehicul a intrat în autocarul nostru sau ce s-a întâmplat. Cert este că le-am rezolvat cazare la hotel în zonă, undeva spre graniţa cu Serbia dacă am înţeles bine, iar mâine va merge alt autocar după cele două echipe”, a declarat preşedintele FR Handbal, Alexandru Dedu, pentru news.ro .
Cele două echipe de juniori ale României au participat, între 28 iunie – iulie, la Campionatul Europen de handbal pe plajă, la Ulcinj (Muntenegru), iar luni se întoarceau în ţară.

Inquam Photos / Octav Ganea
Preşedintele Klaus Iohannis a fost întrebat, marţi, dacă a terminat de citit motivarea deciziei CCR în privinţa revocării şefei DNA.
Replica șefului statului a fost urmtoarea:
”Şi această săptămână este dedicată cititului”.
Întrebat dacă este posibil să anunţe o decizie în acest caz săptămâna următoare, şeful statului a răspuns:
"Asta vorbim săptămâna ce vine".
El a precizat că nu a avut o discuţie cu Laura Codruţa Kovesi.
"Nu văd de ce aş discuta. Este o decizie pe care eu trebuie să o iau", a adăugat şeful statului.
Preşedintele Iohannis a reafirmat că nu există niciun temei pentru o suspendare a sa din funcţie.
"Asta cu suspendarea văd că devine un fel de obsesie publică şi repet că nu mă preocupă această chestiune. Nu există niciun temei pentru suspendare, nu cred că se va face o suspendare şi, oricum ar fi, deciziile mele nu se iau în funcţie de această chestiune. (...) Cei de la PSD avansează tot timpul scenarii şi ar fi extraordinar de bine dacă le-ar veni ideea să avanseze scenariul în care ei lucrează în interesul românilor şi al României", a declarat şeful statului

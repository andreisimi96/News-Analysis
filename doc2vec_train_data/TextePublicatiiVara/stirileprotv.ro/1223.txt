Poliția din West Yorkshire investighează două incendii puternice izbucnite, marți seară, la două lăcașuri de cult ale minorităților religioase din Leeds.
Astfel, în cursul nopții de marți spre miercuri, poliția și pompierii au fost chemați la Moscheea Jamia Masjid Abu Huraira din Beeston, la sud de centrul orașului, unde ușa principală fusese incendiată, potrivit The Independent .
Câteva minute mai târziu, ușa unei gurdwara (n.r. reședința guru-ului) Nanak Nishkam Sewak Jatha Gurdwara a fost, de asemenea, incendiată Lady Pit Lane.
"În timp ce investigația noastră se află încă la început, credem că aceste incendii au vizat locurile de cult și tratăm ambele incidente drept crime din ură. În prezent, desfășurăm anchete extinse, inclusiv controale privind CCTV în ambele zone, și vom audia și potențiali martori", a declarat detectivul de caz.
Inspectorul Ian O'Brien, care conduce poliția din sudul orașului Leeds, a declarat: "Aceste incidente vor provoca un nivel de îngrijorare de înțeles atât în comunitățile musulmane, cât și în comunitățile sikh din acest cartier și colaborăm îndeaproape cu reprezentanții cheie ai acestor comunități pentru a calma spiritele.
Atac asupra unei moschei din Germania. "Un act de terorism". VIDEO
El a adăugat: "Infracțiunile de ură care vizează anumite comunități și care au potențialul de a provoca diviziuni și tensiuni nu pot și nu vor fi tolerate. Vom continua să facem tot ce putem pentru a găsi pe cei responsabili, pentru a sprijini și a reasigura comunitățile afectate de tot sprijinul și protecția noastră".
Seymour Hersh, jurnalist castigator al premiului Pulitzer

Inquam Photos / Bogdan Danescu
Consiliul Superior al Magistraturii solicită Inspecției Judiciare să facă verificări, după afirmațiile lui Liviu Dragnea de duminică, 10 iunie, la un post de televiziune.
Textul integral al comunicatului CSM:
privind poziția publică a Secției pentru procurori a Consiliului Superior al Magistraturii, referitoare afirmațiile domnului Nicolae Liviu Dragnea, președintele Camerei Deputățiilor.
Urmarea a afirmațiilor făcute în spațiul public în data de 10 iunie 2018 de către domnul Nicolae Liviu Dragnea, președintele Camerei Deputaților, în temeiul art. 30 alin (1) din Legea 317/2004 republicată, Secția pentru procurori s-a sesizat din oficiu şi pe cale de consecință,
a solicitat Inspecției Judiciare - Direcția de inspecție pentru procurori, efectuarea de verificări cu privire la afirmațiile prezentate, din perspectiva potențialului de afectare a independenței sistemului judiciar.
Liviu Dragnea, mesaj pentru partenerii străini. ”Au finanțat și susținut public acest stat paralel”
Secția pentru procurori a Consiliului Superior al Magistraturii.”
Duminică, la un post de televiziune, preşedintele PSD, Liviu Dragnea, a explicat motivele pentru care social-democraţii au organizat o manifestaţie.
"Noi am făcut mitingul ăsta din mai multe motive. Primul motiv şi cel mai puternic motiv este de a protesta puternic împotriva acestui sistem odios, nenorocit, pe care îl gestionează o mână de securişti, o mână mai mare, care este patronat de Klaus Iohannis, care este unul din beneficiarii principali ai acestui sistem, prin uneltele pe care le au şefii Parchetelor, ofiţeri din servicii, Pahonţu, care e unul din liderii importanţi ai statului paralel, şi toţi ceilalţi, toate 'portocalele' pe care dumneavoastră le-aţi arătat şi care încep să iasă la iveală în continuare", a declarat Dragnea, potrivit Agerpres.
Seymour Hersh, jurnalist castigator al premiului Pulitzer

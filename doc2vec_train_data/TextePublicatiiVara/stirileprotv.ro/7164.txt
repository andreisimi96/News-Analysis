Facebook / Emil Boc
Primarul Capitalei, Gabriela Firea, a convocat miercuri în ședință Consiliul General al Municipiului București, pentru a discuta despre „aprobarea studiului de oportunitate” privind achiziționarea a 42 de autobuze electrice.
„În temeiul prevederilor art. 39 alin. (4) din Legea nr. 215/2001 privind administraţia publică locală, republicată, cu modificările şi completările ulterioare, se convoacă Consiliul General al Municipiului Bucureşti în şedinţă de îndată în sediul său din B-dul Regina Elisabeta. Proiect de hotărâre privind aprobarea Studiului de Oportunitate pentru achiziționarea de autobuze electrice necesare îmbunătățirii transportului public de călători pe 14 trasee din Municipiul București”, se precizează în comunicatul Primăriei.
În expunerea de motive se precizează că Municipiul București este „solicitant eligibil pentru accesare de fonduri nerambursabile prin Programul Operațional Regional 2014-2030, elaborat pentru regiunea București-Ilfov.”
„Prezentul Studiu de Oportunitate este o continuare a analizelor și recomandărilor făcute în PMUD 2016-2030, privind necesitatea dotării flotei de transport public de călători cu mijloace de transport noi și moderne. În acest sens, Municipiul București, împreună cu ADITPBI și RATB au colaborat la realizarea documentelor necesare accesării de fonduri nerambursabile”, se mai precizează în expunerea de motive.
Astfel, PMB dorește „achiziționarea a 42 de autobuze electrice cu costuri minime și fără investiții și avize suplimentare.”
Primele zece autobuze electrice din România au fost puse în circulaţie la Cluj-Napoca
„În vederea realizării măsurilor din Programul Integrat de Gestionare a Calității Aerului în Municipiul București, precum și a celor din Planul de Mobilitate Urbană Durabilă București-Ilfov, Direcția Transporturi consideră că aplicarea etapei I poate fi implementată pe trasee din zona centrală”, mai informează sursa citată.
Seymour Hersh, jurnalist castigator al premiului Pulitzer

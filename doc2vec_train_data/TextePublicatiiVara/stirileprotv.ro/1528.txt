Simpatizanții PSD din Galați, care urmau să plece la București pentru  a participa la mitingul partidului, s-au arătat nervoși din cauza întrebărilor jurnalistului PRO TV, care a vrut să știe pentru ce vor protesta în Piața Victoriei.
Aflați într-un autocar, sâmbătă dimineață, chiar înainte să plece la drum, simpatizanții PSD au răspuns în doi peri, iritați și vizibil deranjați de faptul că sunt filmați.
Unii dintre ei au spus, batjocoritor, că merg ”la mall” la București, în timp ce alții au susținut că se duc ”la Halep, la Paris”.
Întrebat de jurnalist ce susține la acest miting PSD din Piața Victoriei, un simpatizant al partidului a spus că susține ”totul”, în timp ce altul a strigat că s-a pregătit cu ... prezervative.
Discuțiile dintre reporter și simpatizanții PSD:
Reporter: Pentru ce mergeți la București? Ce susțineți?
Simpatizant PSD: Totul.
Simpatizant PSD: Ce-i mai bine.
Reporter: V-ați pregătit un pachețel, că o să fie o zi lungă. V-ați luat ceva la dumneavoastră?
Simpatizant PSD: Avem de unde să mâncăm.
Reporter: Unde mergeți?

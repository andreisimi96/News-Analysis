Informaţii şocante ies la iveală în cazul băieţelului de 9 ani, care şi-a înjunghiat mortal bunica, într-un apartament din Sectorul 1 al Capitalei.
Audiat în prezenţa părinţilor şi a psihologilor, copilul le-ar fi spus anchetatorilor că primea tratament ca să nu mai fie nervos, dar în ziua aceea nu a mai luat pastilele ca să vadă ce se întâmplă.
Moartea femeii de 70 de ani a şocat întreaga ţară, mai ales prin vârstă fragedă a principalului suspect: un băieţel în vârstă de 9 ani. Primul lucru pe care au vrut anchetatorii să-l afle a fost dacă nepotul femeii este autorul crimei.
Apoi, au încercat în prezenţa psihologului şi a mamei băiatului să se lămurească de ce a făcut asta. Băieţelul ar fi recunoscut că totul a pornit de la un joc pe calculator.
La audieri, copilul le-a declarat anchetatorilor că de obicei lua medicamente ca să nu mai fie nervos, numai că în ziua crimei s-a decis singur să nu ia ca să vadă ce se întâmplă. Tot el le-a spus poliţiştilor că mai târziu în acea zi, bunica i-a luat o componentă a computerului ca să nu se mai joace. Atunci a fost momentul când a escaladat conflictul.
Medicamentele la care copilul a făcut referire, erau substanţe care tratau Deficitul de Atenţie şi Hiperactivitate - pe scurt ADHD. Băiatul ar fi primit tratamentul de la medicul unui spital din Bucureşti.
Reporter: "Ce se întâmplă în creierul lor?"
Florina Rad, medic primar - psihiatrie pediatrică Obregia
"Se plictisesc, vor să se ridice să plece, iar frontalul lor care le spune-  stai jos, că doamna nu a terminat lecţia-  nu fucntioneaza. "
Totuşi, agitaţia, nervozitatea chiar şi excesive, diagnosticate ca ADHD nu duc la crimă. Un alt factor declanşator, cred psihiatrii ar fi putut provoca accesul de violenţă al băiatului.
Gabriel Diaconu, psihiatru: "...cel mai probabil avem de-a face cu o instituţie a violenţei domestice şi cu o formă de neglijenţa de a îi asigura acestui copil accesul la servicii de sănătate mintală din timp. Este tipul de neglijenţă pe care i-o poţi imputa şi familiei sau statului. Crimele făcute de copii respectă o anumită triada, adică arată ca ei au observat lucruri pe care în mod firesc nu ar fi trebuit să le observe: violenţa domestică, neglijenţă."
Într-adevăr, băiatul avea un comportament violent atât cu mama lui cât şi cu alţi copii, spun vecinii familiei.
Şi alţi părinţi care locuiesc în aceeaşi zonă susţin că au observat comportamentul agresiv al băieţelului şi spun că de multe ori, când venea la un loc de joacă din apropierea casei lovea toţi copiii.
De altfel, tatăl copilului a fost condamnat în trecut pentru violenţă conjugală. El şi-ar fi abuzat fizic un alt fiu, pe când acesta avea 2 ani şi a fost nevoie de un proces lung şi dureros pentru că mama să-l îndepărteze definitiv din viaţa lor pe agresor. Bărbatul s-a recăsătorit şi are alţi doi băieţi. Mama lor nu ar fi depus plângeri la poliţie pentru violenţă conjugală, până acum.
Psihologii spun că persoanele care suferă de ADHD ar trebui să urmeze activităţi de relaxare, precum cititul sau jocurile lego şi să le evite pe cele care agită şi mai tare, cum ar fi jocurile pe calculator. Exact acest lucru încerca să facă bunica pentru nepotul ei, înainte să fie ucisă.
Radu Leca, psiholog: "Această lovitură a fost văzută de copil, nu inventată. În clipa în care jocul va conţine o acţiune ce are la baza ideea de a împuşca, a omorî, a înjunghia, personajul respectiv, după ce trec anumite tipuri de nivel, va învia. În cazul de faţă bunica, nu"
Deocamdată băieţelul a rămas în grija părinţilor, iar reprezentanţii direcţiei generale pentru protecţia copilului îl vor supune unei expertize psihiatrice.
Seymour Hersh, jurnalist castigator al premiului Pulitzer

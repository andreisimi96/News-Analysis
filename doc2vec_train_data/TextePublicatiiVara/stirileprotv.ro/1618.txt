Primăria Capitalei a anunțat că Piața Victoriei a fost curățată de gunoaiele lăsate după mitingul de sâmbătă seară în mai puțin de o oră.
Curățenia a fost făcută de 100 de angajați de la salubritate, cu 10 utilaje, potrivit unui comnicat de presă transmis de Primăria Capitalei.
”Având în vedere informaţiile false care circulă în mediul online, care fac referire la salubrizarea Pieţei Victoriei, Primăria Municipiului Bucureşti face următoarele precizări:
Imediat după finalizarea manifestării publice care a avut loc seara trecută în Piaţa Victoriei, şi la care au participat sute de mii de persoane, operatorii de salubrizare, angajaţi de organizatori, au intervenit prompt pentru salubrizarea zonei. Astfel, în mai puţin de o oră, 100 de muncitori cu 10 utilaje (curăţătoare, cisterne spălat, utilaje pentru încărcarea şi transportul deşeurilor) au salubrizat întreg perimetrul în care s-a desfăşurat evenimentul. 
Mitingul PSD a lăsat Piaţa Victoriei plină de gunoaie. Unii n-au știut de ce au participat. Reportaj
Deşi se doreşte inducerea ideii că salubrizarea acestei Pieţe reprezintă un eveniment “unic”, menţionăm faptul că la toate manifestările publice, adunări, festivaluri, concerte etc. organizatorii au obligaţia, prin protocoalele încheiate cu Primăria Municipiului Bucureşti, să asigure salubrizarea zonelor unde au avut loc evenimentele. 
Subliniem faptul că în cursul nopţii au fost salubrizate toate zonele din Bucureşti unde au avut loc manifestări publice (evenimente sportive, marşul LGBT, marşul Noua Dreapta etc)”, a transmis Primăria Capitalei. 
Demonstraţia de sâmbătă s-a încheiat după ora 22:00. La final, Piaţa Victoriei a rămas plină de gunoaie și a fost împânzită de maşini de la salubritate.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

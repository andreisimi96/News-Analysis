Impact violent, marți seară, pe calea ferată, în Dâmboviţa. O maşină condusă de o femeie s-a oprit brusc pe şine, iar soţul ei a coborât şi a încercat să împingă automobilul.
N-a reuşit şi, în ultimul moment, s-a ferit din calea trenului.  Autoturismul a fost lovit puternic, iar femeia, în vârstă de 51 de ani, a ajuns la spital.
Martorii povestesc că maşina a încremenit pe șine chiar înainte să vină trenul.
Tragedia s-a petrecut la 3 kilometri distanţă de oraşul Titu, într-o zonă unde nu există barieră, ci doar indicatorul ”crucea Sfântului Andrei”.
"Doamna care conducea a aşteptat, a văzut că vine marfarul, s-a asigurat şi dintr-o dată a plecat... A accelerat înaintea trenului...”, povestește un martor.
"I s-a oprit motorul, a zis, pe calea ferată”, spune alt martor.
Cinci vieți curmate într-un grav accident rutier provocat în Timiș. Un copil de 8 ani, singurul supraviețuitor
Soţul şoferiţei, pasager pe scaunul din dreapta, a coborât şi a încercat cu disperare să împingă autoturismul. N-a reuşit şi a fost surprins de garnitura care se apropia rapid. Bărbatul n-a mai avut nicio şansă, iar femeia a fost grav rănită.
Cojocaru Stoica, medic de gardă UPU Titu: "Doamna a prezentat un traumatism cranian fără pierdere a stării de conştientă, cu o mică hemoragie, o plagă occipitală contuză şi o zdrobire de şold. Bărbatul a reuşit să iasă din automobil până să fie colizionat de tren."
Femeia a fost transportată la spitalul din Titu şi transferată ulterior la o clinică din Bucureşti.
Tags: accidente, titu, tren,
Accident grav pe DN2. O fată a murit iar prietenul ei e grav rănit după ce s-au ciocnit cu un TIR

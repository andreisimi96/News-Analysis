Viața lui Florin Morariu după atacul terorist din Londra, un calvar. Ce i-au făcut vecinii
Din cauza notorietății sale, Florin Morariu, tânărul brutar român care a salvat mai multe persoane, în urma atacului terorist de pe Podul Londrei, a fost nevoit să-și părăsească locuința pe care o închiriase.
Temându-se de răzbunarea teroriștilor, vecinii săi l-au obligat să părăsească apartamentul în care locuia.
Politicienii și ziarele i-au sărbătorit eroismul în timpul atacului terorist de la Londra, în luna iunie a anului trecut, care s-a soldat cu opt morți.
Dar pentru Florin, cea mai mare provocare a fost să-și reface viața după tragedia la care a fost martor.
"Am fost fericit cu munca mea, m-am descurcat bine cu oamenii. Incidentul s-a petrecut într-un moment în care viața mea începea să se stabilizeze", a declarat Morariu pentru AFP.
În seara atacului din 3 iunie 2017, Morariu a deschis ușile brutăriei, unde a adăpostit aproximativ 15 pietoni speriați și a încercat să-i oprească pe teroriști, după ce a aruncat cu o ladă de plastic după ei. De asemenea, a postat online un videoclip pe care l-a înregistrat chiar în timpul atacului "pentru ca oamenii să știe" ce se întâmpla în haosul din capitala britanică.
Românul devenit erou la Londra, după ce a înfruntat teroriști, vrea să ceară despăgubiri statului britanic
Pe măsură ce faima lui a crescut, el a fost forțat să părăsească casa în care locuia cu chirie. Temându-se de represalii din partea atacatorilor, vecinii săi l-au amenințat și l-au determinat pe proprietar să-l dea afară din casă.
"Oamenii s-au temut, este normal", a spus Florin. "Proprietarul este o femeie extraordinară – am păstrat legătura. A plâns și nu știa ce să facă, am înțeles-o".
Morariu a căutat o nouă casă, dar s-a dovedit aproape imposibil să găsească ceva potrivit.
"Oamenii erau prea speriați să mă primească, dar am înțeles asta. Umblam cu valiza, singur, cu inima amară, fără să știu unde mergeam", își amintește el. "Nu eram gata pentru asta. Era dificil să fiu o persoană simplă și să devin dintr-o dată punctul central al știrilor internaționale".
Morariu nu a vrut să se întoarcă la muncă la aceeași brutărie pentru că simțea că ar fi fost "o țintă prea ușoară".
"Am fost foarte stresat ... oamenii nu pot înțelege situația dacă nu au trecut prin așa ceva", a spus el, adăugând că a început să și fumeze din cauza stresului.
După câteva încercări nereușite de angajare, atribuite tulburării de stres post-traumatic care l-a lăsat cu probleme de concentrare, Morariu s-a întors în România și conduce acum o mică echipă de muncitori ai primăriei.
Un fan al muzicii rap și hip-hop, pentru că "arată realitatea străzii" și un cititor pasionat de "cărți de rugăciune" care îi aduc "liniște", Morariu a reluat și liceul cu sprijinul primarului orașului natal.
El visează să scrie o carte sau să realizeze un film care "arată oamenilor cum a fost cineva înainte de atac, cum poate să-și recapete controlul după o astfel de traumă, cum reacționează ceilalți, cum este o astfel de victimă afectată de notorietate, de falsitatea unora sau atins de bunătatea celorlalți ".
Seymour Hersh, jurnalist castigator al premiului Pulitzer

România este prinsă într-un blocaj atmosferic, dovadă fiind temperaturile sufocante, care ne învăluie de câteva luni.
Miercuri a fost de departe cea mai călduroasă zi. Peste aerul deja cald de la noi s-a mai aşezat unul ferbinte, african. Ultimul blocaj de acest gen a avut loc în urmă cu 72 de ani, iar semnele nu sunt deloc bune. Meteorologii se tem că am putea avea cea mai călduroasă vară de când se fac măsurători, cu peste 44 de grade la umbră.
Blocajul atmosferic care afectează centrul şi sud-estul Europei, inclusiv ţara noastră, durează din aprilie. Masele de aer rece nu se pot deplasa dinspre oceanul Atlantic spre noi ca să gonească aerul cald, african, care ne arde. Practic, peste România s-a aşezat un front de aer din nordul Africii, care nu vrea să ne părăsească.
Mihai Hustiu, meteorolog: „Circulaţii de blocaj mai întâlnim, dar frecvenţa lor este mult mai mică. Au fost în 1946, 1907, blocajul atomosferic apare primăvara, dar acum a ţinut foarte mult.”
Dinu Mihai: „Practic, această masă a tot persistat şi acum s-a intensificat. A venit un aer mai cald decât cel preexistent şi am ajuns la temperaturi caniculare. Practic apare un efect de saună.”
Vreme caldă, cu temperaturi de 35 de grade, marți. Prognoza meteo până vineri
Iar asta se întâmplă după ce am înregistrat deja cea mai călduroasă noapte de 12 spre 13 iunie din ultimele șase decenii, la șase staţii meterologice din ţară.
Practic, miercuri este prima zi din an în care organismul este atacat din patru direcţii: în primul rând căldura din aer care ajunge acum la 35 de grade, căldura degajată de solul încins la 60 de grade, umiditatea din aer care este destul de ridicată şi astfel corpul nu se mai poate răci prin transpiraţie şi suferă din ce în ce mai tare. La toate astea se aduaga aşa-zisul ozon urban, un compus chimic format din căldură şi poluare, care ne ajunge în plămâni şi organism.
Cu indicele de disconfort termic peste pragul critic de 80 de unităţi, mulţi au simţit că se topesc pe picioare, mai ales în estul şi sudul ţării. Altfel, vestul va fi măturat de furtuni violente. Practic avem o România împărţită în două, dar fenomenele extreme, fie că vorbim de canicula sau vijelii, ameninţă toată vara.
Mihai Hustiu, meteorolog: „Vara nu arată bine. Dacă se confirmă scenariul simulat de Centrul de Prognoză, este posibil să avem cea mai caldă vară. Putem depăşi recordurile de temperatură, care sunt de 44,3 grade."
Iar asta în condiţiile în care temperaturile sunt măsurate la umbră şi la o înălţime de doi metri. Nu doar la noi, ci peste tot în lume este foarte cald. Să nu uităm că în primăvară, în Asia, au fost până la 53 de grade.
Seymour Hersh, jurnalist castigator al premiului Pulitzer

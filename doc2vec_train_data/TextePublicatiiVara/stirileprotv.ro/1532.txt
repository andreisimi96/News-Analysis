Meteorologii anunță că în acest weekend ploi, descărcări electrice și intensificări ale vântului.
ANM a emis cod galben de instabilitate atmosferică accentuată și cantități de apă însemnate în intervalul 09 iunie, ora 18 – 10 iunie, ora 06, pentru județele Mehedinți, Gorj, Dolj, Caraș-Severin și local în județul Hunedoara. În aceste zone se vor semnala averse torențiale, frecvente descărcări electrice, intensificări ale vântului cu aspect de vijelie și căderi de grindină.
Cantitățile de apă vor depăși 20...25 l/mp și punctiform 40...50 l/mp. Local și temporar vor fi manifestări de instabilitate atmosferică pe parcursul zilei de sâmbătă, 09 iunie, în vestul, sud-vestul și nord-estul țării, precum și în zona de munte.
Totodată, meterologii au emis o informare de instabilitate atmosferică pentru toată țara, valabilă în intervalul 10 iunie, ora 14 – 11 iunie, ora 23.
În intervalul menționat, vor fi perioade cu instabilitate atmosferică accentuată în vestul, centrul, nordul și nord-estul teritoriului, precum și la deal și la munte. Vor fi averse ce vor avea și caracter torențial, descărcări electrice, intensificări de scurtă durată ale vântului care vor lua și aspect de vijelie și căderi de grindină. În restul teritoriului, astfel de fenomene se vor semnala doar izolat.
În intervale scurte de timp sau prin acumulare, se vor înregistra cantități de apă ce vor depăși 15...20 l/mp și izolat 30...40 l/mp.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

Astăzi avem vreme caldă şi temperaturi puţin mai ridicate ca ieri. În vest, nord, în centru, în zonele de deal şi munte se aştepta alte reprize cu ploi zgomotoase, chiar torenţiale. Vor fi şi căderi de grindină şi se pot produce vijelii.
Astăzi se face şi mai cald, prin vest şi sud se pot atinge 33 de grade la umbră. Aversele, cu vijelii şi grindina apar la deal, la munte, în vestul, nordul şi centrul ţării. În rest avem vreme mai bună şi ploi sporadice.
Vremea în fiecare regiune a ţării
Vedem cum va arăta vremea în fiecare regiune şi începem cu Dobrogea şi Bărăganul. Aici se anunţă vreme frumoasă şi călduroasă! Temperaturile pleacă de la 21 de grade pe litoral şi ajung la 31 de grade în Bărăgan.
Şi mai sus, în Moldova sudică şi în nordul Munteniei vremea continua să se încălzească. În zonele de munte sunt anunţate ploi mai spre seară dar în rest atmosferă va fi însorită. La amiază vor fi 30 de grade în termometre.
În nordul Moldovei şi în Bucovina găsim vreme instabilă cu ploi în mai multe reprize şi se pot strânge cantităţi mari de apă, într-un timp foarte scurt. Maximele în creştere faţă de ieri ajung până la 30 de grade Celsius.
Fenomene meteo extreme în țară. La Tg. Jiu, tinerii s-au plimbat cu salteaua pe stradă
Vreme instabilă aşteptăm şi în nordul Transilvaniei şi în Maramureş. Vor fi averse consistente cu fenomene electrice şi poate să cadă şi grindină. Temperaturile vor fi comparabile cu cele înregistrate ieri.
Se încălzeşte şi în ţinuturile vestice iar temperaturile ajung pe la 33 de grade. Şi aici vor fi ploi în mai multe reprize şi se vor strânge cantităţi mai însemnate de apă.
În centrul României vor cădea ploi consistente şi aşteptăm şi fenomene destul de violente. Temperaturile cresc usora faţă de ieri.
În sud-vestul ţării, se anunţă vreme călduroasă. În zonele joase va fi timp frumos dar la deal şi la munte sunt aşteptate averse către seară. Tendinţa de încălzire se păstrează şi aici, maximele urcă spre 32 de grade.
În ţinuturile sudice atmosferă va fi însorită şi doar în zonele înalte se mai aduna norii şi pe înserat vin ploi zgomotoase. La amiază vor fi 33 de grade în Lunca Dunării!
În Bucureşti, astăzi se anunţă o zi caldă şi frumoasă, cu un pic de vânt şi o maximă de 30...31 de grade.
La munte, se mai încălzeşte puţin, dar instabilitatea revine în a doua parte a zilei, când se aşteaptă ploi torenţiale şi căderi de grindină.
Pe litoral norii se risipesc şi o să avem atmosfera însorită, temperaturi mai ridicate decât ieri şi un vânt intens după-amiaza.
Vremea în următoarele 3 zile
Şi mâine va fi foarte cald şi vor veni alte ploi zgomotoase în vestul, nordul şi centrul ţării, iar în regiunile sud-vestice şi la munte se vor strânge cantităţi mari de apă. În rest ploile apar pe zone restrânse, iar maximele ajung la 33 de grade în Lunca Dunării. Duminică temperaturile se menţin ridicate, instabilitatea va afecta vestul, nordul, centrul ţării şi zonele de deal şi munte, dar e posibil să apară o aversă, două şi în celelalte regiuni. Luni avem încă o zi caldă, mai ales prin sud şi vest. Aversele apar la deal, la munte, în jumatatatea nordică a ţării şi local în rest. Vor fi din nou ploi torenţiale, răbufniri de vânt şi condiţii de grindină.
În Bucureşti, sâmbătă se face mai cald. Se ating 32 de grade, la umbră; atmosfera devine sufocantă, iar către seară încep să apară norii de ploaie. Şi duminica o să fie cald, deşi temperaturile scad uşor. Avem soare în prima parte a zilei şi condiţii de averse mai târziu. La fel va fi şi luni: vreme frumoasă până după prânz; şanse mai mari de ploaie la apropierea serii.
La munte, se mai încălzeşte puţin, dar instabilitatea revine în a doua parte a zilei, când se aşteaptă ploi torenţiale şi căderi de grindină. Mâine se face mai cald şi tot după prânz vor fi intervale cu ploi zdravene şi fenomene destul de violente. Duminica aproape nicio schimbare: temperaturi ridicate şi averse torenţiale, cu vânt şi grindină, în special după-amiaza şi seară. Instabilitatea persistă şi luni, când se anunţă alte reprize de ploaie şi cantităţi mari de apă, într-un timp foarte scurt.
Pe litoral sâmbătă aşteptam vreme frumoasă, se mai încălzeşte puţin; dar vântul mai are unele porniri la începutul zilei. Duminica avem condiţii meteo foarte bune: soare, briza plăcută şi temperaturi agreabile. Luni apar ceva nori, dar nu sunt semne de ploaie. Maximele ajung pe la 26 de grade; iar în apă vor fi 22...23 de grade.
Seymour Hersh, jurnalist castigator al premiului Pulitzer

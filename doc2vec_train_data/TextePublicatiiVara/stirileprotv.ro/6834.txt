Bucureştiul aglomerat şi sufocat de clădiri noi ascunde pe alocuri fragmente de istorie.
Au descoperit acest lucru, sâmbătă seara, curioşii care au luat la pas străduţe cu case vechi - mărturii ale unor vremuri demult apuse.
Totul face parte dintr-un proiect menit să scoată la lumină o altă faţă a Capitalei.
Edmond Niculușcă: "Carol Davila se naşte undeva în Italia, pe lângă Parma, face studiile la Paris şi vine la Bucureşti în aprilie, 1853. Se căsătoreşte în anul 1861 cu Ana Racoviţa, nepoata din neamul Golestilor."
De astfel de lecţii de istorie au avut parte cei care au ales să descopere, la pas, cartierul Cotrocenii de Jos din Bucureşti, care le-a fost "casa" unor personalităţi istorice importante, precum Ion Minculescu, Marin Preda sau Carol Davila. Cel din urmă a înfiinţat, în 1869, Facultatea de Medicină, care astăzi îi poartă numele.
Pentru că în secolul 19, autorităţile erau puţin mai atente la detalii, acestea au decis atunci să denumească două străzi ce se intersectează după medicul Carol Davila şi soţia sa, Ana, ca mărturie a iubirii dintre cei doi.
În preajma Primului Război Mondial, 50 de străzi din cartier au primit nume de medici.
Femeie: "Poveste foarte frumoasă de care acum am aflat: moartea soţiei, faptul că strada Ana Davila se intersectează cu Carol Davila, realizările lui."
În acelaşi cartier găsim şi prima casă retrocedata din România, dar şi o stradă în trepte.
Femeie: "Am văzut nişte clădiri superbe care vorbesc despre timpuri pe care nu le mai avem, am văzut şi cum s-a mutilat cartierul."
Fetiţă: "Am reţinut prima casă pe care am văzut-o, casa proiectată de prima arhitecta, avea ceva special, o arhitectură deosebită."
Deşi, de-a lungul vremii, în zonă au apărut numeroase construcţii noi, cei care s-au născut şi au crescut acolo îşi amintesc cu drag de trecut.
Femeie: "Uitaţi, în blocul ăsta de aici locuiesc, de 60 de ani. S-au construit câteva vile noi în locul unor căsuţe mici şi vechi, de exemplu aici pe criticul de artă Oprescu l-am apucat în viaţă. Ştim maşina, şoferul, care-l aştepta, îl ducea la Academie."
Edmond Niculușcă, preşedintele asociaţiei ARCEN: "Traseul prin Cotroceni nu cuprinde doar case. Cuprinde povestea oamenilor care au locuit în aceste case şi cuprinde şi povestea mai veche a lui Carol Davilla care a avut multe terenuri aici, care abia după primul raazboi mondial au fost parcelate şi transformate în ceea ce astăzi numim cartierul Cotroceni."
Astfel de plimbări prin zone ale Capitalei încărcate de istorie sunt gratuite.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

O intersecție semaforizată din București a fost sâmbătă seara scena unui accident de circulație.
Două mașini s-au izbit violent, iar ambii șoferi susțin că sunt nevinovați și că au înaintat pe culoarea verde a semaforului.
În urma impactului, unul dintre autoturisme s-a răsturnat și o pasageră a suferit răni ușoare. Accidentul a avut loc sâmbătă seara într-o intersecţie semaforizată intens circulată din Sectorul 4 al Capitalei.
Unul dintre şoferi susţine că a înaintat pe culoarea verde a semaforului, însă i-a apărut brusc în față o maşină care circulă pe celălalt sens de mers şi a virat la stânga.
Șofer: "Veneam dinspre magazin. Semaforul era pe verde. Domnul cu maşina argintie mi-a tăiat calea. Eu sper să nu fie nimeni rănit, să fim sănătoşi, ca nimeni nu-şi doreşte asta."
O persoană a murit, iar o alta este rănită, după ce un tren a lovit un tractor, în Brașov
Celălalt conducător auto are o altă variantă.
Șofer: "Păi eu aveam verde la semafor, făceam stânga. Avea viteză mare cred, că n-a mai apucat să pună frână şi m-a luat."
În urma impactului extrem de puternic, autoturismul bărbatului s-a răsturnat. Pe bancheta din spate se afla o femeie, care a suferit răni uşoare şi a fost transportată la spital. În schimb, cei doi şoferi au scăpat teferi.
În acest caz a fost deschis un dosar penal pentru vătămare corporală din culpă, iar poliţiştii urmează să afle cine este vinovat de producerea accidentului.

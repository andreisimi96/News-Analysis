O iniţiativă controversată propune ca cel mai populat stat american, California, să fie divizat în trei.
Ideea este susţinută de un miliardar, care spune că astfel guvernarea ar fi mai simplă şi mai eficientă. Campania lansată de el a strâns semnături suficiente, iar ideea va face subiectul unei consultări populare, în luna noiembrie.
Proiectul "Cal 3", iniţiat de miliardarul Tim Draper, susţine că cetăţenii ar fi mai câştigaţi dacă ar fi conduşi de guverne locale mai mici şi mai "atente" la nevoile lor.
”Putem începe o pagină nouă! Un stat nou, de fapt trei. Imaginaţi-vă că avem şansa să regândim toate lucrurile care merg prost acum”, susține Tim Draper.
Conform acestui plan, Califoria de Nord ar urma să includă oraşele Sacramento, actuala capitală a statului, San Francisco, Oakland şi San Jose, şi ar avea peste 13 milioane de locuitori. California, cu un milion de locuitori mai puţin, ar include Los Angeles, Glendale şi Long Beach. Iar California de Sud, cea mai populată, ar avea oraşele Anaheim şi San Diego.
SUA speră că mare parte a denuclearizării Coreei de Nord să survină până la sfârșitul mandatului lui Trump
”Cred că e absolut ridicol”, susține un localnic. 
Iniţiativa a strâns peste 400 de mii de semnături, ceea ce îi permite să facă obiectul unui referendum, în noiembrie. Însă unii nu sunt convinşi că o Californie împărţită în 3 le va schimba viaţa în bine.
Alţii atrag atenţia asupra încurcăturilor birocratice pe care le-a presupune un asemenea proces.
”Ar crea sisteme birocratice suplimentare, costisitoare, ar înrăutăţi lucrurile, în contextul în care avem probleme reale de rezolvat. Ar trebui să divizăm totul: parcuri, închisori. Dacă copilul tău merge la şcoală în California de Sud, părinţii vor trebui să plătească taxe mai mari, că pentru cetăţeni din afara statului? Toate aceste lucruri trebuie să fie luate în considerare”, susține Steven Maviglio.
Indiferent de rezultatul consultării populare, proiectul are nevoie de aprobarea Congresului statului şi de al celui din Washington, pentru a fi pus în practică.

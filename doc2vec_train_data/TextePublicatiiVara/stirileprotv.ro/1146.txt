Îngrijorare fără margini pentru o familie din Capitală, care nu mai ştie nimic, de trei zile, de un bătrân de 81 de ani, bolnav de Alzheimer. Omul a dispărut de la casa lui de vacanţă, din Ocniţa, judeţul Dâmboviţa, sâmbătă la prânz.
Camerele de supraveghere ale unei locuinţe l-au surprins la câţiva kilometri depărtare, îndreptându-se spre marginea satului, unde sunt grădini şi apoi o pădure. Rudele l-au căutat încontinuu şi spera să îl mai găsească în viaţă, dar se tem de ce-i mai rău, căci bărbatul suferă şi de inimă.
Bărbatul este pensionar, fost angajat al Ministerului Agriculturii. În fiecare vară, fiica lui, medic psihiatru, îl aducea la casa lor de vacanţă din Ocniţa, Dâmboviţa. De 5 ani însă omul suferea de Alzheimer, boala care îi afectase grav memoria. Era împreună cu soţia lui când, la un moment dat, a dispărut din gospodărie.
Carmen Vochescu, fiica bătrânului dispărut: ”Nu ieşea din curte, foarte rar mergea până la casa mai apropiată a vecinilor, dar când se întorcea deja era obosit. Nu mi-am pus niciodată problema că ar putea să plece de acasă, să se rătăcească, nu îşi dorea să plece, îi era teamă să nu ameţească, să nu cadă.”
Rudele omului se gândesc la ce mai rău, mai ales că îl ştiu nemâncat şi fără tratamentul de care are atât de mare nevoie.
Bărbat din Motru, dat dispărut de familie. Urma un tratament pentru depresie
Florin Vochescu, ginerele bătrânului dispărut: ”Dansul suferea şi cu inima, mai multe afecţiuni cronice, nici nu a mâncat, nici apă, nu avea nicio sticlă de apă la el. Dacă a luat-o pe drumul acela, e destul de tragic. Noi sperăm că s-a urcat într-o maşină, a ajuns poate într-o localitate, ceva.”
Ultima care l-a văzut în viaţă pe pensionar este o femeie din sat.
Camerele de supraveghere ale unei locuinţe l-au surprins pe om când trece pe stradă, dezorientat, îndreptându-se spre ieşirea din localitate. Familia şi vecinii l-au căutat prin împrejurimi, dar în zadar. Când a dispărut, bătrânul purta un trening de culoare gri şi o şapcă albă, iar în picioare avea papuci. Are aproximativ 1,70 m înălţime şi circa 60 de kilograme. Cine poate da relaţii despre el este rugat să sune la 112. 
Tags: disparut, dambovita, Alzheimer,
Pilot rus, găsit în viață după ce a fost dat dispărut în urmă cu 30 de ani. Ce vrea să facă

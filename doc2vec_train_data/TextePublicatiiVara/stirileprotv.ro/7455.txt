Preşedintele Donald Trump a comparat practicile comerciale ale Uniunii Europene cu ale Chinei, într-un interviu difuzat de Fox News, în care a spus că ”Uniunea Europeană face probabil tot atât de mult rău ca China, doar că ea este mai mică.
Europenii ”au făcut anul trecut un excedent comercial de 151 de miliarde de dolari (...). Iar pe deasupra noi cheltuim o avere la NATO pentru a-i proteja”, a continuat el.
”Este teribil ce ne-au făcut”, a apeciat miliardarul republican.
”Nouă ne place tuturor Uniunea Europeană într-un fel, dar aceste ţări ne tratează foarte rău. Ne tratează nedrept”, a denunţat el.
”Dacă nu le aplicăm tuturor, atunci ei (ţările producătoare vizate) trec prin ţări care nu sunt supuse şi tu pierzi mult timp”.
Întrebat despre o oportunitate de a face mai degrabă front comun cu aliaţii Statelor Unite contra Chinei, preşedintele american a răspuns negativ.
During interview with @MariaBartiromo , Trump said he "probably" won't ask potential SCOTUS nominees for their position on Roe vs. Wade -- "but I'm putting conservative people on."
Adds that abortion rights could become an issue for each state to decide. pic.twitter.com/9yl9UOtEfV
— Aaron Rupar (@atrupar) July 1, 2018
”Europenii nu ne vor produsele agricole. Cu toată sinceritatea, ei au agricultorii lor, aşadar ei vor să-şi protejeze agricultorii. Dar noi nu-i protejăm pe ai noştri”, a insistat el.
Trump a evocat piaţa de automobile UE şi a arătat cu degetul mărcile germane, în timp ce ”noi nu ne putem introduce acolo maşinile noastre”.
Administraţia Trump a lansat un studiu în vederea unei eventuale creşteri a taxelor vamale la importurile de automobile.
Donald Trump s-a angajat de mai multe luni într-o ofensivă în toate direcţiile, în domeniul comerţului, contra Chinei, pe care o acuză de furt de proprietate intelectuală, dar şi contra europenilor şi canadienilor, care i-au replicat cu măsuri de represalii.
Şeful statului american a reiterat, în alt subiect de contencios cu Europa, că societăţile europene care fac afaceri cu Iranul vor fi sancţionate.
”Da, bineînţeles. Este ceea ce vom face. Absolut”, a răspuns el când a fost întrebat care sunt intenţiile Washingtonului în acest dosar.
During interview with @MariaBartiromo , Trump said he "probably" won't ask potential SCOTUS nominees for their position on Roe vs. Wade -- "but I'm putting conservative people on."
Adds that abortion rights could become an issue for each state to decide. pic.twitter.com/9yl9UOtEfV
— Aaron Rupar (@atrupar) July 1, 2018
Trump a anunţat pe 8 mai, când s-a retras din acordul în dosarul nuclear iranian din 2015, sancţiuni americane vizând Republica islamică, inclusiv cu privire la societăţi din ţări terţe care fac comerţ sau investesc în această ţară.
În acest interviu, preşedintele Statelor Unite a repetat că el crede că Kim Jong Un doreşte să ajungă la un acord nuclear cu americanii.
”Eu cred că ei sunt foarte serioşi în legătură cu acest subiect”, a apreciat el.
”Cred că vor să o facă. Avem o alchimie foarte bună”, a declarat el în acest interviu difuzat duminică de Fox News.

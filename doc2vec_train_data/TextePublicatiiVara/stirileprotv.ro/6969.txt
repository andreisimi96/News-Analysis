Situaţie jenantă la o policlinică din Braşov, unde toaletele sunt ţinute sub cheie.
Pacienţii aflaţi în nevoie trebuie să ceară medicului care îi consultă să le descuie uşa. Bolnavii ar fi de vină, spune paznicul clădirii, pentru că fură tot ce găsesc în grupul sanitar.
Doctorii care lucrează în regim privat plătesc pentru întreţinerea grupurilor sanitare, în vreme ce cabinetele de stat, care funcţionează în aceeaşi clădire, nu au bani pentru curăţenia şi dotarea toaletelor.
Pacienţii care se tratează la Policlinica Astra din Braşov sunt stupefiaţi când citesc anunţul lipit pe uşă uneia dintre toalete, care îi îndemna să ceară cheia de la medic, dacă vrea să intre.
Ioana Avram, pacientă: "Iar când am intrat, ce să vezi, pe jos apă. Bineînţeles că cele minime, hârtie igienică sau săpun, nu existau. Faianţă lipsea cu desăvârşire de pe pereţi, iar deasupra chiuvetei era un anunţ în care spuneau 'Va rugăm nu umblaţi la robinet!'
Lista spitalelor bucureștene care vor oferi asistență medicală de urgență de Rusalii
Grupul sanitar aparţine cabinetelor Casei de Pensii Braşov. Angajat să aibă grijă de acest loc, paznicul zice ca pacienţii sunt de vină pentru că fură tot ce se poate demonta.
Dincolo de uşile 'securizate', imaginea e dezolantă: chiuveta murdară, ţevi ruginite şi plăci de faianţă căzute. Şi holul arată la fel. Casa de Pensii Braşov a angajat o femeie de serviciu care face curăţenie în toaletă şi pe hol doar o dată pe săptămână. Pentru mai mult de atât ... nu sunt bani.
Pacienţii s-au resemnat şi evită să folosească toaletele. Reprezentanţii Casei Judeţene de Pensii Braşov nu au comentat situaţia.

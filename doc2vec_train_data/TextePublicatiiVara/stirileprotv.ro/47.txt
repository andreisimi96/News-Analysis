Replica de Hunedoara
Un şofer de 32 de ani, din Republica Moldova, şi-a pierdut viaţa sâmbătă dimineaţa într-un accident de circulaţie care a avut loc pe Autostrada A1, între oraşele Sebeş şi Deva, după ce bărbatul ar fi pierdut controlul volanului şi s-a răsturnat.
Două echipaje de prim ajutor de la Ambulanţa şi SMURD Orăştie s-au deplasat la locul accidentului, dar au găsit victima decedată, proiectată în afara maşinii.
"Victima prezenta multiple traumatisme severe, atât la nivelul capului, cât şi al toracelui, leziunile fiind incompatibile cu viaţa. Din păcate, echipele de prim ajutor au fost nevoite să declare decesul victimei", a declarat purtătorul de cuvânt al Serviciului Judeţean de Ambulanţă Hunedoara, dr. Călin Dumitrescu, citat de Agerpres.
Nu au fost înregistrate alte victime, şoferul aflându-se singur în maşină.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

Preşedintele filipinez, Rodrigo Duterte, a stârnit critici după ce a sărutat o femeie pe gură la o întâlnire cu comunitatea filipineză din Seul în timpul vizitei sale oficiale în Coreea de Sud, relatează luni dpa.
Duterte a oferit duminică în faţa unei mulţimi copia unei cărţi despre presupusa corupţie în Biserica Catolică din Filipine, spunând că ar trebui să o primească o femeie, pentru că el doreşte în schimb un sărut.
Philippine President Duterte condemned for kissing overseas worker https://t.co/sfVWl1DKr2
— BBC News (UK) (@BBCNews) 4 June 2018
"Fără bărbaţi, preţul pentru acest lucru este un sărut", a declarat el, în timp ce a chemat o femeie în alb din mulţimea care aplauda. "Eşti gata pentru un sărut?".
Două femei au urcat pe scenă şi Duterte le-a spus să împartă cartea. Preşedintele în vârstă de 72 de ani a sărutat-o pe una dintre ele pe obraz, dar i-a semnalat celeilalte că dorea un sărut pe buze.
Rodrigo Duterte: „Pur și simplu îl iubesc pe Xi Jinping. Îmi înțelege problemele”
"Esti singură? Nu eşti despărţită? Dar poţi să-i spui că asta nu este decât o glumă?", a fost auzit Duterte spunându-i femeii înainte de a o săruta pe gură şi a o îmbrăţişa apoi.
WATCH: Filipino community in Seoul, South Korea cheers as President Duterte kisses an OFW on stage https://t.co/sQ4pNycguW pic.twitter.com/KH2qJcnyaV
— CNN Philippines (@cnnphilippines) 4 June 2018
În timp ce mulţimea prezentă la întâlnire a râs, alţi filipinezi au criticat pe social media actul lui Duterte, descriind sărutul ca "dezgustător" şi "obscen".
Congresmenul din opoziţie Gary Alejano a deplâns ce s-a întâmplat, declarând că "măsura unui adevărat bărbat nu este cum abuzează de femei, ci cum le respectă drepturile şi persoana".
Femeia, căsătorită cu un sud-coreean şi care are doi copii, a spus că nu vede nimic rău în acest sărut, menit "să distreze şi să excite audienţa".
Seymour Hersh, jurnalist castigator al premiului Pulitzer

Sute de tineri din Cluj s-au mobilizat ca să facă o faptă bună și au donat sânge. Gestul lor a fost răsplătit cu bilete la cele mai așteptate festivaluri ale verii: "Untold" și "Neversea" - în cadrul campaniei "Blood Network".
În România, numărul donatorilor de sânge este la jumătatea celui necesar, iar cel al donatorilor constanți nu depășește 10.000 de persoane la nivel național.
Zeci de tineri au mers  la caravana mobila Blood Network din centrul Clujului. Mulţi au donat sânge pentru prima dată.
Donator: "E o cauză nobilă. Tot timpul am vrut să donez şi acum e un motiv în plus."
Donator: "În primul rând ajută oamenii şi pe noi cei care poate ne dorim să mergem doar o zi la festival."
Donator: "E prima dată când vin să donez. Pentru a face o faptă bună şi, desigur, pentru un bilet la Untold."
Polițistul clujean, rănit într-un accident de motocicletă, are nevoie urgentă de sânge
În România este o criză acută de sânge. Doar 2 la sută din populaţie donează. În Bucureşti, de pildă, anul trecut au fost puţin peste 50.000 de donatori - în condiţiile în care ar fi nevoie de un număr cel puţin dublu.
Pentru centrele de transfuzii, campania Blood Network este binevenită.
Coordonator centru mobil donare sânge: "Suntem în al treilea an în care participăm la aceste activităţi cu organizatorii festivalului. Am constatat că foarte mulţi tineri au revenit.”
Diector de marketing Untold şi Neversea: "Miza noastră nu e doar de a-i aduce când facem această campanie o dată pe an, o lună, miza noastră e să transmitem un mesaj prin care tinerii din România să se implice şi să doneze de mai multe ori într-un an."
Caravana mobila Blood Network va rămâne la Cluj şi duminică, iar la finalul săptămânii viitoare va poposi la Braşov. Urmează Iaşi, Timişoara, Bucureşti şi Constantă. Anul trecut, caravana a adunat peste 700 de donatori la centrele mobile şi alţi 1.500 în centrele de transfuzii.
Tags: donat sange, cluj, untold,
"Omul cu brațul de aur" a donat sânge timp de 60 de ani și a salvat peste 2 milioane de copii

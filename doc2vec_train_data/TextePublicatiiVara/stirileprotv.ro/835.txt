România este pe primul loc, în Europa, la numărul de pene de curent electric.
Asta arată un raport al Comisiei Europene din care aflam că românul stă, în medie, 14 ore pe an în beznă. de 40 de ori mai mult timp decât un german sau un danez, de exemplu.
Culmea este că aceste cifre vin după ce preţurile administrate la energie electrică au crescut cu 12 procente numai în ultimul an. Raportate la puterea de cumpărare, facturile noastre de curent sunt printre cele mai mari din Europa.
Instalaţiile învechite, prost dimensionate sau fără protecţie pentru consumatori sunt principalele cauze ale avariilor. Într-o localitate din judeţul Braşov, de exemplu, acum două săptămâni o pană de curent a făcut ravagii.
Eugenia Ilie: “Am văzut că face televizorul fum în toată casa, acum prizele nu mai merg.”
Cum să vă reduceți facturile la utilități cu până la 20%
Andreea Ciupercă: “Nu știm ce s-a întâmplat exact, dar am înțeles că tot dădeau drumul la curent, îl opreau și atunci s-au ars toate.”
Cei de la compania de distribuţie susţin că problemele ar fi apărut din cauza vremii. Însă astfel de situaţii nu ar fi posibile dacă reţeaua ar fi modernizata şi dacă ar exista aparate speciale care să preia astfel de şocuri aşa cum se întâmplă în ţările din Vest.
Inclusiv inspectorul PRO a arătat recent ce se întâmplă în unele dintre ansamblurile rezidenţiale noi, unde improvizaţiile provoacă şi ele pagube, iar locatarii îndatoraţi pe zeci de ani la bănci trăiesc adevărate drame.
Bărbat: "După 6 luni de la semnarea contractului de vânzare cumpărare în care scria că sunt branşat la energie electrică, branşamentul arată aşa. Energia electrică este branşata de fapt la şantier. Firele stau prin apă şi duc nu ştim unde."
Şi sunt sute, sau poate mii de locuinţe în situaţii asemănătoare.
Un raport publicat de Comisia Europeană arata că suntem pe primul loc la numărul de pene de curent pe continent. Stăm 844 de minute pe an, în medie, pe consumator, în beznă. Asta înseamnă peste 14 ore, în condiţiile în care media Uniunii este de puţin peste 2 ore, iar în Danemarca şi Germania penele cumulate pe un an nu trec de jumătate de oră.
Suntem campioni şi la numărul de avarii, 6,5 de persoană, de trei ori peste medie şi de 13 ori peste Germania.
Paradoxal este că deşi avem cele mai învechite reţele, compensam atunci când vine vorba despre preţuri, care cresc ameţitor, amplificând inflaţia. Romanul plăteşte 13 euro pe sută de kilowatti. Raportat la puterea de cumpărare, suntem pe locul al patrulea, după Germania, Portugalia şi Belgia.
Seymour Hersh, jurnalist castigator al premiului Pulitzer
Tags: curent electric, ue, germania, inspectorul pro,
Un bătrân de 80 de ani are o factură de curent de 65.000 de euro. Ce a făcut în casă
Cum să vă reduceți facturile la utilități cu până la 20%

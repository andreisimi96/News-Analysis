Cabinetele medicale mobile au primit undă verde! Ministerul Sănătății a publicat un ordin care legiferează înființarea lor, atât de necesare mai ales în zonele rurale.
Doctorii care sunt interesați să ajute bolnavii trebuie să obțină toate avizele necesare, iar mașina pe care o transformă în cabinet medical să aibă, printre altele, apă curentă, sala de tratament de cel puțin 7 metri pătrați și aparatură pentru sterilizarea instrumentarului.
Oricine are o rulotă, un tir sau o șalupă cu dotări minime specifice poate să-și amenajeze un cabinet medical mobil.
Ministerul Sănătății a stabilit însă și câteva condiții: spațiu de cel puțin 7 mp sau 13 mp, dacă vorbim de o unitate mobilă cu 2 cabinete, sala de tratament, spațiu de depozitare, compartiment destinat recoltării de probe, aparatură pentru sterilizarea instrumenatrului, chiuvetă dotată cu apă curentă.
Apoi sunt necesare toate avizele de la Direcția de Santate Publică, iar cabinetul medical poate pleca la drum să ajute oamenii.
Pacient cu infarct, scos peste gard din cauza unei mașini care a blocat accesul ambulanței. VIDEO
Oana Grigore, purtătorul de cuvânt al MS: ”Astfel de cabinete sunt necesare mai ales în zonele defavorizate, acolo unde lipsește personalul medical. Sunt utile și persoanelor care nu se pot deplasa pentru că mașinile pot ajunge la poarta lor''.
Medicii stomatologi, cardiologi sau chiar medicii de familie se pot deplasa prin țară, la pacienți. Asociația Zâna Merciluța face acest lucru de câțiva ani: merge în zonele defavorizate pentru a trata cariile copiilor.
Peste 600 de copii au un zâmbet mai frumos datorită caravanei cu medici stomatologi. În aceste zile am găsit-o în Târgoviște. Mașina și toată aparatura de ultima generație au costat peste 60.000 de euro.
Și reprezentantele Asociației Zâna Merciluța au militat pentru modificarea legislației. În decembrie, ele băteau la ușile ministerului Sănătății, ca să ceară sprijin pentru cabinetele medicale mobile. 5 luni mai târziu l-au primit.
Pentru a încheia contract cu Casa Națională de Asigurări de Sănătate, orice cabinet medical trebuie să aibă angajată cel puțin o asistență, iar condiția se va aplică cel mai probabil și cabinetelor medicale mobile.
Cele înființate până acum au la dispoziție 6 luni pentru a îndeplini criteriile stabilite prin ordinul de ministru.
Documentul a fost deja publicat în Monitorul Oficial.
Seymour Hersh, jurnalist castigator al premiului Pulitzer

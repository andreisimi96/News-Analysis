Inquam Photos / Octav Ganea
Premierul Viorica Dăncilă a prezentat, miercuri, în plenul reunit al Parlamentului, stadiul pregătirilor pentru preluarea președinției Consiliului Uniunii Europene de către România.
Cele mai importante declarații ale premierului Viorica Dăncilă în Parlament: 
 „La 1 ianuarie 2019, România va prelua pentru prima dată „președenție” (n.r – corect: președinția) Consiliului Uniunii Europene. Acest mandat se va derula într-un context european și internațional complex și trebuie să țină seama de actualele procese de anvergură care vor modela Uniunea Europeană, precum reflecția asupra viitorului UE, procesul de ieșire al Marii Britanii din UE, tranziția spre un nou ciclu legislativ, ca urmare a alegerilor europene și, implicit, finalul de mandat al Comisiei Europene și al Parlamentului European, respectiv documentele strategice ale Uniunii. În același timp, provocările par a fi din ce în ce mai semnificative, în condițiile menținerii unui grad relativ semnificativ de instabilitate la nivel internațional. „Președenția” României la Consiliul UE are oportunitatea de a se implica în sprijinul Înaltului reprezentant pentru politică externă și politică de securitate și, în colaborare cu serviciul european de securitate externă, în activitatea externă a Uniunii. Există, însă, și alte dinamici pentru care trebuie să fim pregătiți. În vederea consolidării proiectului european, este astăzi mai mult decât necesară întărirea legăturii dintre cetățeni și Uniune, prin implicarea mai activă a acestora în procesele decizionale. Exercitarea „președenție” Consiliului Uniunii Europene este, prin definiție, un exercițiu eminamente tehnic. Cu toate acestea, un asemenea mandat are nevoie de sprijinul Parlamentului și angajamentul tuturor reprezentanților României, în diferitele formate europene. De aceea, în procesul de elaborare a temelor de interes, în perspectiva „președenție” Uniunii Europene, Guvernul României a solicitat puncte de vedere tuturor instituțiilor publice, Parlamentului României, Administrației Prezidențiale, reprezentanților noștrii din PE, comitetul regiunilor și comitetul social european. Trebuie să lucrăm împreună pentru a avea un mandat de succes. În context, <
Viorica Dăncilă, două gafe la întâlnirea cu premierul Estoniei. Cum a taxat Juri Ratas situația
În timpul discursului premierului Dăncilă, în Parlament are loc un protest spontan. Pe unul dintre ele scrie „Cuib de hoți”, iar un altul face referire la Roșia Montană.
„În cadrul acestui proces, România va respecta deplin angajamentul de a continua furnizarea acestor bunuri publice”, a mai spus Dăncilă.
Inquam Photos / Octav Ganea
În timpul discursului susținut de premierul Dăncilă, pe holul Parlamentului oamenii strigă: „Ne-am săturat! Ne-am săturat!”
„Rușine, rușine să vă fie”, mai strigă oamenii, dar și: „Justiție, nu corupție”, „Hoților!”
Premierul a mai afirmat că „exercitarea de către România a viitoarei „președenții” a Consiliului UE va reprezenta o oportunitate de a dovedi voința politică și capacitatea administrativă necesare pentru a contribui la coeziunea și unitatea statelor membre bazate pe un model de cooperare viabil și incluziv, pe solidaritate între statele membre și între diferitele segmente ale blocului social. Pe lângă cele aproximativ 1400 de reuniuni care urmează să aibă loc în afara țării, ne propunem să realizăm în România alte 300 de evenimente și reuniuni ale grupurilor de lucruri. Guvernul României va organiza summitul de la Sibiu, dar și acțiuni în toată țara, pentru ca cetățenii României să simtă că această „președenție” este a tuturor.”
Deputat USR: „Nu știu cum au ajuns”
eputatul USR Stelian Ion le-a cerut preşedinţilor celor două Camere ale Parlamentului, Liviu Dragnea şi Călin Popescu-Tăriceanu, şi premierului Viorica Dăncilă să stea de vorbă cu protestatarii aflaţi pe holurile Camerei Deputaţilor, informează Agerpres.
„Eu, personal, nu ştiu cum au ajuns. Nu i-am chemat eu. Sunt mulţumit că au venit şi că ajunge mesajul la urechile lui Liviu Dragnea, ale lui Tăriceanu, ale Vioricăi Dăncilă. Oamenii ăştia nu trebuie să se ascundă. Trebuie să vină să stea de vorbă cu cei nemulţumiţi, dacă au responsabilitatea guvernării şi a actelor pe care le fac. Nu sunt oameni care protestează pentru că nu au ce face acasă, pentru că nu au copii. Spuneau gărzile pretoriene că nu au job-uri. Ba da, au job-uri, au facultăţi, au instruire. Au ce face acasă, dar uite, nu sunt lăsaţi să trăiască liniştiţi şi se simt nevoiţi să-şi apere democraţia", a afirmat Stelian Ion.
El susţine că protestatarii îi reprezintă pe cei mulţi, nemulţumiţi.
„Este o voce importantă a societăţii şi oamenii ăştia reprezintă o parte din societatea civilă, foarte mulţi oameni nemulţumiţi. Nu vă gândiţi că dacă n-au mai ieşit în stradă cu sutele de mii ca în februarie 2017 nu sunt sute de mii de oameni sau milioane de oameni nemulţumiţi. Părticica aia de oameni nemulţumiţi este astăzi prezentă în Parlamentul României şi trage un semnal de alarmă. Vociferează. (...) Au pus mâna pe ei, au trebuit să se aşeze pe jos făcând un lanţ uman pentru a nu fi luaţi cu forţa, uite că nu mai merge, nu merge nici cu tunuri de apă, nici cu luaţi pe sus. Ce se va întâmpla, pasul următor, o să vină jandarmii cu bastoane? La ce să ne aşteptăm", a spus Stelian Ion.
Șeful PSD, Liviu Dragnea, a reacționat pe hol spunând că este „un circ” și întrebându-i pe jurnaliști: „Voi așa vreți să faceți presă?”
Preşedintele PSD, Liviu Dragnea, şi premierul Viorica Dăncilă au ieşit din sala plenului reunit protejaţi de agenţii de pază, care au făcut un cordon pentru ca protestatarii să nu ajungă în preajma celor doi. Dragnea nu a vrut să discute nici cu jurnaliştii, informează News.ro.
Singurul care a vorbit cu protestatarii a fost ministrul de Externe, Teodor Meleşcanu, care a fost întrebat dacă este vinovat de împiedicarea oamenilor să voteze în diaspora la alegerile prezidenţiale din 2014, el replicând: „Eu sunt de vină şi pentru Războiul de independenţă”.
„În orice ţară civilizată ar trebui să vină să îi ia cu dubele”, a spus secretarul general al PSD, Marian Neacşu, la intrarea în biroul lui Dragnea.
„Încă nu i-au luat pe ăştia de aici?”, a spus Carmen Dan la ieşirea din sala de plen.
Solicitare făcută de Dăncilă, în urmă cu o săptămână
Solicitarea a fost făcută, în urmă cu o săptămână, de către premierul Viorica Dăncilă şi a fost aprobată de Birouirle permanente reunite ale Camerei Deputaţilor şi Senatului, informează News.ro.
„Având în vedere importanţa dialogului între Guvern şi Parlament pe acestă temă, îmi exprim, domnule preşedinte, disponibilitatea de a prezenta în plenul Parlamentului României, în perioada imediat următoare, stadiul procesului de pregătire şi temele de interes care vor sta la baza Programului de lucru al Preşedinţiei României la Consiliul UE. Dezbaterile care vor putea avea loc, cu această ocazie, vor constitui un sprijin consistent în procesul de elaborare şi adoptare, de către Guvern, a primei versiuni a Programului de lucru al Preşedinţiei României la Consiliul Uniunii Europene”, se arată în cererea trimisă de premier Parlamentului.
Pe data de 8 mai, la Palatul Victoria s-a reunit Consiliul Interministerial pentru Pregătirea şi Exercitarea Preşedinţiei României la Consiliul Uniunii Europene, întâlnirea de lucru fiind prezidată de Dăncilă. În cadrul întâlnirii, a fost prezentat stadiul pregătirilor pentru preluarea preşedinţiei UE.
„În formularea tematicilor de interes ale Preşedinţiei Consiliului UE, România are în vedere cetăţeanul atât ca sursă, cât şi ca finalitate. Din acest motiv, procesul de elaborare a temelor de interes a fost conceput ca un proces democratic, deliberativ, de jos în sus. Eforturile României se vor concentra, în consecinţă, cu precădere pe dosarele legislative şi nelegislative cu impact direct şi imediat asupra vieţii de zi cu zi a cetăţenilor. România va urmări ca, prin activitatea pe care o va desfăşura la Preşedinţia Consiliului UE, să obţină rezultate concrete pentru cetăţeni şi să pună în valoare beneficiile pe care o Uniune puternică şi coezivă le poate aduce fiecărui cetăţean în parte. Tot în acest sens, Consiliul Interministerial a subliniat necesitatea transmiterii unui mesaj clar de susţinere pentru coeziunea familiei europene, dar şi pentru politicile care stimulează convergenţa economică, socială şi teritorială, adoptând ca slogan al Preşedinţiei «Coeziunea, o valoare comună europeană»”, a transmis atunci Executivul.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

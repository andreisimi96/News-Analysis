Irlandezii merg, vineri, în secțiile de votare, pentru a-și exprima opțiunea privind avortul, care este interzis în această țară catolică.
Aproape 3.5 milioane de alegători sunt aşteptaţi să voteze. Secţiile de votare sunt deschise între orele 06.00 GMT şi 21.00 GMT, iar rezultatul va fi anunţat sâmbătă după-amiază, informează AFP, citat de Agerpres .
După o campanie încheiată într-o anumită tensiune între susţinătorii şi opozanţii recurgerii la avort, răspunsul „Da'' pentru avort pare să se claseze în fruntea intenţiilor de vot, în ciuda unei participări dificil de estimat şi a unui număr mare de indecişi.
Cu toate acestea, autorităţile irlandeze au înregistrat un număr semnificativ de alegători noi pe listele electorale, fiind înregistrate peste 118. 000 de cereri de înscriere în acest an, ceea ce indică interes pentru acest vot.
Mobilizarea electoratului a fost una dintre axele majore ale activiştilor anti şi pro-avort, primii mizând pe un efort al Irlandei rurale, în timp ce militanţii pro-avort i-au încurajat puternic pe tineri să se înscrie şi să voteze.
Papa Francisc i-a criticat pe politicienii catolici care au un discurs anti-migraţie
Premierul Leo Varadkar a declarat joi pentru postul de radio Newstalkla că acest vot este o „oportunitate a unei singure generaţii'', reamintind că, în cazul unei victorii a răspunsului „Nu", nu va exista al doilea referendum.
Reiterând apelul său de a vota pentru „Da", şeful guvernului irlandez a spus că „de la introducerea celui de-al optulea amendament la Constituţie, 170.000 de femei au plecat în străinătate pentru a face întrerupere de sarcină".
Consultarea populară abordează în mod specific problema abrogării celui de-al optulea amendament la Constituţia irlandeză, introdus în 1983 care interzicea avortul până la o modidificare adoptată în 2013 care permite excepţii atunci când viaţa mamei este pusă în pericol de sarcină.
În prezent legislaţia irlandeză rămâne printre cele mai restrictive din Europa, alături de cele din Irlanda de Nord şi în special Malta.Violul, incestul sau malformaţia fătului nu sunt considerate motive legale de a întrerupe sarcina.
Seymour Hersh, jurnalist castigator al premiului Pulitzer

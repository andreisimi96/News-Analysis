Satele din munții Apuseni sunt învăluite la început de vară în mirosul siropurilor făcute de gospodine din muguri de brad, păpădie, soc sau cimbrișor.
Materia primă este culeasă din vârful muntelui, apoi, după rețete numai de ei știute, localnicii obțin bunătăți naturale.
Rezultatul este atât de delicios încât turiștii străini - dar nu numai - sunt cuceriți de gustul acestor licori, despre care spun că adună toate aromele muntelui.
An de an, în această perioadă, sătenii din Apuseni cutreieră pădurile în căutarea mugurilor de brad, dar nu numai.
Femeie: "Colectăm tot, adunăm muguri, plante, fructe. Valorificam tot ce ne dă natura."
Pe Rodica am găsit-o la peste o mie de metri altitudine în timp ce îşi umplea plasele. Apoi, mugurii culeşi sunt transformaţi în sirop, după reţete străvechi. Şi, în scurt timp, poate fi gustat.
Un brad, aruncat de la balcon, a zdrobit parbrizul unui șofer din Capitală. FOTO
Turistă germană: "Foarte dulce. Este ca şi cum ai gusta din aroma copacului. Gustul este foarte plăcut." Acelaşi obicei se practică, în această perioadă, şi în Bistriţa Bârgăului.
Siropul este natural, spun gospodinele, singurul conservant folosit fiind lămâia. Un litru de sirop poate fi cumpărat cu 15 lei.

Vremea la extreme riscă să ne strice sfârşitul de săptămână. După zile toride, furtunile apar din senin. Tocmai de aceea, meteorologii menţin în vigoare o informare de instabilitate atmosferică.
Deja zeci de gospodarii şi drumuri au fost inundate. În Craiova, copacii s-au frânt peste maşini, iar acoperişul unei şcoli din Buşteni a fost luat de vânt, ca o coală de hârtie.
În Buşteni, şoferii au pus covoare pe maşini ca să le ferească de grindină puternică. Fuurtuna a fost atât de puternică încât acoperişul şcolii din Poiana Țapului a fost luat pe sus de o rafală, despre care martorii spun că arată ca un vârtej. Din fericire la acea oră nu aveau loc cursuri.
În Craiova vijelia a rupt mai mulţi copaci, care în unele locuri au aterizat peste autoturisme.
Proprietară: „A bătut ploaia, vântul şi a căzut plopul.”
Reporter: „Aveţi asigurare la maşină?”
Proprietară: „Avem, dar nu CASCO. Dăuna totală, nu se poate repara."
Vijelii puternice în toată țara. Mașini distruse de copacii dărâmați de vânt
Martoră: „Am parcat, am coborât din maşină şi am văzut. A fost chestiune de 2 - 3 minute."
Într-un alt cartier din oraş, un tei s-a frânt peste balconul unui locatar. Pasajele care s-au transformat în bazine le-au dat idei acestor tineri care au sărit ca în piscină.
O ploaie torenţială a inundat şi gospodăriile din Codlea, judeţul Braşov. Apele învolburate ale unui pârâu din Caraş-Severin au măcinat un drum judeţean, iar pe un sens de mers şoseaua s-a surpat.
O ploaie zdravăna a căzut şi în Capitală, iar canalizările au refulat.
Seymour Hersh, jurnalist castigator al premiului Pulitzer

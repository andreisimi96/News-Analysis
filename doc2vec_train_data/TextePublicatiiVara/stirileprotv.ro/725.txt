Pompierii Detaşamentului ISU Roman intervin, sâmbătă dimineaţă, pentru salvarea unui bărbat care a căzut într-un canal adânc de circa 14 metri, în municipiul Roman.
UPDATE 08:50 Bărbatul din Roman care a căzut în puţul adânc de 14 metri a fost scos de pompieri şi este stabil, a anunţat purtătorul de cuvânt al ISU Neamţ, căpitan Adrian Rotaru.
Bărbatul, în vârstă de 35 ani, a fost preluat de un echipaj al Serviciului Judeţean de Ambulanţă şi va fi transportat la Spitalul municipal Roman. Bărbatul a cooperat pe tot parcursul intervenţiei şi a fost scos de un pompier care a coborât, în ham, până la el.
Inspectorul şef al ISU Neamţ, colonel Mihai Mitrea, a declarat, pentru AGERPRES, că intervenţia este dificilă având în vedere atât adâncimea puţului, cât şi faptul că are doar 60 de centimetri lăţime.
"Bărbatul este conştient, dar încă nu ştim care este starea lui de sănătate. Evaluăm dacă vom coborî hamurile pentru a se prinde singur sau coborâm un salvator după el. Canalul este foarte îngust şi, în plus, trebuie să vedem cât de stabili sunt pereţii acestuia", a declarat colonelul Mihai Mitrea.
Tânăr dispărut în apele lacului Viștea de Jos, căutat de pompieri și scafandri
Din primele informaţii, se pare că victima a construit puţul cu gândul să facă o fântână. Pereţii canalului sunt din pământ pentru că bărbatul nu a pus tuburile specifice unei fântâni. A acoperit gura canalului cu un capac, iar sâmbătă, când a călcat pe acesta, capacul s-a rotit sub picior, iar bărbatul a căzut în gol.
Seymour Hersh, jurnalist castigator al premiului Pulitzer

Vestit pentru mai multe povești care i-au adus faima de oraș al minunilor, Caracalul iese din nou în evidență, cu o centură foarte scumpă.
Șoseaua ocolitoare a orașului, de numai 10 kilometri, a fost construită în 7 ani, dar la inaugurare au apărut noi probleme. Niște șuruburi au dispărut în împrejurări suspecte, iar toaletele nu pot fi folosite. Drumul se remarcă și prin valoarea lui: a costat 10 milioane de euro.
Construcţia variantei ocolitoare a oraşului Caracal - o şosea de 10 kilometri cu câte o bandă pe sens - a început acum 7 ani. Birocraţia, un stâlp de electricitate uitat într-o intersecţie şi alţii care au trebuit mutaţi pentru că drumul trecerea mult prea aproape de ei, au întârziat lucrările.
"Poate fi și a opta minune. E bine că totuși au facut-o", spune un șofer.
Responsabili de lucrare au fost cei de la Compania Naţională de Drumuri, care, după ani de chin, au declarat deschisă centura din Caracal. Inaugurarea a fost făcută cu emoţii însă, pentru că în ultimul moment au fost descoperite câteva nereguli. Şuruburile gardurilor de protecţie, de pildă, au dispărut misterios.
CNAIR a început demolările din zona Domnești, pentru a construi un pasaj peste Centură
Pe varianta ocolitoare a Caracalului ar trebui să circule camioanele grele, care merg de la Bucureşti spre vestul ţării.
Şoferii nu ştiu însă că drumul a fost finalizat pentru că responsabilii au uitat să monteze indicatoare spre această rută. Iar dacă ar lua-o pe aici, nu ar fi indicat să oprească în zona toaletelor.
Adrian Motorga, director Secția Drumuri Naționale Slatina: "Sunt nişte toalete mobile care trebuiesc vidanjate. Din păcate, nu avem un contract de mentenanţa pentru aceste toalete."
Lucrările la şoseaua de centură a municipiului Caracal au costat 10 milioane de euro.

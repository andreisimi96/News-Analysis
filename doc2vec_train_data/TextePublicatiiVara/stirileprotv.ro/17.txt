Aproximativ două treimi dintre irlandezii prezenţi la urne au votat vineri la un referendum în favoarea liberalizării avortului, vot care în opinia premierului Leo Varadkar este o ”revoluţie tăcută”, relatează AFP.
”Poporul a spus că vrem o Constituţie modernă pentru o ţară modernă, să avem încredere în femei şi să le respectăm pentru a lua decizii bune pentru sănătatea lor”, a adăugat premierul irlandez, cunoscut ca fiind homosexual.
Conform rezultatelor parţiale ale referendumului, circa 66% dintre participanţii la referendum au votat în favoarea abrogării unui amendament constituţional introdus în anul 1983 ce restricţionează sever avortul în Irlanda în numele dreptului copilului la viaţă. Rata prezenţei la urne a fost de 62,18%.
Guvernul de la Dublin a propus autorizarea avortului în primele 12 săptămâni de sarcină, perioadă ce poată fi prelungită până la 24 de săptămâni în cazul unor raţiuni de sănătate. Premierul Varadkar a promis că noua legislaţie va fi adoptată înainte de sfârşitul anului.
Amnesty International avertizează că guvernul britanic
Echipa anti-avort din Irlanda recunoaște înfrângerea: "O tragedie de proporţii istorice"
Guvernul britanic nu poate continua să ignore faptul că în Irlanda de Nord există o interdicţie aproape totală în cee ace priveşte avortul, susţine Amnesty International, conform The Guardian.
Gruparea pentru drepturile omului a descris victoria taberei pentru liberalizarea avortului în referendumul din Republica Irlanda ca fiind “o victorie mare pentru drepturile femeilor” dar a adăugat că femeile din Irlanda de Nord sunt “persecutate de o interzicere a avorturilor încă din era reginei Victoria”.
Irlanda de Nord este în prezent singura regiune din Marea Britanie în care Actul Avortului din 1967 nu se aplică, susţine Grainne Teggart, managerul de campanie al Amnesty International din Irlanda de Nord.
“Este o ipocrizie şi o insultă pentru femeile nord-irlandeze că suntem forţate să călătorim pentru servicii medicale esenţiale pe care nu le putem accesa acasă. Guvernul britanic nu poate ignora această situaţie. Nu putem fi uitate într-un colţ al Regatului Unit şi tratate ca cetăţeni de mâna a doua”, a afirmat Teggart.
Curtea Supremă a Marii Britanii este aşteptată să hotărască în curând dacă interzicerea avortului încalcă drepturile femeilor din Irlanda de Nord. De asemenea, în septembrie, un tribunal din Londra va analiza cazul unei mamei care este pusă sub acuzare pentru că a cumpărat pastile de avort pentru fiica sa.
Seymour Hersh, jurnalist castigator al premiului Pulitzer

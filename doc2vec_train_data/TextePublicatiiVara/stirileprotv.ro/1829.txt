Inquam Photos/ Octav Ganea
Preşedintele PSD, Liviu Dragnea, a afirmat marţi că întâlnirea pe care preşedintele SUA, Donald Trump, a avut-o cu liderul nord-coreean, Kim Jong-Un, reprezintă un pas foarte important pentru construirea unei păci durabile în regiune.
"Îl felicit sincer pe preşedintele Statelor Unite ale Americii, domnul Donald Trump, pentru efortul pe care îl face pentru normalizarea planetei şi stabilirea unor garanţii solide de securitate împotriva pericolului nuclear. Întâlnirea pe care a avut-o astăzi cu liderul nord-coreean Kim Jong-Un reprezintă un pas foarte important pentru construirea unei păci durabile în regiune şi pentru denuclearizarea completă a Peninsulei Coreene. Chiar dacă evenimentele se desfăşoară la mii de kilometri de România, ele au o semnificaţie uriaşă pentru întreaga planetă, deci implicit şi pentru ţara noastră", a scris Dragnea pe Facebook.
Seymour Hersh, jurnalist castigator al premiului Pulitzer

Surpriză în ancheta privind explozia de luni seara, dintr-o pădure din Bacău. Un muncitor forestier a murit atunci, după ce a lovit intenţionat cu ciocanul un proiectil găsit întâmplător în pădure.
Alţi doi colegi ai săi au fost transferaţi cu elicopterele la Bacău şi Iaşi, în stare gravă.
Cei de la ISU au găsit acum, în casa unuia dintre ei, o grenadă care putea exploda în orice moment.
După explozia din comună Asău, anchetatorii au mers acasă la fiecare dintre victime. La bărbatul de 38 de ani au găsit grenadă defensivă veche, de origine nemţească. Bărbatul are patru copii şi oricând se putea întâmpla o nenorocire dacă grenadă exploda, spun pirotehniştii. Ei au ridicat muniţia.
Muncitorul forestier va fi audiat, când starea lui de sănătate o va permite. Bărbatul este internat la Iaşi. A fost operat, după ce în urma deflagraţiei o mână i-a fost amputată aproape complet şi cealaltă de la nivelul palmei. Acum a fost scos de pe aparate e în stare stabilă.

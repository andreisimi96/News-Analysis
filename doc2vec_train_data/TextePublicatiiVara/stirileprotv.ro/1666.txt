Preşedintele Senatului, Călin Popescu Tăriceanu, a lansat duminică seară un atac la adresa protestarilor #rezist.
Acesta spune că nu înţelege cum oameni care "au pretenţii de intelectuali, care vorbesc tot timpul de necesitatea consolidării instituţiilor, a statului de drept, ignoră fără niciun fel de explicaţie faptul că în această perioadă instituţiile legitime ale statului, alese de cetăţeni, au fost practic folosite de alte legături obscure".
De asemenea, el a făcut o paralelă între protestarii #rezist şi votanţii FSN şi ai lui Ion Iliescu, care "puneau la colţ partidele istorice": "Câţi din oamenii care au votat atunci Iliescu şi FSN mai au curajul azi să recunoască? Câţi din ei nu le este ruşine pentru modul cum gândeau atunci când puneau la colţ partidele istorice, ne acuzau că nu am mâncat salam cu soia şi că suntem de partea americanilor şi a Uniunii Europene?"
"Ce mi se pare extrem de interesant este că astăzi are loc, înţeleg, o manifestaţie de susţinere a Statului Paralel. Mie mi se pare foarte interesant... Oameni care au pretenţii de intelectuali, care vorbesc tot timpul de necesitatea consolidării instituţiilor, a statului de drept, ignoră fără niciun fel de explicaţie faptul că în această perioadă instituţiile legitime ale statului, alese de cetăţeni, au fost practic folosite de alte legături obscure, alte legături oculte. (...) Cei care manifestă azi nu au nimic de spus, li se pare normal, închid ochii? Dacă asta e atutidinea lor, atunci privesc cu multă reţinere. Nu vreau să folosesc cuvinte jignitoare, dar am mari rezerve în ceea ce priveşte capacitatea de analiză obiectivă şi de a sesiza care s nt pericolele care astăzi ne pândesc", a declarat Tăriceanu la România TV, conform news.ro.
El a susţinut că România riscă să devină prizoniera totală a Statului Paralel.
100 de persoane la Marșul Normalității. ”Căsătoriile dintre persoane de acelaşi sex să nu fie legale”
Tăriceanu a mai spus că protestatarii din Piaţa Victoriei fie atât de naivi şi se lasă manipulaţi, fie există interese oculte care îi fac să manifesteze pentru lucruri care sunt evident împotriva unei ordini normale.
"Oamenii care manifestă pe mine mă pun pe gânduri pentru că ori sunt atât de naivi şi se lasă manipulaţi, ori există interese oculte care îi fac să manifesteze pentru lucruri care sunt evident împotriva unei ordini normale care trebuie să domnească într-o societate liberă şi normală. Mi se pare foarte greu de explicat. Poate există o mare doză de naivitate şi probabil peste câţiva ani mulţi îşi vor da seama de greşeala uriaşă pe care au făcut-o", a mai afirmat preşedintele Senatului.
De asemenea, el a făcut o paralelă între protestarii #rezist şi votanţii FSN şi ai lui Ion Iliescu, care "puneau la colţ partidele istorice".
"Aduceţi-vă aminte că în România era o majoritate la începutul anilor 90, o majoritate care a votat FSN şi pe preşedintele Iliescu. Peste 80%. Păi, câţi din oamenii care au votat atunci Iliescu şi FSN mai au curajul azi să recunoască? Câţi din ei nu le este ruşine pentru modul cum gândeau atunci când puneau la colţ partidele istorice, ne acuzau că nu am mâncat salam cu soia şi că suntem de partea americanilor şi a Uniunii Europene?", a adăugat Tăriceanu.
Câteva sute de persoane protestează duminică seară în Piaţa Victoriei din Capitală, unde scandează "PSD, ciuma roşie” şi "Hoţii”.
Sâmbătă seară, în Piaţa Victoriei, peste 150.000 de persoane venite din toată ţara au participat la mitingul PSD "împotriva abuzurilor".
Seymour Hersh, jurnalist castigator al premiului Pulitzer

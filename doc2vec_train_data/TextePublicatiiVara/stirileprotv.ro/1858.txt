Precizările Primăriei Capitalei, după mesajul sopranei  Angela Gheorghiu :
În legătură cu informaţiile apărute în presă, care citează afirmaţiile făcute de marea soprană Angela Gheorghiu, legate de distincţiile care i-au fost acordate, Primăria Municipiului Bucureşti face următoarele precizări:
La propunerea Primarului General şi prin votul consilierilor generali, doamna Angela Gheorghiu a primit titlul de cetăţean de onoare al Municipiului Bucureşti în dată de 11 septembrie 2017, în semn de apreciere şi recunoştinţa pentru promovarea Bucureştiului şi a României în lume.
Doamna Gheorghiu nu doar că a acceptat această înaltă distincţie, dar a şi mulţumit Primarului General şi Consiliului General pentru aceasta.
EXCLUSIV. Gabriela Firea explică de ce, pentru o zi, nu a mai avut cont de Facebook
În dată de 15 septembrie 2017, cu ocazia Zilelor Bucureştiului, soprană Angela Gheorghiu a concertat în Piaţa Constituţiei din Capitală. Onorariul plătit de Primăria Municipiului Bucureşti prin Arcub, pentru concertul susţinut de soprană Angela Gheorghiu a fost de 144.906 euro, inclusiv TVA.
Referitor la ceremonia de acordare a titltului de cetăţean de onoare şi a Cheii Oraşului Bucureşti, la solicitarea expresă a artistei, s-a convenit ca evenimentul să aibă loc pe 1 decembrie, de Ziua Naţională a României.
Reprezentanţii Primăriei Capitalei au făcut toate demersurile pentru organizarea acestui eveniment, la Palatul Regal, la data solicitată de doamna Angela Gheorghiu. Cu o seară înainte de eveniment, soprană a anunţat prin e-mail că nu mai poate participa la ceremonie „din motive personale”, condiţionând participarea de soluţionarea unor probleme fiscale. Concret, artistă a solicitat primarului general să intervină pe lângă Direcţia de Impozite şi Taxe sector 2, sau ANAF, pentru ştergerea unor datorii pe care aceasta le are, datorii reprezentând impozite şi taxe neplătite. Primarul Capitalei nu a dat curs acestei solicitări, neavând calitatea legală de a soluţiona astfel de probleme.
Reamintim faptul că Primăria Municipiului Bucureşti a fost şi rămâne deschisă colaborărilor cu artişti apreciaţi de publicul roman şi internaţional şi care înţeleg să respecte, la rândul lor, instituţiile statului român, dar şi pe cetăţenii acestui oraş.
Direcţia de Presă
Seymour Hersh, jurnalist castigator al premiului Pulitzer

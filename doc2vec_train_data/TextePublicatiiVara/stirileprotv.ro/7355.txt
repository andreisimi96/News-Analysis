Războiul comercial declanşat de Donald Trump între Statele Unite și Uniunea Europeană ar putea scumpi și la noi whiskey-ul, motocicletele americane sau calculatoarele produse peste ocean și pe care România le importă.
Americanii au anunţat supra-taxarea oţelului şi aluminiului, dar şi intenţia de a impune taxe vamale pentru maşinile europene. În replică, Uniunea a ameninţat cu biruri mai mari, pentru foarte multe mărfuri aduse de peste Ocean. Comerciații susțin, că dacă cele două părţi nu-şi vor schimba opiniile, preţurile produselor americane vor exploda şi în România.
Unele dintre cele mai importante produse afectate de eventuale creşteri cu 25% a taxelor ar fi băuturile spirtoase. În România, cel mai mult se importa whiskey-ul din Statele Unite. Comercianţii de la noi, ca şi cei europeni, nu sunt încă, îngrijoraţi.
"Vă daţi seama că ar exploda preţurile la noi în magazin, dar mă gândesc că ar fi bine să le scoatem în evidenţă şi pe ale noastre, nu? Pe cele europene, că aşa ar putea fi mai recunoscute, dar au intrat pe piaţa noastră în forţă şi cele din Japonia", explică Mariana Paraschiv, reprezentant magazin de specialitate.
"Sunt sigur că importatorii au în depozite cantităţi importante, aşa că vom vedea probabil, efectele peste câteva săptămâni când noile livrări vor veni cu probabil, cu noile taxe mărite. Până acum nu am auzit prea multe, aşa că suntem relaxaţi", spune Juergen Hahn, comerciant german.
Șase copii și trei adulți, înjunghiați la ziua de naștere a unei fetițe de 3 ani
Într-o statistică internaţională, România are a cincea creştere ca mărime a pieţei băuturilor spirtoase importate din SUA, din ultimii ani, ajungând la peste 10 milioane de dolari.
Efectul ar putea fi resimţit chiar şi la un pahar, care acum se vinde, să zicem, cu 15 lei în medie, iar viitorul preţ, dacă s-ar suprataxa, ar fi undeva la aproape 20 de lei.
În România se vând toate cele trei tipuri de whiskey din Statele Unite: American Rye, din secară, Bourbon, din porumb şi Tennessee, făcut tot din porumb, însă doar în statul cu acelaşi nume şi filtrat prin cărbune din lemn de arţar.
Afectate ar putea fi şi importurile de motocicletele americane puternice. Surse din rândul importatorilor ne-au declarat, însă, că până la 1 ianuarie preţurile legendarelor motoare va rămâne neschimbat, chiar dacă o suprataxare ar avea loc până atunci.
Cele mai mari importuri directe din SUA sunt, potrivit statisticilor, cele de computere şi electronice, urmate de echipamentele de transport, şi electrice. Anul trecut România a importat produse de o jumătate de miliard de dolari din Statele Unite.

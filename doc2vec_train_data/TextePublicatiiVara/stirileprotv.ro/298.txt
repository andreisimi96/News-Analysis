Fostul premier Victor Ponta, liderul Pro România, susţine că principalul obiectiv al partidului pe care îl conduce este schimbarea guvernului Dăncilă până la 1 ianuarie 2019.
El a declarat, luni seara, într-o emisiune la Realitatea TV, că viitorul premier va fi susţinut atât de Pro România, cât şi de Partidul Social Democrat (PSD).
"La 1 ianuarie 2019, când va prelua România preşedinţia Uniunii Europene, să avem un guvern de oameni competenţi, vorbitori de limbi străine, profesionişti. (...) Până atunci, să reuşim să convingem, în primul rând, oamenii din PSD, că ei au majoritate, şi ceilalţi să facem un guvern care, timp de şase luni, să dea clasă Europei, să zică 'ce prim-ministru am întâlnit în România, ce ministru al Agriculturii, al Educaţiei' ", a afirmat Ponta.
Acesta a precizat că nu crede că este posibilă o schimbare de majoritate parlamentară care să funcţioneze şi că viitorul premier nu trebuie să fie anti-PSD-ist.
Victor Ponta a mai afirmat că Pro România nu va susţine un guvern condus de liderul Partidului Naţional Liberal, Ludovic Orban.
Ponta lasă PSD-ALDE fără majoritate în Camera Deputaților. Ședinţă în PSD, marți
Totodată, liderul Pro România a admis că partidul său ar putea nominaliza un candidat la alegerile prezidenţiale din 2019 care să aibă şi susţinerea social-democraţilor.
"Noi, pentru că PSD nu este în stare să propună un candidat, vom propune noi un candidat care să fie de centru-stânga, care să fie sprijinit şi de PSD, şi de România, şi de toţi cei care sunt de centru-stânga", a mai adăugat Victor Ponta.
Seymour Hersh, jurnalist castigator al premiului Pulitzer

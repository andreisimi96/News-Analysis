Un bărbat din Tecuci a fost prins în judeţul Buzău circulând cu 213 km la oră pe DN 2, iar doi vrânceni au fost depistaţi pe acelaşi tronson cu 201 kilometri la oră. Poliţiştii le-au suspendat permisele de conducere.
Potrivit purtătorului de cuvânt al IPJ Buzău, Mihail Drăghiciu, în ultimele ore poliţiştii au acţionat în vederea respectării normelor legale referitoare la viteza de deplasare, iar aparatele radar au înregistrat peste 160 de autovehicule ce au încălcat regimul legal de viteză.
Astfel, 33 dintre conducătorii auto depistaţi au predat permisele în vederea suspendării acestui drept, pentru depăşirea limitelor de viteză cu peste 50 kilometri la oră.
Cea mai mare viteză, 213 kilometri la oră a fost înregistrată de aparatul radar amplasat pe DN 2 E85, în afara localităţii Racoviţeni, la volanul autoturismului fiind depistat un tânăr în vârstă de 26 de ani, din Tecuci.
De asemenea, pe raza aceluiaşi tronson de drum, alţi doi şoferi, în vârstă de 20 şi 34 de ani, ambii din Vrancea, au fost depistaţi conducându-şi autovehiculele cu viteza de 201 kilometri la oră.
”Dacă merg cu 160 km/h, iar vântul bate cu 120 km/h, ce viteză înregistrează radarul din boscheți?” Răspunsul MAI
În cadrul activităţilor desfăşurate, au mai fost sancţionaţi 76 de conducători auto pentru diferite abateri în trafic, 36 pentru neutilizarea centurii de siguranţă şi 12 pentru conducerea unor autovehicule cu diferite defecţiuni tehnice.
Pentru că şi-au pus viaţa în primejdie prin modul în care s-au angajat în traversarea drumului şi pentru nerespectarea regulilor de circulaţie, 28 de pietoni, dar şi 34 de biciclişti şi căruţaşi, au fost sancţionaţi contravenţional.
Seymour Hersh, jurnalist castigator al premiului Pulitzer

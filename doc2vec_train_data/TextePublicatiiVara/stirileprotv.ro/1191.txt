Elevii, preșcolarii și dascălii lor au sărbătorit, marţi, ''Ziua Învățătorului'', fiecare după cum au hotărât directorii unităților de învățământ.
În timp ce unii au fost în bănci și au pregătit proiecte ori au mers în excursii, alții au stat pur și simplu acasă.
Potrivit legii, pe 5 iunie nu se țin cursuri, ci au loc activități recreative.
300 de kilometri au mers, marţi, cu autocarul 50 de copii din Valea Screzii, ca să ajungă în capitala şi să viziteze Delta Văcăreşti.
Însoţitor: "Le arătăm copiilor şi o altă lume, faţă de a noastră."
Copil: "Nişte peşti micuţi, un fluture, o libelulă mare."
Şi la Galaţi, învăţătorii au muncit de ziua lor. Sute de copii de grădiniţă au fost încolonaţi spre sala de sport. Apoi au încercat să realizeze un flash mob.
Învăţător anchetat de poliţie fiindcă a lovit un copil de 8 Martie. "Era obraznic"
Învăţător: "Cred că e ok, mai mult timp liber, dar se aglomerează mult cu programa după aceea."
La Școala 46 din Bucureşti nici nu s-a pus problema ca elevii şi dascălii să stea acasă. Totuşi au fost primiţi cu baloane şi, chiar dacă ştiau că programul va fi normal, nu au făcut ore, ci activităţi recreative, aşa cum e acordul dintre Ministerul Educaţiei şi sindicatele din învăţământ."
Învăţător: "Ne-am dus în parcuri, ne-am distrat şi am avut răbdare să venim şi la şcoală."
La Liceul Theodor Pallady din capitala i-am găsit doar pe profesori. Elevii erau demult plecaţi.
Profesor: “A fost o zi de excepţie.”
Reporter: “S-a plecat mai devreme?”
Profesor: “După cum vedeţi, noi nu suntem plecaţi, profesorii."
Iar la Liceul de Chimie erau elevi, dar lipseau profesorii.
Elevi: "Avem sportul, dar a plecat doamnă. Uitaţi-o pe doamna directoare!"
În timp ce vecinii de la Traian Vuia au sărbătorit în cerc restrâns şi cu porţile închise.
Cadru didactic: "Au fost la Palatul Copiilor, au fost şi în şcoală, e tot ce am de spus.”
Reporter: “Dar la ora aceasta, când ar trebui să fie încă la program?”
Cadru didactic: “Atât, mulţumesc.”
Seymour Hersh, jurnalist castigator al premiului Pulitzer

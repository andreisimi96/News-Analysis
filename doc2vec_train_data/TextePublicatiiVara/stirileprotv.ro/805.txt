200 de câini de la Cernobîl, trimişi în SUA. Ce au descoperit savanţii despre ei
Oficialii ucraineni au anunţat că vor trimite 200 de câini vagabonzi care trăiau în ruinele centraleiu de la Cernobîl, în speranţa că vor fi adoptaţi în Statele Unite.
Potrivit Meduza.io, animalele trebuie să treacă printr-o perioadă de carantină de o lună şi jumătate, fiind monitorizate pentru orice afecţiune produsă de radiaţii într-un adăpost special din zonă. Cercetătorii angajaţi de ONG-ul american “Clean Futures Fund”, care studiază câinii de la Cernobîl de ani de zile, spun că aceştia trăiesc mult mai puţin decât alţi câini.
Majoritatea animelelor din zona fostei centrale nucleare sunt pui, puţini câini ajungând la 6 ani. De asemenea, cercetătorii suspectează că unii câini s-ar fi împerecheat cu lupii din zonă.
Cei care lucrează în apropierea centralei sunt sfătuiţi să nu interacţioneze cu animalele, pentru că acestea ar putea suferi de turbare. Un alt risc este acela ca animalele să aibă particule radioactive pe blană
Explicațiile experților după ce un mistreţ radioactiv a fost împuşcat în Suceava
Peste 300 de câini fără adăpost trăiesc în regiunea afectată de dezastrul de la Cernobîl. Atunci când familiile și-au părăsit locuințele, și-au lăsat în urmă animalele de companie. Ulterior au fost trimiși militari care să îi ucidă, însă unii câini au supraviețuit și au populat zona. Acum, guvernul ucrainean şi ONG-urile încearcă să dea câinii spre adopţie în ţările occidentale.
Seymour Hersh, jurnalist castigator al premiului Pulitzer

Două surori din Statele Unite, despărţite în copilărie, s-au reîntâlnit la capătul unei poveşti incredibile. Una dintre ele şi-a cumpărat, fără să ştie, o casă chiar lângă locuinţa celeilalte. Şi s-a împrietenit într-o primă fază cu o fetiţa care îi era nepoată.
Dawn Johnson a decis vara trecută să se mute din oraşul în care a locuit mai toată viaţa, într-o localitate vecină.
"Am găsit casa asta la un preţ bun. Vânzarea a fost amânată de trei ori. Însă, dintr-un motiv sau altul, eu doream să o cumpăr foarte tare. Nu am vrut să renunţ."
Îi plăcea cartierul şi vecinii.
"Fetiţa vecinilor venea mereu la mine. Mă ruga să ne luăm la întrecere."
În scurt timp Dawn s-a împrietenit rapid cu vecina ei, Hillary Harris. Când au făcut cunoştinţă, Hillary a fost surprinsă că femeia nou venită în cartier avea acelaşi prenume cu soră pe care nu o cunoscuse niciodată, dar de care ştia că există. Cum nu ştia şi numele de familie, s-a gândit că este o simplă coincidenţă.
Abia când un colet destinat familiei Johnson a ajuns într-o alee comună şi a văzut numele complet, Hillary şi-a dat seama că vecina îi e şi soră.
Hillary Harris, mama fetiţei: "Mi-a apărut un gol în stomac. Mi-am sunat soţul imediat şi i-am zis:"Lance, o cheamă Dawn Johnson! E din Greenwood, trebuie să fie ea. Asta ar explica de ce o place Stella atât de mult."
Două zile i-a luat să-şi facă curaj să dezvăluie adevărul. De atunci sunt nedespărţite...
Hillary Harris: "Am vorbit mult în seara aia, apoi ne-am trimis mesaje, iar a doua zi a apărut la uşa mea cu un buchet de flori. Povestea asta ne-a acaparat vara, ne-a acaparat discuţiile multă vreme, însă acum ne-am obişnuit. Oamenii sunt însă şocaţi când le povestim."
Dawn Johnson: "Sunt foarte fericită că am o vecină minunată, care îmi e şi soră şi îmi pot petrece timpul alături de nepoata mea!"
Seymour Hersh, jurnalist castigator al premiului Pulitzer

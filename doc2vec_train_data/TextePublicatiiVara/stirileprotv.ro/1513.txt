Asia Argento, actrița italiană care avea o relație cu Anthony Bourdain, a spus că este devastată de moartea iubitului ei. Actrița a postat un mesaj emoționant pe Twitter.
Asia Argento a spus despre Anthony Bourdain că a fost „dragostea mea, sprijinul meu şi protectorul meu“, relatează Daily Mail.
Anthony Bourdain, chef, scriitor apreciat și realizator TV, a fost un susţinător înfocat al campaniei #MeToo, împotriva hărţuirii sexuale, mai ales după ce partenera sa a dezvăluit că a fost violată de producătorul de film Harvey Weinstein.
— Asia Argento (@AsiaArgento) June 8, 2018
„Anthony s-a dedicat complet în orice a făcut. Spiritul său strălucit şi neînfricat a emoţionat şi a inspirat foarte mulţi oameni, iar generozitatea sa nu a cunoscut limite. A fost iubirea mea, sprijinul şi protectorul meu. Sunt devastată. Gândurile mele se îndreaptă către familia lui. Vă rog să ne respectaţi intimitatea“, a scris Asia Argento pe Twitter.
Anthony Bourdain a fost găsit vineri fără semne vitale în camera unui hotel din Franţa, unde se afla pentru o serie de filmări. CNN, canal pentru care lucra, a anunţat că acesta s-a sinucis.
Vizita în România a lui Anthony Bourdain, cea mai nefericită experiență. Ce a pățit la noi
Argento şi Bourdain şi-au anunțat relaţia în luna mai a anului trecut. Cei doi s-au cunoscut în 2017, când actriţa l-a ajutat la realizarea episodului dedicat Romei din cadrul show-ului „Parts Unknown“. Ulterior, Asia Argento s-a implicat în producţia mai multor episoade şi chiar l-a regizat pe cel din Hong Kong. 
Seymour Hersh, jurnalist castigator al premiului Pulitzer
Sursa: Daily Mail

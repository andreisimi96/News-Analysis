Un castel franțuzesc evaluat la 1,7 milioane de euro poate fi obținut cu doar 11 euro, relatează AFP.
O britanică, Ruth Philips, a decis să doneze în scopuri caritabile tot profitul de pe urma vânzării unui castel - Chateau de Cautine - din sudul Franței. Proprietatea de 34 de acri are 9 dormitoare și piscină.
Castelul a fost scos la tombolă iar un bilet costă 11 euro. Cei care se înscriu trebuie să fie rezidenți în Anglia, Scoția sau Țara Galilor și să traducă în mod corect două expresii franțuzești ("les carottes sont cuites" și "ca ne casse pas trois pattes a un canard")
În total 500.000 de bilete au fost scoase la vânzare. Philips va folosi profitul pentru a construi case ecologice accesibile ca preț. O parte din bani va fi donată către organizații pentru ajutorarea persoanelor fără adăpost

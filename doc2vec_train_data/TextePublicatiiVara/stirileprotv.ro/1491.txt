Se fac eforturi uriaşe, în comună Livezi, din judeţul Bacău, unde o fetiţă de 5 ani a dispărut vineri. Sunt mai bine de 18 ore de când o mulţime de oameni - jandarmi, poliţişti şi localnici - o caută fără încetare.
Copila ar fi plecat în pădure, după fratele ei, şi nimeni nu a mai văzut-o de atunci.
Zona din apropierea casei unde locuieşte fetiţa şi dealurile din împrejurimi au fost periate de echipele de salvatori metru cu metru.
Copila ar fi plecat de acasă vineri, în jurul orei 11:00, în căutarea unuia dintre fraţii ei, aflat în pădure, povesteşte mama. Când a văzut că nu se mai întoarce, femeia a dat alarma.
”A mai fost plecată şi am găsit-o", spune mama ei.
Bătrân bolnav de Alzheimer dispărut de la casa de vacanță din Dâmbovița. Cea mai mare teamă a familiei
Au fost făcute imediat echipe, formate din jandarmi, poliţişti, câini de urmă, dar şi localnici. După lăsarea întunericului, numărul echipelor de căutare a fost suplimentat.
Sorin Ichim, primar Livezi: "Am făcut echipe mixte pompieri jandarmi şi poliţişti şi am intervenit în zona Prajoaia, aproape de casă, unde a mai fost găsită. A mai fost plecată de câteva ori de acasă, dar a fost găsită."
Fetiţa face parte dintr-o familie nevoiaşă, cu 6 copii.
Seymour Hersh, jurnalist castigator al premiului Pulitzer

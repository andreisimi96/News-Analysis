Codul galben de precipitaţii a pus stăpânire pe mai multe judeţe din ţară şi a creat probleme pe şosele. O ploaie de o oră a inundat câteva bulevarde din Braşov iar mulţi şoferi au rămas blocaţi cu maşinile în apă.
Nici pentru pietoni nu a fost mai simplu, apa le-a ajuns până la genunchi.
În Braşov a început să plouă torenţial în jurul după-amiezii. În doar câteva minute, mai multe bulevarde din oraş au fost acoperite de apă. În zona gării, pietonii care voiau să ajungă la peron şi-au udat hainele, iar mulţi din ei au umblat în picioarele goale.
”Nu am pomenit aşa ceva de 65 de ani de când sunt în Braşov, aşa inundaţie în zona asta.”
Aversele au cumulat pe alocuri 20-25 de litri pe mp, iar în satele de munte din judeţul Braşov a fost şi grindină.
Pe străzi s-au format cozi de maşini, iar unii şoferi au rămas cu autoturismele în pană după ce apa le-a intrat la motor.
Sub cod galben au fost şi judeţele Cluj, Maramureş, Sălaj, Harghita şi zonele de munte din judeţele Covasna, Sibiu şi Mureş.
Seymour Hersh, jurnalist castigator al premiului Pulitzer

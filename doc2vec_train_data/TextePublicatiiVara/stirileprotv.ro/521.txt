Mai sunt doar 2 luni până la cel mai mare festival de muzică din România, "Untold". În august, la Cluj-Napoca, unde sunt aşteptaţi peste 350.000 de oameni, iar pe cele 10 scene vor urca 250 de artişti, printre cei mai cunoscuţi DJ ai lumii.
Tinerii plini de energie şi dornici de experienţe inedite se pot alătura organizatorilor care vor să-şi mărească echipă.
Armân van Buuren, Fedde le Grand, Hurts, Lost Frequencies sau Hardwell sunt doar câţiva din artiştii pe care voluntarii vor avea ocazia să îi întâlnească la UNTOLD. Cei care au trăit deja exeperienta festivalului spun că au rămas cu amintiri de neuitat.
Tania Munteanu, voluntar UNTOLD: "Pentru mine a fost wow. E impresionant să fii în spatele scenei.Poţi să simţi căldura, vezi efectiv mii de oameni care sar că mingile, cunoşti artiştii la un alt nivel. Este o experienţă extraordinară mai ales dacă sunt fani a unui anumit artist."
Carmen povesteşte că a avut ocazia să vadă videoclipuri în premieră direct de la artiştii cunoscuţi de care a avut grijă când a fost anul trecut voluntar la Untold. Nimic nu se compară cu această experienţă, spune ea.
Untold 2018. Armin van Buuren vine anul acesta cu o surpriză
Carmen Budnariu, voluntar UNTOLD: “Ai ocazia să vorbeşti, în cazul meu, cu oameni pe care îi apreciez din industria muzicală, să creezi o altfel de legătură decât cea de scena-public cu ei."
Aşadar, tinerii cu vârste cuprinse între 16 şi 35 de ani, care sunt gata de o nouă aventură UNTOLD se pot înscrie până pe 1 iunie pe site-ul festivalului UNTOLD la secţiunea: voluntari.
Adrian Chereji, director de marketing şi comunicare UNTOLD: "Ei vor începe o perioadă de pregătire înainte de festival cu câteva săptămâni în care noi îi introducem în ce înseamnă activitatea pe care ei trebuie să o desfăşoare pentru că sunt mai multe departamente în care ei pot să activeze.”
Organizatorii cauta voluntari pentru acreditari, comunicare, logistică, resurse umane şi alte departamente ale festivalului UNTOLD.
Seymour Hersh, jurnalist castigator al premiului Pulitzer

Peste 6 milioane de persoane - adică o treime din populaţia României - au fost interceptate, în perioada 2005 - 2016, de Serviciul Roman de Informaţii.
Anunţul a fost făcut joi de Claudiu Manda, preşedintele Comisiei parlamentare pentru controlul activităţii SRI, în urma unui raport elaborat de comisie.
Cifra, spune el, se referă însă numai la mandatele puse în aplicare de SRI, fără a le lua în considerare şi pe cele ale DNA.
SRI a precizat însă ulterior că numărul total de mandate de securitate naţională solicitate în perioada 2004 - 2016 a fost de aproximativ 28.700.
Între timp, directorul SRI, Eduard Hellvig, a anunţat că a demarat procedura de desecretizare a protocolului de cooperare dintre Serviciul Roman de Informaţii, Parchetul de pe lângă Înalta Curte de Casaţie şi Justiţie şi Înalta Curte de Casaţie şi Justiţie, semnat în anul 2009.

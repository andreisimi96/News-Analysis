Compania Tarom a anunţat marţi că un Boeing 737-700, cu destinaţia Amsterdam, a fost întors din cursă, cauza fiind fisurarea unui geam exterior, cu rol pur decorativ.
Compania a subliniat că siguranţa pasagerilor şi a echipajului nu a fost pusă în pericol.
”Decizia comandantului de a întoarce aeronava din cursă respectă întocmai normele şi procedurile de siguranţă şi securitate de aviaţie civilă. Motivul cunoscut la acest moment este fisurarea unui geam exterior, cu rol pur decorativ”, se arată în comunicat, potrivit news.ro . 
Compania a subliniat că siguranţa şi securitatea pasagerilor şi a echipajului nu a fost pusă nici o clipă în pericol, în condiţiile în care geamul respectiv are un rol decorativ.
”Pasagerii sunt protejaţi de încă două straturi de material special, care nu au suferit nici un fel de modificare în timpul zborului”, a anunţat Tarom.
Căsătorie în avion. Un pilot din Iaşi s-a însurat la bordul aeronavei pe care o pilotează. FOTO
Tarom a anunţat că aeronava va fi înlocuită pentru a duce pasagerii la destinaţie în condiţii de siguranţă şi confort. În acest moment, compania estimează o întârziere de 2 ore.
”Din momentul aterizării, aeronava de tip Boeing 737-700 va fi supusă verificărilor tehnice amănunţite”, se arată în comunicat.
Seymour Hersh, jurnalist castigator al premiului Pulitzer

Un politician mexican, a fost împușcat mortal în orașul Piedras Negras, la finalul unei dezbateri politice. Fernando Puron făcea un selfie cu un susținător, când un bărbat înarmat s-a apropiat de ei și l-a împușcat în cap.
Incidentul de vineri, surprins de camerele de supraveghere, reflectă gradul ridicat de violență din Mexic și riscurile pe care și le asumă cei care vor să ocupe funcții publice în această țară, scrie The Guardian .
Pentru moment, cauzele crimei rămân neclare. Cu toate acestea, Fernando Puron primise numeroase amenințări cu moartea, fiind întotdeauna însoțit de 10 bodyguarzi. Ofensiva lui împotriva unei populare grupări de crimă organizată din oraș l-ar fi făcut și mai popular.
În timpul dezbaterii politice, Puron și-a exprimat angajamentul de a lupta împotriva grupării Zetas.
„Privești crimele direct; nu trebuie să te temi de ele, ci să le demaști. Din păcate, nu toți cei aflați la putere își fac timpul funcției. Unii, chiar au legături strânse cu criminalii”, a declarat politicianul chiar înaite să aibă loc crima.
Puron este al 112-lea politician ucis în Mexic din septembrie 2017, când au început alegerile, conform unei companii de consultanță care analizează riscurile.
Cu mai puțin de o lună înainte să aibă loc alegerile, țara se pregătește pentru și mai multă vărsare de sânge. În 1 iulie, mexicanii își vor alege noul președinte, Parlamentul, cât și conducătorii locali. La începutul lui iunie, trei candidate la alegerile din Mexic au fost ucise în mai puțin de 24 de ore.
„Politicienii se pot apăra doar până la un anumit punct. Violența a devenit atât de răspândită că nici nu contează câte persoane au fost angajate să te apere”, a explicat jurnalistul mexican Esteban Illades.
Seymour Hersh, jurnalist castigator al premiului Pulitzer
Sursa: The Guardian

Antreprenori cunoscuți si fonduri de investiții importante vin la iCEE.fest 2018. Cel mai tânăr participant la competiția dedicată startup-urilor din digital si tehnologie: un puști care are doar 9 ani!
În fiecare an, iCEE.fest acordă o atenție specială startup-urilor si antreprenorilor din zona digital & tech.
Zeci de investitori vor fi în București, pe 14 și 15 iunie, având atât interesul cât și banii necesari pentru a investi în ideile expuse la festival.
· Pentru zona de startups există de altfel un bilet special iar la cel puțin 2 bilete cumpărate, prețul e doar 50 euro/ bilet.
Anul acesta startupurile beneficiază, în premieră, de o scenă și de o linie de conținut dedicate.
Pe Focus Stage 4, în a doua zi a festivalului (15 iunie), antreprenorii au ocazia să se întâlnească cu fonduri de investiții și mentori si să asculte sfaturi de la o serie de antreprenori internaționali importanți.
Finalul zilei este dedicat competiției „200 Seconds of Fame” – unde anul acesta cel mai tânăr participant are doar... 9 ani. Proiectul lui se numeste MMB (Multifunctional Message Board). El este Andrei Tudor:
Programul Upgrade Startups @ iCEE.fest, pe scurt:
· Ora 14.00: Antreprenori de succes și investitori dezbat ultimele tendințe privind dezvoltarea zonei de startup: Brian Wong (CEO, Kiip) și Marvin Liao (Partener, 500 Startups).
· Ora 15.15: Un Workshop de Growth Hacking alături de Josh Fechter, Co-fondator și CEO la BAMF Media (New Theory Magazine l-a inclus pe Josh în topul ”40 millennial influencers to follow in 2018” – detalii pe icee.news)
· Ora 16.15: Ai un startup și nu știi cum ”să-ți vinzi” ideea? Atunci participarea la aceasta sesiune e un must deoarece pe scenă vor urca reprezentanți ai unor companii de investiții si antreprenori de succes care îți pot spune în ce direcție să te îndrepți pentru a descoperi ”the next big thing”. Vor susține prezentări Techstars Dubai, Grants4Apps (Bayer), Meta Group si două startupuri locale de succes: UiPath si TPS Engage.
· Ora 18.00: E timpul pentru ”200 Seconds of Fame”, competiția de live-on-stage pitching care pune startupurile în fața investitorilor, cu un juriu din care fac parte nume si companii importante, printre care: Radu Georgescu (Gecad Ventures), Cristian Paţachia (Orange), Florin Talpes (Bitdefender), Brian Wong (Kiip), Marvin Liao (500 Startups), Timo Dreger (Coparion), Vijay Tirathrai (Techstars), Dario Mazzella (Meta Group), Bogdan Atanasiu (Bue Dome Capital), Cosmin Ochisor (Gapminder Venture Fund). Acestora li se vor alătura jurații pentru secțiunea dedicată e-health: Eugene Borukovich (Bayer G4A), Shawna Butler (REshape), Rozalina Lepădatu (A.P.A.A) si Paul Keire (Anatomy Next).
Festivalul se va încheia cu premierea câstigătorilor din programul „200 Seconds of Fame” – unde ultima zi în care se acceptă înscrieri este azi.
Anul trecut, startup-urile care au câștigat voturile juriului și ale publicului, au fost ambele din zona inovației în sănătate Symmed3D , respectiv Eyesight.
Si din acest motiv, anul acesta competiția va avea o secțiune separată dedicată e-health si medtech.
Seymour Hersh, jurnalist castigator al premiului Pulitzer

Caz dramatic şi, în acelaşi timp, complicat, în Carolina de Nord. O mamă care a adus pe lume două fetiţe siameze moarte a aflat cu stupoare că nu le poate incinera.
O lege locală interzice incinerarea simultană a două persoane. Părinţii îndureraţi nici măcar nu vor să ia în calcul separarea copilelor, aşa că rudele şi apropiaţii lor caută o soluţie.
"Nu vrem să le separăm. Nu au fost despărţite niciodată" - spun părinții.
Kristin a aflat abia la 20 de săptămâni de sarcină că poartă gemeni. Din păcate, fetiţele nu s-au dezvoltat normal şi s-au născut fără suflare.
Părinţii au mai primit apoi o lovitură. Au aflat că nu le pot incinera, din cauza unei legi controversate, care e în vigoare doar în Carolina de Nord.
După ce povestea a ajuns în presă, s-au format două tabere. Unii susţin că s-ar putea găsi totuşi o variantă.
"Există o excepţie la fiecare regulă. Familia ar fi trebuit să meargă la crematoriu şi să le explice cum stau lucrurile", spun cei din tabăra susținătorilor.
Cealaltă tabără este de părere că familia solicită ceva legal, deoarece - pentru o excepţie de la legea care interzice incinerarea a două persoane, simultan - cel care urmează să fie incinerat ar fi trebuit să-şi dea consimţământul înainte de moarte.
Familia a anunţat că fie va da statul în judecată, fie va face incinerarea în altă parte. Dar, ar vrea ca legea să fie schimbată pentru ca nimeni să nu mai ajungă în această situaţie.
Seymour Hersh, jurnalist castigator al premiului Pulitzer
Tags: incinerare, siameze, carolina de nord,
Un bunic s-a intors acasa, la 2 luni dupa ce a familia l-a declarat mort si l-a incinerat. Cum a fost posibil

Tragedie într-o familie din judeţul Iaşi, unde un tânăr de 28 de ani şi-a pus capăt zilelor chiar înainte de nuntă.
Împietrită de durere, cea care urma să îi devină soţie peste câteva zile spune că în ultima lor conversaţie, logodnicul i-a mărturisit că pierduse două mii de lei la jocurile de noroc. Cuplul are doi copii, de 3 şi 6 ani, iar femeia a rămas fără niciun sprijin şi are nevoie de ajutor.
Vestea că tânărul de 28 de ani a fost găsit fără suflare a căzut ca un trăsnet peste familie. Avea doi băieţi de crescut şi se pregătea de nuntă. Programase cununia la starea civilă sâmbătă, iar luna viitoare voia să facă petrecerea la un restaurant.
Înainte de tragedie, bărbatul a plecat de-acasă după ce i-a spus partenerei sale că a pierdut o sumă mare de bani la jocurile de noroc.
Iubita victimei: "Era tulburat, l-am simţit şi încercam să stau lângă dansul şi el mă tot alunga în casă. A venit soacra de la serviciu şi a discutat cu ea, dar a trimis-o în casă şi pe ea. În secunda aia dacă ieşeam mai repede şi fugeam după dansul reuşeam să îl prind. Îşi făcea griji pentru nuntă, să aibă persoane, să nu se facă de ruşine. A pierdut şi o sumă de bani"
Un bărbat din Caransebeș s-a sinucis sub privirile familie într-un mod terifiant
Bărbatul a terminat şcoala de asistenţi medicali, dar lucra de mai mulţi ani la un spital din Iaşi că brancardier. Cunoscuţii au rămas uluiţi de sfârşitul tragic al tânărului.
Vecină: "Trebuiau să aibă cununia civilă sâmbătă şi pe urmă nunta. Păcat, păcat...Şi o căsuţă să îşi facă acolo în dos, aveau serviciu amândoi, copiii îi mai ţinea soacra. Nu am auzit niciodată să se certe. Erau necăjiţi, necăjiţi."
Cei doi locuiau într-o casă bătrânească cu pereţi şubrezi. Aveau însă în plan să îşi termine locuinţa pe care au început să o construiască din economiile făcute cu greu, ani de-a rândul.
Orice ajutor este binevenit pentru sărmana familie care trece acum prin momente foarte grele.
Seymour Hersh, jurnalist castigator al premiului Pulitzer

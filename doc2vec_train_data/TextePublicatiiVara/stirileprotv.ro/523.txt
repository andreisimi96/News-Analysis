Cel mai lung zbor comercial din lume ar putea fi inaugurat în luna octombrie. Este vorba despre o cursă între Singapore și New York, operată de Singapore Airlines.
Cursa care va pleca de pe aeroportul Singapour-Changi având ca destinaţie aeroportul newyorkez Newark va parcurge o distanţă de 16.700 km în decurs de 18 ore şi 45 de minute, a precizat compania din arhipelagul asiatic într-un comunicat, informează AFP, citat de Agerpres .
În prezent, cel mai lung zbor comercial din lume este efectuat de Qatar Airways, care leagă capitala Doha de oraşul neo-zeelandez în 17 ore şi 40 de minute.
Pentru viitoarea sa cursă fără escală record, Singapore Airlines va utiliza un aparat Airbus A350-900 Ultra Long Range care va fi configurat pentru a transporta 161 de pasageri - 67 la clasa business şi 94 la economic premium, potrivit companiei.
Aparatul capabil să zboare la o distanţă de aproape 18.000 de km, ceea ce înseamnă peste 20 de ore, a efectuat primul său zbor de testare la sfârşitul lunii aprilie.

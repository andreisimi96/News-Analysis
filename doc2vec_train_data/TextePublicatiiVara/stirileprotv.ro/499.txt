Ioan Stanomir, expert în drept constituțional, a comentat (în aprilie), pentru Știrile PRO TV, decizia care a stat în spatele sesizării Curții Constituționale de către Guvern, în cazul lui Kovesi.
În opinia lui Stanomir, dreptatea constituţională este de partea preşedintelui republicii, adică a lui Klaus Iohannis, fiindcă acesta are ultimul cuvânt în ceea ce priveşte revocarea şefei DNA.
Expertul în drept constituțional este de părere că, de fapt, în spatele acestei sesizări pe care Toader a făcut-o la CCR este intenția acestuia de a face din președintele României ”un actor irelevant”.
Reacția experților în drept constituțional
”Este limpede că dreptatea constituţională este de partea preşedintelui republicii, fiindcă acesta are ultimul cuvânt în ceea ce priveşte revocarea şefei DNA. Ceea ce ministrul Justiţiei doreşte să determine este, după toate aparenţele, o decizie a Curţii prin care să îl constrângă pe preşedinte să procedeze altfel.
CCR a admis sesizările PNL, USR și ICCJ pe modificarea Statutului magistraților
Domnia sa a susţinut permanent că preşedintele nu are niciun drept, altul decât de a se conforma punctului de vedere al ministrului Justiţiei.
Este atât de evident că avem de-a face numai cu o decizie politică. Ceea ce Curtea Constituțională urmează să realizeze, judecând după ce crede domnul Toader că se va întâmpla, este să se rescrie Constituţia României făcând din preşedinte un actor irelevent. Aceasta este de fapt miza autentică a bătăliei la care asistăm”, a declarat Ioan Stanomir, expert în drept constituțional.
Ministrul Justiţiei, Tudorel Toader, a anunţat că sesizarea formulată după refuzul şefului statului de a o revoca din funcţie pe Laura Codruţa Kovesi va ajunge în cursul zilei de luni la Curtea Constituţională.
"M-am întâlnit cu doamna premier, i-am prezentat proiectul de sesizare a Curţii Constituţionale, argumentele, conţinutul acelui proiect. Domnia sa a fost de acord, l-a semnat în prezenţa mea. În cursul zilei de astăzi, sesizarea ajunge la Curtea Constituţională", spunea Toader pe 23 aprilie, după întâlnirea cu prim-ministrul Viorica Dăncilă.
Decizia ministrului Justiţiei a venit după ce săptămâna trecută preşedintele României a anunţat că nu o va revoca din funcţie pe Laura Codruța Kovesi, în urma raportului făcut de ministrul Justiţiei.
Tudorel Toader susţinuse că şeful statului nu are abilitatea legală și nici competențele funcționale de evaluare a activității profesionale și manageriale desfășurate de procurorul șef al DNA.
În replică, preşedintele Iohannis a spus că nu există temei legal pentru sesizare şi, totodată, nu este nici un confilct de natură constituţională intre Guvern şi Preşedinţie.

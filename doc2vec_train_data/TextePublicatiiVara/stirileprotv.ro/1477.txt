China, cea mai mare putere economică a lumii, promite investiţii uriaşe în România, în energie şi infrastructură. Zeci de magnaţi chinezi ne-au vizitat în ultimii ani, însă infuzia de capital se lasă aşteptată.
Timid în ţară au apărut câteva firme care produc biciclete, pungi de plastic sau repară electrocasnice. În Prahova a fost anunţată vineri o fabrică de autobuze electrice.
Investiţia aflată în derulare în oraşul Băicoi, din Prahova, se ridică la 100 de milioane de euro, iar chinezii promit că în câteva luni de pe linia de asamblare va ieşi primul autobuz electric. După ce au tatonat câteva luni terenul şi în Ungaria, li s-a părut că românii sunt mai bine pregătiţi. Dar şi mai ieftini.
Frank Xu, investitor chinez: "Muncitorii români lucrează foarte minuţios, suntem siguri că fac bine ceea ce fac."
La 20 de kilometri de Ploieşti, un alt chinez a deschis o fabrică de mase plastice. Mulţi dintre cei 46 de angajaţi sunt români, plătiţi cu salariul minim pe economie.
Vladimir Putin se întâlneşte cu preşedintele Chinei. "Împreună, suntem o forţă imensă"
Liu Shiyu: "Societatea şi locuitorii României sunt oameni cu un nivel ridicat de cultură şi mediul din România este unul bun, avem toate facilităţile."
Cei care muncesc aici recunosc că există restricţii. Nu au voie să vorbească în hala de producţie, programul e strict. Cei mai în vârstă spun că regimul de lucru seamănă cu cel de dinainte de 1989.
Printre români sunt şi colegi veniţi din China. Un bărbat şi-a lăsat în ţara soţia şi cei doi copii şi a acceptat să se mute la noi.
Zheng Yong Yao, mecanic: "În România este mai lejer, e mai relaxat aici, nu există atât de mult stres ca în China. Acolo vor totul în timp şi totul să fie perfect."
La Deva, din 2004, nişte investitori chinezi au deschis o fabrică de biciclete care ajung în toată Europa. Anul trecut au exportat marfă în valoare de 60 de milioane de euro.
Însă investiţiile majore lipsesc. Dacă pe vremuri eram favoriţi, acum am ajuns la coada listei de potenţiali parteneri, după Polonia, Cehia şi Ungaria.
Aurelian Dochia, analist economic: "O parte dintre investiţiile de care se vorbea atunci nu puteau să progreseze decât cu contribuţia autorităţilor române, lucru care nu s-a întâmplat. Contextul internaţional s-a schimbat foarte mult, investiţiile şi fluxurile de capital internaţional au scăzut cu peste 20% anul trecut."
În 2015 investiţiile chinezilor la noi au fost de doar 209 milioane de euro, o cifră ridicolă la nivel macroeconomic, iar în 2016 nu au trecut nici măcar de 100 de milioane de euro.
În schimb, avem relaţii comerciale intense, dar tot în favoarea Chinei. Cumpărăm multe produse de la ei, dar le vindem foarte puţine.
Seymour Hersh, jurnalist castigator al premiului Pulitzer
Tags: china, investitii romania,
SUA intervin într-o altă zonă fierbinte a Globului, disputată de 6 state. Țara care se pregătește de o “invazie”
Vladimir Putin se întâlneşte cu preşedintele Chinei. "Împreună, suntem o forţă imensă"

Florin Iordache a declarat, joi, că şeful statului Klaus Iohannis are opţiunea constituţională de a o revoca pe şefa DNA, menţionând că termenul ar putea fi de 30 de zile, similar cu cel din contencios-administrativ.
"Preşedintele, din punctul nostru de vedere, după ce va apărea motivarea la decizia Curţii, va avea opţiunea constituţională de a revoca", a spus Florin Iordache.
Întrebat ce se întâmplă dacă şeful statului nu o va revoca pe Kovesi, Iordache a răspuns: "Sunt optimist. Preşedintele este primul care să respecte Constituţia".
Referitor la un termen de revocare, Iordache a spus că în motivarea CCR ar putea să apară un astfel de termen.
"Haideţi să aşteptăm motivarea CCR şi probabil că în motivarea CCR va fi prevăzut. Dacă nu, discutăm de termenul din contencios - maximum 30 de zile. Acele speculaţii că poate să-şi continue mandatul nu există", a arătat acesta.
Seymour Hersh, jurnalist castigator al premiului Pulitzer

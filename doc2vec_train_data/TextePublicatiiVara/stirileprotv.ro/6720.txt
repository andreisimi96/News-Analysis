Israelienii nu vor crede niciodată acuzațiile de corupție aduse prim-ministrului Benjamin Netanyahu, pentru că "rasa evreiască este cea mai deșteaptă din lume cu cele mai onorabile calități umane", a afirmat un parlamentar israelian.
Miki Zohar, parlamentar israelian și membru al partidului șefului Executivului, a făcut observațiile în timpul unui interviu radio în care a dezbătut anchetele în curs de desfășurare, în care Netanyahu este acuzat de corupție.
Dezbaterea a avut loc în aceeași zi în care Netanyahu a fost audiat privind mai multe cazuri de corupție, dintre care, în trei, este acuzat direct împrună cu soția sa.
În cel mai grav dosar, premierul israelian este acuzat de trafic de influență pentru că a conspirat alături de patronal unui trust de presă pentru a sabota distribuția cotidianului rival în schimbul publicității pozitive de care s-ar fi bucurat Netanyahu din partea trustului de presă ajutat.
Vorbind în cadrul emisiunii de radio, Zohar a susținut că mulți israelieni încă îl sprijină pe premier, deoarece sunt prea inteligenți pentru a crede acuzațiile împotriva lui.

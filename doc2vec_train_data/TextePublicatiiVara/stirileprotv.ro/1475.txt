Agenţia Naţională de Transplant se restructurează, iar primul pas este înlocuirea directorului executiv, a decis vineri Guvernul. Ministrul Sănătăţii vrea să schimbe conducerea agenţiei.
Cei care vor fi numiţi vor primi şi o lege nouă, mai transparentă, care să redea încrederea oamenilor în transplant, spune ministrul Sănătăţii.
Primul pas pentru modernizarea Agenţiei Naţionale de Transplant este înlocuirea directorului executiv. Postul va fi scos la concurs.
Potrivit unor surse din minister, profesorul Radu Deac, cel care a fost la conducerea ANT din decembrie 2013, nu va participa la concurs. Scandalurile din ultima vreme din domeniul transplantului au dus la o adevărată criză în acest domeniu.
Andreea Moldovan, medic: ”Ar fi nevoie de transparență, de corectitudine, pentru că astea ne lipsesc, iar pacienţii sunt reticenţi în a-şi dona organele sau aparţinătorii pentru că nu ştiu unde ajung.”
Factorii care pot afecta grav ficatul. Cum poate fi evitat un transplant
Tocmai de aceea Sorina Pintea spune că este nevoie de toate aceste modificări. În plus, ministerul Sănătăţii lucrează și la noua lege a transplantului. Totodată Ministrul Sănătăţii spune că noua lege va permite efectuarea transplantului şi în centrele private.
O altă noutate se referă la lista de aşteptare care va deveni publică astfel încât să fie evitate orice speculaţii sau suspiciuni de incorectitudine. Noua lege ar trebui să fie gata înainte de finalul anului.
Seymour Hersh, jurnalist castigator al premiului Pulitzer

Poliția columbiană l-a arestat din nou pe celebrul asasin al lui Pablo Escobar, cunoscut sub porecla Popeye. Acesta este cercetat într-un caz de extorcare de bani.
Potrivit Daily Mail , infirmația a fost confirmată de biroul procurorului general, care a precizat că urmează să furnizeze mai multe detalii despre reținerea lui Jhon Jairo Velasquez, în vârstă de 56 de ani.
Popeye a fost eliberat în 2014, după ce a stat 22 de ani în închisoare pentru că a plănuit să-l asasineze pe un fost candidat prezidențial din Columbia.
În timp ce lucra pentru cartelul Medellin, Velasquez, potrivit propriilor mărturisiri, a ucis peste 300 de oameni cu propriile mâini și a contribuit la uciderea altor aproximativ 3000 de oameni, inclusiv femeia pe care a iubit-o.
După eliberarea din închisoare, el a devenit cunoscut și pe Youtube, unde a dat multe interviuri vloggerilor, criticând în special guvernul socialist din Venezuela.
Doi foști agenți CIA caută averea ascunsă a lui Pablo Escobar. Descoperirea făcută
”NU este vorba că îmi monetizez povestea vieții, ci că trebuie să spun ce s-a întâmplat. Am fost faimos 30 de ani, iar acum vreau să am o opinie, pentru că sunt activist.
Sunt împotriva guvernelor din Venezuela și Columbia. Sunt împotriva lui Donald Trump, din cauza urii lui față de latini. Vreau doar ca părerea mea să fie ascultată.” spunea el într-un interviu acordat New York Times.
Seymour Hersh, jurnalist castigator al premiului Pulitzer
Sursa: Daily Mail

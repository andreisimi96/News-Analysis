Politia de Frontiera Romana
Poliţiştii de frontieră suceveni au descoperit un transport important de ţigări de contrabandă într-o acţiune în care au făcut uz de armamentul din dotare.
Un echipaj al Poliției de Frontieră Suceava, care se afla pe un drum forestier greu accesibil din zona localităţii Brodina de Sus, a depistat un autoturism de teren despre care existau date că ar fi transportat ţigări de contrabandă, relatează Monitorul de Suceava .
Poliţiştii de frontieră au încercat să oprească mașina, însă şoferul acesteia nu a oprit. Au urmat somaţiile legale, care au fost ignorate, iar polițiștii au tras mai multe focuri de avertisment, apoi spre pneurile autoturismului.
Autoturismul a fost abandonat. În interior au fost găsite 13.340 de pachete de ţigări de provenienţă ucraineană, în valoare de 156.078 de lei, adică aproape 34.000 de euro.
Țigările au fost confiscate, iar autoturismul de teren a fost pus sub sechestru. Polițiștii fac cercetări pentru identificarea șoferului.
Politia de Frontiera Romana

Încă o lovitură grea pentru Liviu Dragnea: Partidul Social Democrat a pierdut majoritatea parlamentară în Camera Deputaților.
Această situație îngrijorătoare pentru social-democrați, care sunt amenințați de o moțiune de cenzură, vine după ce mai mulți membri ai PSD au demisionat și s-au înscris în noua formațiune a lui Victor Ponta, Partidul Pro România.
Cea mai nouă înscriere a fost anunțată luni de Ioana Petrescu, fost ministru al Finanțelor în Guvernul Ponta.
Până acum, și-au anunțat demisiile din PSD:
-► fostul ministru al Comunicaţiilor în Guvernul Grindeanu, Augustin Jianu
-► fostul ministru al Sănătăţii, deputatul Nicolae Bănicioiu
-► fostul ministru al Turismului, deputatul Mircea Titus Dobre
-► deputatul Marilena-Emilia Meiroşu
-► deputatul Gabriela Podaşcă
-► deputatul Cătălin Nechifor, fost președinte al Consiliului Județean Suceava
Decizia acestora a atras critici din rândul conducerii PSD, inclusiv prin Liviu Dragnea, care i-a numit "şobolani" şi "trădători".
Ponta susține că Bănicioiu nu a spus că răniții din Colectiv nu au nevoie de ajutor: Nu e așa, sunteți prost informat
USR, PNL și PMP au anunțat deja că vor vota ”pentru” la următoarea moțiune de cenzură împotriva Guvernului Dăncilă.
Fostul preşedinte Traian Băsescu a susţinut duminică seară la România TV că toate partidele mici vor să îşi "rotunjească" numărul de parlamentari şi crede că partidul lui Victor Ponta, Pro România, nu va intra în Parlament.
Băsescu a mai afirmat că PMP va vota moţiunea de cenzură împotriva Guvernului, dar speră ca opoziţia să nu se facă de râs şi să-l vadă apoi pe lierul PSD, Liviu Dragnea, cum "mustăceşte pe sub mustaţă".
”O votăm (moţiunea - n.r.) şi dacă nu are şansă de reuşită, că doar nu o să votăm cu Dăncilă. Marea problemă e să nu ne facem de râs”, a spus Băsescu.
Întrebat dacă Orban a vorbit cu el pentru a susţine moţiunea de cenzură, Băsescu a replicat:
“Nu. Nu PMP este problema. O votăm fără să negocieze nimeni cu noi. Nu suntem de acord să ne aruncăm într-o aventură în care să ieşim iar bătuţi. Am decis să facem moţiune, dar nu avem şanse să treacă. Vreau să avem o minimă şansă, nu să ieşim iar bătuţi şi să-l văd pe Dragnea cum mustăceşte pe sub mustaţă”.
Preşedintele PNL Ludovic Orban a anunţat că partidul a decis să înceapă discuţiile în Parlament pentru depunerea unei moţiuni de cenzură împotriva Guvernului
PSD București condamnă ”dezertările”
Organizaţia PSD Bucureşti-Ilfov a transmis luni că dezertările unor colegi din partid nu pot destabiliza coaliţia PSD-ALDE, astfel că "cei slabi au plecat, cei puternici au rămas".
Filiala mai afirmă că niciunul dintre cei care au părăsit PSD nu ar fi putut să îşi câştige mandatul de parlamentar ca independenţi, iar trădarea partidului reprezintă trădarea votului pe care l-au primit de la cetăţeni. În acelaşi mesaj, citat de News.ro, se arată că, după reforma în domeniul justiţiei, au avut loc mai multe încercări de a dezbina partidul şi de a răsturna guvernare, iar ameninţările preşedintelui Klaus Iohannis, plângerea penală a liderului PNL şi plecarea unora din partid fac parte din “planul nereuşit al Statului Paralel”.
”Dezertările fac parte dintr-un plan nereuşit de răsturnare a guvernării. PSD Bucureşti-Ilfov condamnă dezertările unor colegi şi consideră că acestea nu vor putea destabiliza nici partidul, nici majoritatea parlamentară PSD+ALDE”, transmite organizaţia printr-un comunicat de presă.
PSD Bucureşti spune că trădarea celor care au plecat din partid este imorală şi să te pui în slujba celor care ţi-au fost adversari este dezonorant
“Au plecat cei slabi, au rămas cei puternici. Trădarea este imorală, din orice parte o priveşti. A te pune în slujba celor care ţi-au fost adversari este dezonorant şi nu poate fi justificat cu argumente pompoase prin care se invocă interese superioare. Trădarea este un drum ireversibil – nimeni nu mai poate avea încredere în trădători!”, se mai arată în comunicatul de presă.
PSD Bucureşti subliniază că “dezertorii i-au trădat în primul rând pe cei care i-au votat. Niciunul dintre ei nu şi-ar fi putut câştiga mandatul de parlamentar prin forţe proprii, ca independenţi. Au fost votaţi pentru că au avut alături sigla celui mai puternic partid din România. Prin urmare, trădarea partidului în numele căruia au candidat este o trădare a votului primit din partea cetăţenilor”.
Filiala spune că, după reforma în domeniul justiţiei, au avut loc mai multe încercări de a dezbina partidul şi de a răsturna guvernare. PSD Bucureşti afirmă că ameninţările preşedintelui Klaus Iohannis, plângerea penală a liderului PNL şi plecarea unora din PSD fac parte din “planul nereuşit al Statului Paralel”.
“Din momentul în care PSD a început hotărât reforma sistemului de justiţie din România au avut loc mai multe încercări de dezbinare a partidului sau de răsturnare a guvernării. Tentativele de confiscare a Guvernului, ameninţările preşedintelui Iohannis la adresa premierului, plângerea penală penibilă a preşedintelui PNL, iar acum dezertările câtorva colegi rătăciţi şi lipsiţi de caracter fac toate parte din acelaşi plan nereuşit al Statului Paralel de a bloca reforma justiţiei şi realizarea programului de guvernare. Majoritatea PSD+ALDE este solidă, iar aceste atacuri repetate împotriva partidului nostru ne determină şi mai mult să realizăm ce am început. Vom fi uniţi, nu vom ceda, vom merge până la capăt!”, mai spune sursa citată.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Sursa: News.ro Pro TV

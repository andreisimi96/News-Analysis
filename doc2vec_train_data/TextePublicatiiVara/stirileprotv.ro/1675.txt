A fost mobilizare de forţe în judeţul Constanța, unde tragediile s-au petrecut în lanţ. În doar cinci ore pompierii, scanfandrii şi medicii de la ambulanţă au fost nevoiţi să intervină pentru trei persoane dispărute în ape.
În primul caz, un băiat de 14 ani a fost luat de valuri, la Corbu, şi nu a fost găsit până la lăsarea serii, astfel că salvatorii vor relua căutările luni dimineaţă.
Alte două tragedii s-au petrecut la Neptun şi pe un lac din Tuzla, unde un tânăr de 18 ani şi un bărbat de 43 de ani au fost scoşi fără suflare la mal.
Pe plaja din Neptun, alarma s-a dat după amiază. Un tânăr de 18 ani ieşise să se răcorească după o zi de muncă. Prietena lui a fost cea care a sunat la 112
Tânărul era din Republica Moldova, iar pe timp de vară obişnuia să lucreze la terasele de pe litoral. Din păcate, victima a fost adusă la mal fără suflare.
Un copil de 12 ani a murit înecat într-un canal de irigații, sub privirile prietenilor lui
Ceva mai devreme, pe plaja din Corbu, un băiat de 14 ani a sărit în mare ca să-şi saveleze prietenul cu un an mai mic de la înec.
A reuşit să-şi scape colegul, însă el a dispărut după aceea în valurile mării. Primii martori au fost nişte pompieri, aşa că au sărit imediat în apă .
În scurt timp, la faţa locului au ajuns mai multe echipaje de salvare, care l-au căutat pe băiat până la lăsarea întunericului.
Maior Marian Ciulei: "Ne-am deplasat la faţa locului cu 2 autospeciale de intervenţie şi șase scafandrii. Am început căutările. Din datele pe care le deţinem, persoana ar fi dispărut la cca 100-150 de metri de mal."
Oamenii spun că în zonă curenţii sunt foarte puternici, iar pe plaja sălbatică de la Corbu nu există niciun salvamar.
Căutările băiatului de 14 ani vor fi reluate luni dimineaţă.
Ultima victimă a fost descoperită la Tuzla. Este vorba de un localnic de 43 de ani,  care se pare că a căzut în apă în timp ce se afla la pescuit. 
Seymour Hersh, jurnalist castigator al premiului Pulitzer

Poliţia de Frontieră a primit, miercuri, ultimul lot de autospeciale pentru intervenţie, ca parte din programul de dotare: 96 de maşini.
Nici vorbă însă de echipamentele de care, spun vameşii, au nevoie urgent: cele pentru scanarea camioanelor care intră în ţara noastră. Deocamdată, dotarea cu astfel de scannere e doar la nivel de declaraţii iar controlul mărfurilor se face, ca pe vremuri, manual.
În condiţiile în care Poliţia de Frontieră după o lipsă acută de scannere pentru camioanele care intră în ţară, prin punctele de frontieră, ministrul de Interne a anunţat miercuri, totuşi, dotări noi. Însă nu cu echipamentele strict necesare ci cu 96 de maşini de intervenţie.
Maşinile sunt dacii Duster şi vor fi folosite exclusiv la patrulare sau supraveghere în zona frontierelor. Nici vorbă însă de dotările pe care le cer urgent poliţiştii. Cele necesare pentru controlul mărfurilor de contrabandă sau al substanţelor interzise care pot fi ascunse în vehiculele ce tranzitează Roamania.
Carmen Dan, ministrul de Interne: "Sunt maşini care trebuie să aibă pe ele echipamentul coresponzator pentru că poliţiştii să îşi desfăşoare misiunile în condiţii normale fireşti"
Traficul la graniță, de Rusalii: 409.000 de persoane au tranzitat frontiera română
În urmă cu două săptămâni, ministrul Finanţelor a promis că va cumpăra echipamente moderne, pentru că tot ce intra în ţara să fie verificat electronic.
Eugen Teodorovici: 'Sa fie câte căi de intrare în ţară sunt, adică nu intra nicio maşină pe altă parte, intră, are scanner şi scanner de ultima generaţie, adică ai absolut tot în acel moment''.
Pe de altă parte şi Poliţia Romană a primit, miercuri, îndelung aşteptatele autospeciale. Mai exact, peste 500 de maşini de poliţie Dacia Logan vor înlocui o mică parte din maşinile foarte uzate care patrulează pe străzi în toată ţara.
Adrian Ciprian Miron, adjunct al inspectorului general al Poliţiei Române: "Aşteptam cu mare interes şi pe celelelate pentru că avem nevoie de astfel de autospeciale "
În prezent, peste 60 la sută din parcul auto al Poliţiei Romane ar trebui schimbat.

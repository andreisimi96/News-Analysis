De un sfârșit cumplit a avut parte duminică seara o femeie în vârstă de 47 de ani din județul Constanța.
Soțul ei, cu care se afla în proces de divorț, i-a luat viața în casa în care locuiau, apoi individul a anunțat poliția.
Bărbatul ar fi recurs la acest gest orbit de gelozie, spun apropiații, care povestesc că între cei doi ar mai fi izbucnit conflicte.
Scenele sângeroase s-au derulat duminică seara în locuinţa celor doi, din oraşul Murfatlar. După ce şi-a ucis soţia, bărbatul în vârstă de 46 de ani a sunat la 112 şi le-a povestit poliţiştilor oroarea. Apoi şi-a anunţat şi familia.
La faţa locului au ajuns imediat criminaliştii.
Român dat în urmărire internațională, depistat de poliţiştii bihoreni. Faptele de care este acuzat
Cristina Vasile, IPJ Constanţa: "Bărbatul de 46 de ani şi-ar fi lovit soţia. A fost găsit la faţa locului."
Zafer Sadic, procuror criminalist: "Se pare un conflict conjungal în cursul căruia soţul şi-a ucis soţia prin aplicarea mai multor lovituri. Victima este în locuinţă. Soţul a sunat la 112, ar fi în proces de divorţ."
Cei doi erau căsătoriţi de mai bine de două decenii şi au un băiat, iar de câţiva ani, spun vecinii, bărbatul părea orbit de gelozie. Iar femeia depusese actele de divorţ, motiv pentru care soţul ar fi avut mai multe ieşiri violente.
Soţul victimei lucrează ca şofer de TIR în Germania şi s-a întors în ţara în urmă cu câteva zile.
Bărbatul a fost reţinut pentru 24 de ore, iar luni urmează să ajungă în faţa judecătorilor cu propunere de arestare preventivă pentru 30 de zile omor.

Deşi mai e o lună până la lansarea lui The Crew2, Marian Andrei l-a jucat şi spune că merită toată atenţia. Mai ales dacă nu eşti genul care să se dea în vânt după simulatoare.
The Crew2 e un joc aşa cum nu prea se mai fac în zona asta a producţiilor cu maşini: creat să te distreze. Există şi frustrări dar mai încolo ajungem la ele.
Pe scurt, avem ceea ce se cheamă open world racing. Pe româneşte, te poţi plimba unde vrei tu, iar de pe traseu îţi alege genul de curse la care vrei să pe participi. Eşti în Statele Unite ale Americii, aşa că..dacă ai câteva zeci de minute la dispoziţie, poţi să străbaţi teritoriul de la Est la Vest fără probleme.
Spre deosebire de primul "The Crew", de data asta pilotezi nu doar maşini puternice ci şi avioane sau bărci de viteză. Apropo, "The Crew", dacă nu ştiai vine tocmai din ideea de echipă, echipaj, deci... mizează pe plăcerea de a-l juca multiplayer.
De data asta, povestea din spate... e prea puţin importantă. Focusul e...pe ale tale: câştigi curse, modifici maşini, bagi bani în motoare. Asta, pe uscat. Poţi să te muţi şi în aer, aşa cum spuneam. Ochii la hartă şi o să vezi unde poţi merge pentru o cursă rapidă. Îţi trebuie un pic de îndemânare pentru traseele aeriene, dar, cu puţină şansă poţi să zbori printre zgârie-norii din New York fără emoţii.
"Harry Potter: Hogwarts Mystery", jocul video cu care ”studiezi” la școala personajului celebru
Jocul e gata de livrat pe toate platformele. Vine pe 29 iunie şi va costa în jur de 270 de lei, că orice titlu nou. Pachetul de bază include peste 200 de vehicule, pentru care trebuie să munceşti ca să le deblochezi.
Tags: joc, ilikeit, the crew 2,
Un român care a atacat serverele World of Warcraft a fost condamnat la 1 an de închisoare în SUA
Top citite acum

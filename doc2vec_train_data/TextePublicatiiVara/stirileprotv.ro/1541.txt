Un tânăr irakian arestat vineri în Kurdistanul irakian, bănuit de uciderea unei adolescente în Germania şi-a recunoscut fapta, a anunţat sâmbătă un înalt responsabil al poliţiei din regiunea autonomă din Irak, transmit AFP şi Reuters, conform Agerpres.
Ali Bashar, în vârstă de 20 de ani, urmează să fie judecat în Kurdistanul irakian, a precizat comandantul poliţiei din provincia Dohuk (nord-vestul Irakului).
Sosit în Germania în octombrie 2015, în plină criză a refugiaţilor, tânărul era bănuit că a violat-o şi strangulat-o, la 22 sau 23 mai a.c., pe Susanna Feldman, în vârstă de 14 ani, la Wiesbaden (centrul Germaniei). 
Adolescenta de 14 ani, care ar fi moldoveancă, a fost declarată disparută în luna mai, relatează protv.md. Miercuri, 6 iunie, corpul ei a fost găsit în apropierea centrului de refugiați unde a locuit Bashar.
Pro TV Chisinau
Irakianul a declarat că erau prieteni, dar că în timp ce se aflau într-o excursie împreună, pe fondul consumului de alcool şi droguri, s-au certat şi tânăra a ameninţat că va chema poliţia, a indicat comandantul poliţiei din Dohuk.
Tânărul a plecat din Germania la 2 iunie împreună cu familia sa, înainte să devină suspect şi să fie descoperit cadavrul fetei şi după ce solicitarea de azil i-a fost respinsă.
Circumstanţele plecării sale au ridicat semne de întrebare, în Germania, cu privire la eficienţa poliţiei. Totodată, problema extrădării sale către Germania riscă să genereze dezbateri, în condiţiile în care nu există un acord în materie de extrădare între cele două ţări. Totuşi, media germane au indicat că tânărul urma să fie adus înapoi în Germania chiar sâmbătă.
La Mainz, unde locuia adolescenta ucisă, erau prevăzute sâmbătă mai multe manifestaţii în legătură cu acest caz. Gruparea Gutmenschliche Aktion Mainz avea planificat un marş în memoria tinerei şi împotriva rasismului, în timp ce partidul antiimigraţie Alternativa pentru Germania (AfD) a pregătit o demonstraţie în faţa municipalităţii locale sub sloganul "Destul! Cel puţin trageţi concluziile!".
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

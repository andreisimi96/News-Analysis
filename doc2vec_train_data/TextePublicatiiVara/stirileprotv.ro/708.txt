Doi DJ olandezi care au mixat la festivalul Afterhills au fost prinși, pe Aeroportul din Iași, cu droguri asupra lor. Artiștii au fost duși la sediul DIICOT pentru audieri.
"Vineri au fost aduşi la sediul DIICOT, doi cetăţeni olandezi asupra cărora, la controlul corporal efectuat la Aeroportul Internaţional Iaşi, au fost descoperite substanţe susceptibile a fi droguri. Cei doi cetăţeni care sunt DJ urmează a fi audiaţi la sediul nostru, după care vor fi luate măsurile care se impun", a declarat Cătălin Prisecaru, şeful DIICOT Iaşi, potrivit Ziarul de Iași.
La poarta de filtru, angajaţii Aeroportului Iaşi au observat reacţiile bizare ale celor doi olandezi şi le-au făcut un control corporal mai amănunţit, ocazie cu care au descoperit pastile şi o substanţă vegetală asupra lor, produse susceptibile a fi ecstasy şi canabis.
În cele din urmă, cei doi DJ olandezi au fost eliberaţi vinery şi lăsaţi să plece înapoi în Olanda.

În județul Alba, viitura a luat pe sus mașini și a afectat un drum național. Iar în Mureș, un pârâu umflat a măturat tot ce i-a ieșit în cale. Un pompier chemat în zonă să-i ajute pe localnici, prins în mijlocul apelor, a fost salvat în ultima clipă.
S-au rupt norii vineri seară în satul Lunca Mureşului, iar pârâul din localitate a ieşit din matcă şi a făcut prăpăd. Unul dintre pompierii chemaţi să intervină în zona a avut nevoie de ajutor.
"Colegii l-au apucat la o mână şi l-au scos afară, s-o rupt drumul cu el”; spune un localnic.
Din fericire, subofiţerul este în stare bună. 17 gospodării au fost afectate de viitura.
Natura s-a dezlănţuit şi în localitatea Ciuruleasa din Alba. O maşină care se afla într-un garaj a fost luată pe sus cu tot cu o parte din construcţie şi purtată de apă învolburată sute de metri, până sub un pod. Oamenii spun că au asistat neputincioşi la dezastru.
"A fost rupere de nori şi o venit de pe munte, de pe deal s-au adunat toate pâraiele şi au venit deodată. Mi-a luat maşina, a întors-o, o cărat-o, o umplut-o de apă. A venit cu lemne, cu buşteni a înfundat podurile", povesteşte un localnic.
Vijeliile au distrus mașinile parcate pe stradă, în mai multe oraşe din România
Locotenent Alina Marescu - purtător de cuvânt ISU Alba: "DN 74 care leagă localităţile Brad de Ciuruleasa a fost bocat de aluviuni pe o distanţă de 200 de metri. Tot în urma viturii au mai fost afectate câteva gospodării, terenuri agricole şi au fost luate de viitura două maşini parcate."
În Buşteni, în schimb, şoferii au pus covoare pe maşini ca să le ferească de grindină puternică. Furtuna a fost atât de violenţă încât acoperişul şcolii din Poiana Ţapului a fost smuls de o rafală despre care martorii spun că arată ca un vârtej. Din fericire, la acea oră nu aveau loc cursuri.
Pe de altă parte, apele învolburate ale unui pârâu din Caraş-Severin au măcinat un drum judeţean, iar pe un sens de mers şoseaua s-a surpat.
Seymour Hersh, jurnalist castigator al premiului Pulitzer

O femeie de 63 de ani din Bacău a plătit cu toţi banii din casă greşeala de a invita o necunoscută în apartament.
Străina a abordat-o pe casa scării pe gazdă şi i-a cerut să intre în locuinţă, sub pretextul că îi va da gratuit produse de curăţenie, din partea Primăriei. Cât timp au stat de vorbă în bucătărie, altcineva a intrat şi i-a furat victimei 500 de lei.
Doamna Ana nu s-a gândit nicio clipă la o escrocherie, când a întâlnit-o pe casa scării pe străină. Femeia spune că n-au încântat-o produsele promise gratuit. Dar i-a fost milă de ea când i-a spus că este obosită şi că i-a prinde bine o clipă de răgaz, în apartament.
Amândouă au intrat în bucătărie, iar aici musafira a ţinut-o mereu ocupată pe gazdă. I-a prezentat cu lux de amănunte mai multe produse de igienă, preţ de câteva minute. Femeia şi-a dat seama că a fost păcălită abia după ce musafira a plecat.
"Când m-am uitat în portmoneu mi-am dat seama că nu am mai avut banii, iar când m-am dus în dormitor să îmi iau pijamalele în şifonier era totul pe dos. Atunci am început să tremur şi nu m-am mai putut controla. Mi-au întors tot ce era acolo toate lenjeriile una şi una", povestește victima.
Poliţist arestat după ce a fost prins furând ţigări dintr-un transport cu tutun de contrabandă
Femeia e convinsă că o a altă persoană i-a furat cei 500 de lei, după ce a intrat în casa în timp ce ea era ţinută de vorbă în bucătărie. Victima a cerut ajutorul poliţiştilor, după întâmplare.
"În cauză poliţiştii au întocmit dosar penal pentru furt calificat şi desfăşoară cercetări pentru identificarea fătuitorilor. Atragem atenţia că inconştienţa sau neglijenţă te pot transforma într-o victimă", a precizat Măriuca Amăriei, IPJ Bacău.
"A greşit că a deschis uşa şi a primit-o în casă. Nu ar fi trebuit să facă asta. Golanii ăştia care vin înşeală lumea. Te ţine de voră şi altul te fură. Te fură, te bate, te şi omoară pentru 100 de lei", spune o vecină.
Dacă vor fi identificaţi, autorii furtului pot fi trimişi la închisoare.

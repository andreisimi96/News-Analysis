Deputatul Victor Ponta a anunţat miercuri că a fost exclus din Comisia de afaceri europene şi din Comisia de politică externă, susținând că ”răzbunarea este arma prostului (ajuns la Putere)”.
"Azi am fost sancţionat de către preşedintele Camerei Deputaţilor (dl. Liviu Dragnea).
După 4 mandate de deputat (plus ministru şi premier) am fost exclus din Comisia de afaceri europene şi din Comisia de politică externă", a scris Ponta pe Facebook.
Potrivit acestuia, de acum va face parte din Comisia de abuzuri.
"O să mă ocup să arăt toate abuzurile comise de Puterea actuală - colegii mei de la #ProRomânia au fost toţi exilaţi la Comisia pentru drepturile omului - o să îşi facă datoria foarte bine şi acolo! Răzbunarea este arma prostului (ajuns la Putere), dar #ProRomânia o să lupte în continuare cu şi mai multă îndârjire!", a mai scris Victor Ponta.
El a postat și un VIDEO cu momentul în care - aflat la microfonul din plenul Senatului - încearcă să ”mulțumească” pentru aceste schimbări.
Câteva organizaţii PSD afirmă pe Facebook că Halep a fost huiduită pe Arena Naţională
”Mulțumesc, domnule președinte. Aș vrea să explic votul meu, pentru că sunt convins că colegii nu știu ce au votat. Pot să mulțumesc .. Nu mă huiduiți, că o să zic că ați huiduit-o pe Simona Halep!” - a spus Ponta, după care a fost aplaudat de colegii senatori.
Într-o acțiune de partid la nivel național, PSD a publicat pe paginile de Facebook ale mai multor filiale de județ un colaj foto care susține că, de fapt, nu Gabriela Firea, ci Simona Halep a fost huiduită de oamenii prezenți la Național Arena.
Afirmațiile au adus critici dure din partea publicului, dar chiar și din partea unor membri PSD.
Senatorul PSD, Ionuț Vulpescu, susține că toți colegii săi ar trebui să își ceară scuze pentru acele postări, iar vicepremierul Paul Stănescu a recunoscut că nu Simona, ci Gabriela Firea a fost huiduită.
Iar Victor Ponta le-a cerut foștilor colegi să șteargă minciunile din spațiul public.
Seymour Hersh, jurnalist castigator al premiului Pulitzer

Marţi avem vreme mai bună ca luni. Se mai încălzeşte, instabilitatea scade şi ploile vin după-amiaza prin sud, sud-est, la deal şi la munte.
Miercuri revine instabilitatea. Va ploua din când în când în nord, în centru şi pe la munte. Vor mai fi condiţii de grindină şi de averse torenţiale, presiunea atmosferică va mai creşte, la fel şi temperaturile. Cel mai cald va fi în zona Munteniei.
Joi, instabilitatea persistă şi se mai răcoreşte. De această dată, aversele apar mai ales în zona de munte, prin sudul şi vestul ţării. În regiunile estice va fi vreme mai bună.
Vineri se încălzeşte din nou, norii apar temporar şi o să plouă local în nordul ţării şi la munte. În rest, vin doar câţiva stropi, iar temperaturile vor fi între 22 şi 32 de grade. Cel mai cald va fi în vestul ţării.
Vremea în fiecare regiune
Vremea 3 iunie 2018. În Capitală vor fi 31 de grade la umbră
În Bărăgan şi Dobrogea, dimineaţă este frumoasă, amiaza va fi destul de caldă, iar mai târziu apar şi aversele. Ploile torenţiale şi grindina pot apărea pe zone restrânse.
Cam aceeaşi situaţie şi în Moldova sudică şi în nordul Munteniei: vreme bună în prima parte a zilei, cald la amiază şi averse zdravene după prânz.
În schimb mai sus, în nordul Moldovei şi în Bucovina, se anunţă vreme frumoasă şi temperaturi ridicate. Amiază va fi călduroasă şi maximele trec peste pragul de 30 de grade în multe zone.
Vreme plăcută şi temperaturi în creştere găsim şi în nordul Transilvaniei şi prin Maramureş. Totuşi, la deal şi la munte pot apărea ceva ploi după prânz.
Se încălzeşte perceptibil şi în vestul ţării. Şi aici se anunţă vreme frumoasă. Nu prea sunt condiţii de ploaie.
Mai bine ca luni va fi şi în Transilvania. Se încălzeşte binişor; dimineaţa va fi plăcută, ceata se risipste, iar după prânz pot veni averse prin zonele mai înalte.
Vreme bună şi în Oltenia. Temperaturile ajung la 32 de grade, atmosfera se încinge după prânz şi ploile apar în scurte reprize doar prin zonele deluroase.
În ţinuturile sudice, vremea se anunţă plăcută în prima parte a zilei, dar instabilă mai târziu. Aversele vin în mai multe reprize şi local, pot fi torenţiale, cu grindină şi răbufniri de vânt.
Vremea în Bucureşti
În Bucureşti, marţi se încălzeşte din nou, maxima termică va urca spre 31 de grade şi asta înseamnă vreme călduroasă. După prânz sunt condiţii să plouă în câteva reprize.
Şi miercuri va fi foarte cald, se pot înregistra 31 de grade la umbră, iar pe seară apar nori de ploaie, în special averse, cu răbufniri de vânt şi fenomene electrice.
Joi se răcoreşte şi apar alte averse, vântul va fi activ şi maxima atinge 26 de garde.
Ziua de vineri aduce vreme mai bună, percepem o nouă încălzire, dar mai rămân ceva condiţii de ploaie.
Vremea la munte
La munte, marţi o să fie vreme caldă, însă dupa-amiazaa mai apar ploi de scurtă durată, mai cu seamă în Carpaţii Meridionali.
Miercuri, ploile se înteţesc şi aversele apar pe suprafeţe mari. Vor fi tunete, fulgere, răbufniri de vânt şi grindină.
Joi cam aceleaşi condiţii: multă instabilitate, ploi torenţiale şi grindină. De vineri se simte o încălzire uşoară, va fi soare o bună parte a zilei şi doar local o să plouă.
Vremea pe litoral
Pe litoral, ziua de marţi va fi ceva mai caldă şi poate aduce ploi pe zone restrânse. Temperaturile ating 24 de garde în aer şi 20...21 de grade în apa mării.
Miercuri se încălzeşte simţitor, dimineaţa apar câţiva nori, dar aversele îşi fac loc abia după prânz şi nu chiar peste tot.
Joi se răcoreşte, cresc şansele de ploaie şi se înteţeşte vântul. temperaturile pierd şi sease grade, iar apa va avea cel mult 20 de grade.
Vineri se anunţă vreme mai bună, cu nori puţini şi slabe semne de ploaie. Vântul va fi mai nervos dimineaţa, dar apoi se va domoli şi atmosfera devine plăcută.

În România se nasc tot mai puţini copii, iar aproape 20% dintre cupluri suferă de infertilitate. Culmea este că prea puţine perechi cer sfatul unui medic.
Pe de altă parte, nici statul nu pare interesat de creşterea natalităţii: dovada că nu există o lege pentru fertilizarea în vitro, iar prin programul naţional se decontează o singură procedura pentru un cuplu, când în medie, abia după 5 intervenţii apare una reuşită.
Mariana şi Constantin au încercat 9 ani să devină părinţi. Şi au reuşit după 9 fertilizări în vitro. Ca să le poată plăti, au făcut 3 credite la bancă.
''Am plâns mult, mi-am vărsat nervii, furia, că statul nu ne ajută'', povestește Mariana Stan.
''Am vrut şi să adoptăm, dar nu ne-a fost acceptat dosarul'', spune Constantin Stan.
Cercetătorii sunt tot mai aproape de o descoperire revoluționară în domeniul reproducerii umane
Primul studiu de analiză a problemelor de infertilitate din România arată că 16,8 % din populaţia fertilă studiată a trecut sau trece printr-o astfel de problemă. 11% dintre cupluri au încercat mai bine de 5 ani să devină părinţi. Iar dintre cei care aşteaptă acum un copil, 10 procente au apelat la fertilizare în vitro.
''45% din cuplurile care au o problemă de fertilitate stau acasă şi nu fac nimic. Abia o treime dintre cei care se duc la doctor se duc acolo unde trebuie. Femeile ajung să intre în depresie, se ajunge la divorț'', explică Andreas Vythoulkas, medic.
Aproape jumătate dintre cei care nu pot avea un copil pun această problemă pe seama stresului. Şi se mulţumesc să spună că aşa vrea cel de sus, fără să meargă la un control medical.
''Întărim ideea că ei trebuie să se adreseze unor medici care au această pregătire şi ceilalți medici să nu termporizeze trimiterea către aceşti specialiști'', explică Radu Vladareanu, preşedintele Asociaţiei de Reproducere Umană din România.
Şi în timp ce natalitatea este tot mai scăzută în România, autorităţile rămân nepăsătoare.
Prin programul național, statul finanţează o singură fertilizare in vitro pentru un cuplu. Aşa se face că în aproape 3 ani s-au născut doar 1306 copii în familiile care au apelat la o astfel de procedură.
''Cred că suntem singura ţară din Europa care nu avem o lege de reproducere umană asistată. Avem nevoie de o finanţare mai mare'', transmite Sorina Pintea, ministrul Sănătății.
Deocamdată se lucrează la acest proiect. Iar dacă Guvernul nu va aloca un buget mai mare pentru sănătate, cel mai probabil vor fi luaţi bani de la alte programe pentru a fi alocaţi celui de fertilizare.
Seymour Hersh, jurnalist castigator al premiului Pulitzer

Sărbătoarea celor 100 de ani de la Marea Unire ne găseşte indiferenţi în faţa a ceea ce avem mai de preţ: cultura.
La Hobița, “Casa Constantin Brâncuşi” putrezeşte, iar la Târgu Jiu pe Coloana Infinitului au apărut pete negre. Duminică, la ''Romania, te iubesc'' vedem cum finanţează statul principalele instituţii de cultură, cât de bine ştiu acestea să atragă publicul, dar şi în ce condiţii sunt păstrate lucrările marilor artişti contemporani.
Duminică, la ”România, te iubesc”, mergem până în Hobița să vedem cum se face turism cultural în satul în care s-a născut Constantin Brâncuşi.
Doi turişti olandezi opresc în faţa casei muzeu. Ghidul le explică în română, ei îi răspund în engleză. Fiecare înţelege ce poate.
La câteva case de muzeu găsim monumentul istoric B - 09493 - Casa "Constantin Brâncuşi". Aşa apare această clădire în documentele oficiale ale Ministerului Culturii. A fost casa surorii lui Constantin Brâncuşi, pe care a ridicat-o din bârnele casei în care s-a născut sculptorul în 1876. Am filmat casa în 2013. De atunci, 3 din cei 4 pereţi s-au prăbuşit.
Mergem şi la Târgu Jiu. Guvernul încearcă de ani de zile să includă ansamblul monumental, unic în lume, în Patrimoniul Unesco. Doecamdata fără succes. Între timp pe Coloana Infinitului au apărut pete negre.
Cercetător Centrul Brâncuşi: “Stratul acesta se perforează . Acolo unde se perforează intră umiditate şi apar pete negre”
Reporter: “Există un proiect concret în acest sens?”
Marcel Romanescu - primar Târgu Jiu: “La momentul ăsta nu. Eu cred că în 2019 vom găsi o soluţie.”
Tot duminică discutăm despre starea instituţiilor de cultură cu Mircea Cantor unul dintre artiştii români cu lucrări în marile muzee ale lumii.
Mircea Cantor: “Vara asta am fost la muzeul din Galaţi, singurul muzeu de artă contemporană înfiinţat în vremea comunismului din ţară. Spre uimirea mea, muzeul se află într-un bloc. Da, e pe strada Traian Boc V5.”
Muzeul deţine şi o lucrare a Anei Lupaș. La Londra în muzeul Tate Modern lucrarea Anei Lupaș are propria încăpere. La noi altă lucrare a artistei, "Marele Zmeu în zi de Sărbătoare" adună praf în depozit.
Tot duminică vă arătăm drumul pe care merg turiştii spre muzeul naţional de artă contemporană .
Muzeul se afla în clădirea Palatului Parlamentului. Iar drumul ține de Camera Deputaţilor. Am mers în Comisia de Cultură din Senat din care fac parte 3 foşti miniştri ai Culturii, să vedem ce au de spus despre asta.
Cum ştie statul român să inrgijeasca şi să preţuiască moştenirea marilor săi artişti, ce strategii au muzeele pentru a-şi aduce publicul aproape şi câţi bani investeşte România în cultură în an centenar, aflaţi duminică, la ora 18:00, la ”România, te iubesc”.
Tags: constantin brancusi, romania te iubesc, cultura, hobita, mnar, mnac,
Calculul lunar al românilor: 76 de lei pe sport și cultură, 150 de lei pe țigări și băutură
Top citite acum

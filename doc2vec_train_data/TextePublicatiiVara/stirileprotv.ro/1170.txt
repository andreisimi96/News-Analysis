Echipele de intervenţie au continuat marţi să caute în casele prăbuşite şi acoperite cu cenuşă trupurile locuitorilor dispăruţi din satele distruse de erupţia vulcanului Fuego din
Cel puțin 70 de oameni au murit, potrivit unui nou bilanţ provizoriu al autorităţilor locale, informează AFP şi DPA, conform Agerpres.
Cea mai recentă victimă este un băiat în vârstă de opt ani, care suferise arsuri grave şi urma să fie transportat la un spital din Statele Unite.
"Vom continua până când vom găsi ultima victimă, chiar dacă nu cunoaştem numărul persoanelor decedate. Vom cerceta zona atât timp cât va fi nevoie", a declarat pentru AFP Sergio Cabanas, directorul Agenţiei naţionale de gestionare a catastrofelor (CONRED).
Acelaşi oficial a precizat că, dată fiind natura erupţiei, care a degajat cantităţi uriaşe de noroi, lavă şi cenuşă fierbinte, şansele de a descoperi supravieţuitori sunt foarte mici.
O stradă din Hawaii a fost înghiţită de "un val de lavă". "8 case, distruse în 12 ore"
"Dacă eşti prins în fluxul piroclastic, e dificil să rămâi în viaţă", a subliniat el, adăugând că anumite trupuri complet calcinate ar putea să nu fie găsite niciodată.
Jeturile spectaculoase de lavă şi cenuşă care au fost eliberate de craterul acestui vulcan, ce are o înălţime de 3.763 de metri şi se află la o distanţă de 35 de kilometri sud-vest faţă de capitala Guatemalei, au semănat panică în rândul locuitorilor satelor aflate pe pantele vulcanului şi au determinat evacuarea urgentă a peste 4.500 de persoane.
Suspendate pe timpul nopţii, operaţiunile de căutare au fost reluate în zorii zilei de marţi în împrejurimile vulcanului, acoperite de un strat consistent de cenuşă. Agenţii de intervenţie au fost nevoiţi să îşi protejeze căile respiratorii din cauza prafului dens de particule vulcanice, ridicate în aer de vehiculele echipajelor de urgenţe care străbat zona.
Vulcanul Fuego se află în "repaus activ"
Eddy Sanchez, directorul Institutului de vulcanologie din Guatemala, a declarat pentru AFP că erupţia de duminică a eliberat "multă energie" şi că vulcanul Fuego, intrat în perioada de "repaus activ", ar putea să producă în continuare erupţii explozive, care, totuşi, "nu ar trebui să fie catastrofale".
Luni seară, Institutul naţional medico-legal (Inacif) din această ţără a anunţat că a numărat 69 de cadavre, dintre care doar 17 au putut fi identificate. Potrivit CONRED, au fost raportate 46 de persoane rănite, din care jumătate în stare gravă, iar doi agenţi de salvare sunt daţi dispăruţi.
În San Miguel Los Lotes, un sat distrus de erupţie, un jurnalist de la AFP a observat un peisaj dezolant, marcat de rămăşiţele unor case prăbuşite şi trupuri carbonizate de oameni şi animale domestice, zăcând în stratul de noroi şi cenuşă care acoperă străzile locale.
Duminică, imaginile difuzate la televiziune şi pe reţelele de socializare au arătat un uriaş nor de cenuşă coborând pe pantele vulcanului Fuego înainte de a acoperi o stradă, în timp ce locuitorii şi membrii echipelor de salvare fugeau pentru a se salva.
Altele prezentau persoane acoperite cu cenuşă, pe care agenţii de intervenţie încercau să le ghideze spre adăposturi. În total, erupţia vulcanului Fuego a durat peste 16 ore.
Luni seară, preşedintele guatemalez Jimmy Morales a afirmat că evenimentul reprezintă "o tragedie" şi a anunţat că operaţiunile de căutare şi de asistenţă oferită sinistraţilor vor continua în zonă atât timp cât va fi nevoie. Preşedinţia a precizat că un plan de reconstrucţie a început să fie redactat marţi.
Congresul din Guatemala a votat un decret prezidenţial care a declarat stare de catastrofă naturală în departamentele Escuintla (sud), Chimaltenango (vest) şi Sacatepequez (sud-vest), cele mai afectate de erupţie. Deputaţii au comandat de asemenea întocmirea unui raport care să prezinte dimensiunea pagubelor înregistrate în fermele de cafea şi porumb afectate.
Erupţia a afectat mai ales localităţile rurale apropiate de vulcanul Fuego şi oraşul colonial Antigua, cel mai important sit turistic din Guatemala.
În total, 1,7 milioane de persoane sunt afectate în diverse grade de această catastrofă naturală, potrivit reprezentanţilor Protecţiei Civile.
Vulcanul Fuego a intrat în faza de erupţie şi în ianuarie 2018. În septembrie 2012, o altă erupţie a determinat evacuarea celor 10.000 de persoane care locuiau în satele aflate pe flancul sudic al vulcanului.
În Guatemala există alţi doi vulcani activi: Santiaguito (în vestul ţării) şi Pacaya (la 20 de kilometri sud faţă de capitală).
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

Cele 3 lebede din grupul care în urmă cu o lună şi jumătate a fost salvate dintr-o baltă cu reziduuri petroliere din judeţul Bihor şi-au revenit destul de bine ca să poată fi eliberate pe un lac din Mureş.
Din păcate, 3 surate nu au supravieţuit. Mai mulţi ornitologi pasionaţi şi veterinari au reuşit să le cureţe penajul îmbibat de substanţe toxice, dar după zile şi zile de eforturi, nişte hoţi au reuşit să fure din clinică cele 3 înaripate supravieţuitoare.
După ce cazul a ajuns în presă, lebedele au fost înapoiate, tot pe ascuns. Acum, părinţii şi un boboc vor fi monitorizaţi permanent.
Superbele păsări au încă pete de ulei pe o parte dintre pene, dar se simt bine. Oricum, îşi vor schimba penajul în următoarele luni, iar la toamnă vor putea să zboare spre ţările calde.

România ar fi putut cere ajutorul unor experţi europeni pentru o reală reforma în învăţământ, însă nu a făcut-o.
În schimb, Bulgaria şi Croaţia au solicitat acest sprijin, spune comisarul european pentru Educaţie, sosit joi la Bucureşti. Conform Comisiei Europene, obiectivul principal în educaţie este dezvoltarea aptitudinilor sociale, digitale şi antreprenoriale, pe care trebuie să le stăpânească şi un absolvent de clasa a 8-a.
România stă prost la capitolul practică, atunci când vine vorba despre pregătirea propriilor elevi. Comisarul european pentru Educaţie susţine însă că această problemă este una mai degrabă europeană.
Tibor Navracsics, comisarul european pentru Educaţie: "Sistemele educaţionale europene sunt foarte puternice în cunoaşterea teoretică, dar, din nefericire, destul de slabe la predarea abilităţilor. Iar asta este valabil şi pentru România. Încurajăm fiecare stat membru, inclusiv România, să pună accent pe practică, pe modernizarea învăţământului vocaţional şi să facă mai mult în ceea ce priveşte digitalizarea".
Printre recomandările Comisiei Europene se număra investiţia în învăţământul preşcolar. Parlamentul României a adoptat deja o lege prin care grădiniţă devine obligatorie de la 5 ani, începând cel mai târziu cu anul 2020, pentru că până în 2030 şi grupa mică să fie obligatorie.
Bookfest 2018. Ultima carte citită de președintele Klaus Iohannis
Iar ca să determine copiii să vină cu drag la ore, şcolile româneşti ar avea nevoie de o investiţie majoră în pregătirea profesorilor şi de o modernizare a programelor şcolare.
Tibor Navracsics, comisarul european pentru Educaţie: "Cred că este vorba despre întreaga atmosferă, evident, standardele de viaţă ale profesorilor, gradul lor de mulţumire cu propriile standarde, conţinutul şi forma activităţilor la clasă şi probabil flexibilitatea formelor de învăţământ poate ajuta mult"
Din păcate, România e departe de standardele europene. La finalul clasei a 8-a, de exemplu, elevii ar trebui să ştie alte lucruri decât îi învaţa scoala românească.
Tibor Navracsics: "Recomandăm introducerea aptitudinilor sociale, antreprenoriale şi digitale în curricula naţională. înţeleg că nu este o prioritate acum în România, dar ar putea ajuta mult pe viitor"
Erasmus, programul european pentru educaţie desfăşurat cu mare succes, va primi un buget dublu, pentru a le permite studenţilor europeni să înveţe în mai multe centre.
Seymour Hersh, jurnalist castigator al premiului Pulitzer

Intenţia ministrului italian de Interne, Matteo Salvini, de a organiza un recensământ privind comunitatea ţiganilor din peninsulă, a stârnit un val de proteste.
Pe lângă cele venite din partea opiniei publice, Salvini şi-a atras şi criticile partenerilor din guvern. Liderul mişcării anti-sistem Cinque Stele a declarat că iniţiativa este neconstituţională.
Propunerea lui Matteo Salvini, de a face un recensământ al comunităţii rome, cu scopul de a-i expulza pe cei care au cetăţenie străină şi se afla ilegal în Italia, a declanşat o furtună de critici. Mulţi i-au reproşat inclusiv că s-a inspirat din practicile regimului fascist al lui Benito Mussolini.
Femeie: "Este cumplit şi ne face să ne gândim la trecutul plin de restricţii, anii dictaturii. Cred că este ruşinos pentru noi, italienii, care am mers peste tot în lume.."
Femeie: “Exista riscul să ia o turnură rasistă. Cuvintele ar trebui să fie măsurate, în forumurile unde se poartă astfel de discuţii, nu pe stradă, nu în interviuri".
Bătaie cu săbii și topoare între 2 clanuri din Alexandria, oprită cu focuri de armă
Bărbat: "Nu, de ce? Doar că trebuie să fim serioşi, să o facem fără răzbunare, fără prejudecăţi. Legalitatea şi bunul simţ ar trebui să existe.."
Câţiva reprezentanţi ai comunităţii vizate se declară stupefiaţi. Această familie , venită în Italia în timpul războiului din fosta Iugoslavie, s-a mutat recent dintr-o tabără de nomazi, într-o casă dintr-o suburbie a Romei.
Cetăţean: "Brusc, mi s-a făcut pielea de găină. Am mers la şcoală, am învăţat ceva, şi prima mea reacţie a fost negativă... Mergem înapoi în 1939, nu?
Franco Di Domenicantonio, voluntar asociaţie creştină: "Nu credem că realităţile comunităţii rome constituie o problemă. Nu este o problemă. Este doar unul dintre factorii din societatea noastră, care are parte de greutăţi suplimentare şi care are nevoie de acces la aceleaşi drepturi ca tot restul lumii"
Şi Comisia Europeană a reacţionat la controversata propunere, amintindu-i ministrului Salvini ca "drept regulă generală, un cetăţean european nu poate fi expulzat în baza criteriilor etnice". Potrivit estimărilor, în Italia trăiesc în jur de 180 de mii de romi, dintre care 43% au cetăţenia italiană.

Tibi Uşeriu, românul care a câştigat de 3 ori consecutiv Ultramaratonul de la Polul Nord, a reuşit să ducă la bun sfârşit încă o cursă extremă: Ultramaratonul Everestului, în munţii Himalaya.
În 14 ore, reușit să străbată cei 60 de kilometri, la mare altitudine, şi să ocupe locul al 12-lea în competiţie.
Chiar dacă Tibi nu a trecut printre primii linia de sosire, este remarcabil chiar faptul că a reuşit să încheie acest concurs.
Cred că orice alergător îşi doreşte să facă o cursă la peste 5000 de metri. Eu am ales Ultramaratonul Everestului."
După ce a reuşit 3 ani la rând să câştige cea mai grea competiţie, Ultramaratonul 6633 de la Polul Nord, Tibi Usheriu nu s-a mulţumit cu atât. A terminat cu brio încă o cursă extremă - în Munţii Himalaya - Ultramaratonul Everestului.
Sportivul a luat startul alături de alţi 21 de concurenţi. Obişnuit cu distanţele lungi de peste 600 de km, Tibi a reuşit să parcurgă cei 60 de km în 14 ore şi 1 minut şi a terminat pe locul al 12-lea. Nepalezul care a câştigat câştigat a încheiat traseul în mai puţin de 7 ore.
Calvarul prin care a trecut Tibi Ușeriu la -37 de grade, la ultramaratonul de la Polul Nord. Mărturia mamei sale
Drumul a fost unul extrem, plin de suişuri şi coborâşuri.
"Pe la 5.300 e altă lume, vai de capul meu. Avalanşe sunt din 20 în 20 de minute, sunt avalanşe mici şi avalanşe mari."
Cursa a fost cu atât mai grea cu cât aerul este rarefiat, iar riscul de avalanşe e ridicat. Nu e de mirare, aşadar, ca 12 concurenţi au fost nepalezi, obişnuiţi cu aceste condiţii extreme.
Tibi Useriu: "Eşti în reluare, eu am impresia că alerg, dar ard tot, efectiv nu ai aer, nu ai aer pentru nimic, e foarte foarte greu. Traseul în sine nu poţi să îl compari cu nimic."
Tibi a plecat în Himalaya în urmă cu 3 săptămâni, special pentru a se obişnui treptat cu clima. Acasă, familia este extrem de emoţionată.
Eftinia Moisan, mama lui Tibi: "Sânge să îi dea din picioare şi nu se lăsă. Să-l ajute Dumnezeu să meargă. E foarte greu şi acolo a zis că e un pic de zăpadă şi e altitudinea mare."
De această dată, maratonistul Tibi Ușeriu a concurat pentru o asociaţie care sprijină bolnavii de epilepsie.

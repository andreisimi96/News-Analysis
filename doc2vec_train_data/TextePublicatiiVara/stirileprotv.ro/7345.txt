O moldoveancă stabilită în Italia a fost înşelată cu 10.000 de euro de un bărbat care s-ar afla în închisoare. Ea spune că el a acostat-o pe o reţea de socializare, a legat cu ea o relaţie, după care i-a cerut 10.000 de euro.
Femeia i-a dat banii, iar bărbatul a dispărut, relatează protv.md .
„Eu am crezut în el. Îmi promitea multe - că mă iubeşte, că vrea familie”, a declarat femeia pentru sursa citată.
Tânăra a povestit că a făcut cunoştinţă, acum trei ani, cu un bărbat pe o rețea socială. Au comunicat câteva luni, după care acesta i-a zis că se află în detenţie de câţiva ani şi are nevoie de o sumă mare de bani ca să fie eliberat.
„Mi-a spus că îi trebuie urgent 10.000 de euro. Cum îi dau banii, cum cumpăra anii şi iese urgent... Are nevoie de bani că trebuie să iasă urgent de la puşcărie”, a povestit.
Femeia l-a crezut. Fiind la muncă în Italia, a revenit acasă, a scos banii din bancă și i-a trimis printr-o rudă.
„M-am întâlnit cu verişorul lui și i-am dat banii”, a spus femeia.
După ce i-a transmis banii, bărbatul a dispărut, iar de rudele acestuia nu poate da. Mai mult, femeia susţine că a fost ameninţată.
Fiind peste hotare, a contactat poliţia din Moldova pe Viber. Ea a transmis o cerere în care a cerut să i se facă dreptate şi a anexat mai multe înregistrări audio cu discuţiile dintre ea şi rudele bărbatului.
Seymour Hersh, jurnalist castigator al premiului Pulitzer

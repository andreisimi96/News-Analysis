Natura continuă să facă ravagii în mai multe zone din țară. O furtună violentă a măturat o localitate din Arad, unde aproximativ două sute de gospodării au fost inundate, sub privirile îngrozite ale oamenilor.
În timp ce în alte regiuni bucăți mari de gheață au distrus hectare întregi de culturi. Și veștile nu sunt deloc bune. Patru județe din nordul Moldovei sunt până în această seară sub cod portocaliu de fenomene extreme, iar alte 24 se află sub cod galben.
În doar 20 de minute, furtuna care s-a abătut asupra comunei Păuli; din judeţul Arad a semănat dezastru. Aproximativ două sute de case, curţi şi grădini au fost acoperite de apă şi aluviuni adunate de pe dealuri.
Oamenii au încercat disperaţi să mai salveze din bunuri. Primarul localităţii da vina pe autorităţile care, în urmă cu doi ani, ar fi inaugurat drumul judeţean numit şi Drumul Vinului fără să existe un sistem de colectare a apei. Nemulţumiţi sunt şi sătenii.
Rău a fost şi în Vama Veche. A plouat puternic, dar au căzut şi bucăţi mari de gheaţă.
Inundaţii catastrofale în Alba şi Mureş. Un pompier era să fie luat de viitură
Grindina a lovit şi comună Smârdan din judeţul Galaţi. Gheaţa a lăsat semne pe tabla maşinilor şi a spart parbrizele şi lunetele câtorva autoturisme. În grădini şi pe câmp, hectare întregi de culturi au fost distruse.
Pe de altă parte, pompierii au descoperit că, intre satele Piscu şi Vameș, apa a săpat un adevărat şanţ pe sub o linie de cale ferată.
În judeţul Bacău, la Oneşti, pompierii au intervenit pentru a scoate din maşinile blocate de ape trei adulţi şi un copil.
În schimb, la Sascut, o bătrână speriată de ape a rămas în câmp dezorientată, iar un pescar care a văzut-o a sunat la 112.
Dezastru în Galați după codul roșu de ploi. Localnicii sunt supărați pe Dumnezeu. ”Uite ce ne dă!”

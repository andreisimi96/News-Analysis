Conceptul "bani pe internet" există încă de la apariția în masă a internetului. Doar că... nu tot ce zboară se mănâncă.
Sunt sute de site-uri care promit că vă pot îmbogăți peste noapte, daca vă uitați la reclame, de exemplu.
Unul dintre cele mai vechi site-uri este cashsurfers.com.
Între timp, piața s-a diversificat, iar unii utilizatori pot fi recompensați financiar dacă răspund la chestionare online, de exemplu, așa cum e Money Connexion.
Trafficmonsoon are inclusiv în România o prezență pe anumite site-uri, însă cel care a pus la cale această ”afacere” a fost prins pentru abuzuri sexuale, având o cauțiune pe numele său de 100.000 de dolari.
În concluzie, fiți foarte atenți la ce vi se oferă pe internet, pentru că nu există câștiguri reale ”peste noapte”.

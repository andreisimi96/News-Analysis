Bucovina a devenit tot mai tentantă pentru turiștii străini care ne vizitează țara. Cei care călătoresc cu rulota își prelungesc automat șederea, după ce găsesc în această zonă, pe lângă peisajele fabuloase, și campinguri civilizate.
În campingul din Dragomirna turiștii găsesc inclusiv un foișor instalat în mijlocul apei, unde pot lua masa.
Ioan Burac, proprietar camping: "Le mai putem oferi și o plimbare prin pădure, echitație cu ponei pentru cei cu copii, pescuit sportiv. Majoritatea sunt străini. Mulți vin pentru o seară aici și mai stau câte o zi-două."
Peter a venit din Austria și face un tur al României. Impresionat de liniștea locului, a decis să-și prelungească popasul cu încă două nopți.
Peter, turist din Austria: "Oamenii sunt foarte primitori și prietenoși și nu am avut nicio problemă până acum."
Turiştii care au ajuns în Bucovina în această vacanţă au îmbinat ospețele cu plimbările în aer liber
Proprietarul campingului a investit zeci de mii de euro în spațiile de relaxare, dar spune că, pe străini, tot lucrurile simple îi încântă.
Aurel Husarciuc, proprietar camping: "E bucuria lor când văd mașina de spălat, mai ales că vin de pe drumuri."
Niște olandezi au auzit numai lucururi bune despre campingul de la Sucevița, așa că au hotărât să se odihnească aici.
Turistă din Olanda: "Este un peisaj foarte frumos, case frumoase și suntem foarte încântați de drumuri, în comparație cu Ucraina."
Turist din Olanda: ”Condițiile sanitare sunt foarte moderne, dar și mâncarea a fost foarte bună."
Cătălina Velniciuc, Centrul Național de Informare și Promovare Turistică Suceava: "Numărul de turiști străini în Bucovina este în continuă creștere. Dacă în 2016 aveam aproximativ 51.000 de turiști sosiți în Bucovina, în 2017 au fost peste 53.000 de turiști. Pe primul loc sunt turiștii din Spania, urmați de cei din Germania și Italia, urmează apoi Polonia, Austria, Franța."
Anul trecut, peste 400.000 de persoane au vizitat această zonă a țării.
Seymour Hersh, jurnalist castigator al premiului Pulitzer

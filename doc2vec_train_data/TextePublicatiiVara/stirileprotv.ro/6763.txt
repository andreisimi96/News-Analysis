Un impact violent a avut loc vineri pe o șosea din Dâmbovița. Un copil în vârstă de zece ani a ajuns la spital după ce mașina în care se afla a fost lovită de un autoturism și proiectată pe câmp.
Ambii conducători auto susțin că nu sunt vinovați de producerea accidentului. Accidentul s-a petrecut pe Drumul Naţional 71, la ieşire din localitatea Brăteşti. Cei doi şoferi, ambii în vârstă de 37 de ani, veneau dinspre Târgovişte şi se îndreptau către Capitală. La un moment dat, unul dintre ei susţine că a vrut să vireze la stânga, pentru a intra într-o benzinărie, dar a fost izbit violent de maşină care circulă în spate.
În urma impactului puternic, maşina lovită a fost aruncată pe câmp. În autoturism se afla şi un băiat în vârstă de zece ani.
Copilul a fost rănit, preluat cu o ambulanţa şi transportat la spitalul din Târgovişte. Din fericire, spun medicii, este în afara primejdiei. Între timp, poliţiştii au deschis o anchetă şi urmează să stabilească cine se face vinovat pentru producerea accidentului.
Tags: masina, accident, copil, ranit, dn71,
O maşină cu 3 adulţi şi un copil a căzut în râu de pe pod, la Timişul de Sus

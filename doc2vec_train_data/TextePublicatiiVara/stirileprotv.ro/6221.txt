Ministerul Sănătăţii face apel către populaţie să meargă la centrele de transfuzii să doneze voluntar sânge, având în vedere deficitul care se înregistrează în lunile de vară, pe perioada concediilor şi a muncilor agricole.
"Având în vedere sesizările constante privind deficitul de sânge şi produse de sânge din unele unităţi sanitare, Ministerul Sănătăţii face apel către populaţie să meargă la centrele de transfuzii să doneze voluntar. De exemplu, numai în Bucureşti există un deficit de colectă, care se accentuează în perioada verii, având în vedere că cererea zilnică a unităţilor sanitare este de 700 - 800 componente sânge/zi, iar Centrul de transfuzii poate să asigure 500 componente/zi şi mai puţin în perioada verii. În lunile de vară, pe perioada concediilor şi a muncilor agricole, sistemul se confruntă frecvent cu scăderi ale colectei, la centrele de transfuzii prezentându-se cu 20 - 25% mai puţini donatori faţă de media obişnuită. Pe de altă parte, tot în această perioadă, există o cerere mai mare din cauza numeroaselor accidente rutiere sau a operaţiilor planificate. Ca urmare, se creează un dezechilibru între cerere şi cantităţile disponibile", se arată într-un comunicat al Ministerului Sănătăţii remis, vineri, Agerpres.
Ministrul Sănătăţii, Sorina Pintea, a mulţumit persoanelor care înţeleg importanţa donării de sânge şi, prin gestul lor, ajută pacienţii.
"Vreau să mulţumesc şi celor 43 de donatori care au participat ieri (joi - n.r.) la acţiunea organizată de Centrul de Transfuzii Bucureşti prin care a fost marcată Ziua Mondială a Donatorului. Tot în Parcul Herăstrău îi aşteptăm în weekend pe tineri, pentru a dona în cadrul acţiunii comune cu organizatorii festivalului Untold", a declarat Pintea, citată în comunicat.
Ministrul Sănătăţii a subliniat, totodată, efortul depus de reprezentanţii centrelor de transfuzii pentru atragerea de donatori prin campanii şi acţiuni dedicate, dar a adăugat că trebuie făcut mai mult.
Cum arată acum românul care a slăbit 130 de kilograme
"Conducerea Institutului Naţional de Hematologie trebuie să facă o analiză a situaţiei centrelor de transfuzie şi să analizeze posibilitatea de prelungire a programului de lucru sau de organizare a acestuia şi pe perioada weekendului în oraşele unde există centre universitare, acolo unde nevoia de sânge şi produse din sânge este mai mare", a afirmat Sorina Pintea.
Seymour Hersh, jurnalist castigator al premiului Pulitzer
Un bărbat din Galați cu o alcoolemie de 6,3 la mie în sânge a murit la spital
Cum arată acum românul care a slăbit 130 de kilograme

O familie întreagă din Gorj, găsită fără suflare în garsoniera lor. Ce le-a adus sfârșitul
Tragedie la Rovinari, în judeţul Gorj, unde o fetiţă de 12 ani şi părinţii ei au fost găsiţi fără suflare în garsoniera în care locuiau. Cei trei s-ar fi intoxicat cel mai probabil cu monoxid de carbon, susţin pompierii.
Medicii au încercat în zadar să îi mai readucă la viaţă.
Tragedia s-a produs marți seară în garsoniera în care bărbatul de 39 de ani şi soţia sa de 32 de ani, locuiau împreună cu fiica lor.
Mama femeii decedate a fost cea care a dat alarma, marți seară, când de ore bune nu i-a răspuns la telefon.
Zona a fost imediat împânzită de echipaje ale pompierilor şi ambulanţe. În speranţa că mai poate fi salvată, medicii au transportat-o pe fetiţă la spital. Din nefericire, copila se stinsese deja, odată cu părinţii ei.
”La ajungerea echipajelor la faţa locului am constatat o persoaan de sex masculin, i se acordă primul ajutor de medicul de pe ambulanță, iar o persoană de sex feminin se afla în cadă”, a transmis Stanciu Stanciu, ISU Gorj.
Bărbat mort găsit pe o bancă, într-un parc din Cluj Napoca
În garsonieră au fost descoperite însă concentraţii foarte mari de monoxid de carbon, provenite, cel mai probabil, de la un boiler instant cu care era încălzită apa la baie. În tot acest timp, locatarii din bloc au fost evacuaţi, mai ales că au fost semnalate şi scurgeri de gaze.
Instalaţia de gaze a fost verificată de specialişti, fără a fi descoperite însă nereguli.
În urmă cu câţiva ani, într-un alt bloc din oraş, un tată a fost găsit mort în condiţii similare cu toţi cei şapte copii ai săi.

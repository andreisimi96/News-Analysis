Secretarul de stat american Mike Pompeo a salutat joi discuţii 'substanţiale' purtate cu generalul Kim Yong Chol, considerat mâna dreaptă a lui Kim Jong-Un.
Discuţii substanţiale cu echipa Coreei de Nord. Am vorbit despre priorităţile noastre pentru eventualul summit între liderii noştri', a menţionat Pompeo într-o postare pe Twitter, în finalul întâlnirii - care a durat aproape două ore şi jumătate - cu generalul nord-coreean, desfăşurată joi la New York.
'Reuniunile au decurs bine, ei au făcut progrese', a declarat un responsabil al Departamentului de Stat, după discuţiile între Mike Pompeo şi generalul Kim Yong Chol, cel mai important oficial nord-coreean care se deplasează în SUA în ultimii 18 ani.
Dialogul între Washington şi Phenian merg pe drumul cel bun: Donald Trump aşteaptă cu nerăbdare o scrisoare din partea lui Kim Jong-Un, în timp ce negociatorii şefi ai celor două părţi au încercat să pună la punct agenda viitorului summit istoric între cei doi lideri.
Un semn că marile manevre diplomatice în jurul ambiţiilor nucleare ale Phenianului evoluează în sens favorabil este faptul că Moscova a intervenit în proces, propunându-i lui Kim Jong-Un să efectueze o vizită în Rusia.

Poliţiştii rutieri au impus pentru sâmbătă mai multe restricţii de circulaţie pentru buna desfăşurare a evenimentelor aprobate de Primăria Capitalei.
Astfel, va fi restricţionat traficul rutier pe traseul "Marşului Normalităţii", programat între orele 13,00 - 16,30: Piaţa Victoriei - bd. Lascăr Catargiu - Piaţa Romană - bd. Magheru - bd. Nicolae Bălcescu - Piaţa Universităţii - bd. I. C. Brătianu deasupra pasajului - str. Halelor - Splaiul Independenţei - Piciorul Pantei (de la Dealul Patriarhiei). Deplasarea participanţilor se va face pe banda I şi II de circulaţie.
Conform Brigăzii Rutiere, sunt recomandate următoarele rute alternative: Piaţa Victoriei - Calea Victoriei - Piaţa Naţiunile Unite; Piaţa Victoriei - str. Buzeşti - str. Berzei - Splaiul Independenţei; Piaţa Victoriei - bd. Iancu de Hunedoara - şos. Ştefan cel Mare.
* Totodată, nu se va circula pe traseul "Marşului Diversităţii": Piaţa Victoriei - Calea Victoriei - bd. Regina Elisabeta - Piaţa Universităţii, zona statui, pe străzile care acced în acesta, gradual, în funcţie de numărul de participanţi, între orele 17,45 - 19,30.
Ca rută alternativă este recomandat traseul: str. Buzeşti - str. Berzei - Splaiul Independenţei.
Mitingul PSD. Oameni aduși cu sute de autocare şi garnituri de tren. Cine suportă cheltuielile
* De asemenea, traficul rutier va fi restricţionat în contextul mitingului organizat de Partidul Social Democrat în Piaţa Victoriei, programat între orele 20,00 - 22,00.
Îîncepând cu ora 14,00, se va restricţiona traficul rutier pe şos. Kiseleff, de la Arcul de Triumf până la Piaţa Victoriei, respectiv şos. Kiseleff, de la Arcul de Triumf până la Piaţa Presei Libere (zona central - mediană, gradual, în funcţie de sosirea participanţilor).
De asemenea, vor fi instituite restricţiile:
* pe str. Paris, de la Piaţa Quito şi până la Piaţa Victoriei;
* pe str. Arh. Ion Mincu, cu excepţia riveranilor;
* breteaua care leagă bd. Iancu de Hunedoara de Piaţa Victoriei;
* breteaua care leagă şos. Nicolae Titulescu de Piaţa Victoriei;
* bd. Lascăr Catargiu, între Piaţa Romană şi Piaţa Victoriei, precum şi străzile care acced în acestea;
* Calea Victoriei, între Piaţa Victoriei şi bd. Dacia, precum şi străzile care acced în acestea;
* bd. Aviatorilor, între Piaţa Charles de Gaulle şi Piaţa Victoriei.
Nu se va permite accesul în Piaţa Victoriei dinspre bd. Ion Mihalache, şos. Nicolae Titulescu, str. Buzeşti.
Poliţiştii recomandă următoarele rute alternative: Calea Dorobanţi - şos. Ştefan cel Mare - Calea Moşilor - Piaţa Universităţii şi bd. Ion Mihalache - bd. Mareşal Averescu - bd. Mărăşti - Piaţa Montreal - şos. Bucureşti-Ploieşti.
* Tot sâmbătă, circulaţia va fi restricţionată în Capitală pentru organizarea Happy Run! - Race For The Cure Romania, eveniment de informare şi de strângere de fonduri pentru sănătatea femeii al Fundaţiei Renaşterea.
Potrivit Brigăzii Rutiere, între orele 7,00 şi 15,00, se va restricţiona accesul auto pe breteaua adiacentă Parcului Regele Mihai I, perimetrul cuprins între Piaţa Beijing (intrare Pescăruşi) şi Piaţa Charles de Gaulle, iar între orele 6,00 - 21,00 se va închide breteaua din faţa statuii Charles de Gaulle de la intrarea în Parcul Regele Mihai I.
Poliţiştii recomandă ca rute alternative:
* Arcul de Triumf - bd. Mareşal Alexandru Averescu - bd. Ion Mihalache - str. Buzeşti;
* bd. Ion Mihalache - bd. Banul Manta - şos. Nicolae Titulescu - Piaţa Victoriei - bd. Iancu de Hunedoara - şos. Ştefan cel Mare.
Pe lângă mitingul PSD, alte 13 evenimente au fost autorizate de Primăria Capitalei
Pe lângă mitingul PSD de la ora 20.00 din Piața Victoriei, au fost autorizate de Primăria Capitalei alte 13 evenimente, între care Bucharest Pride, la care organizatorii anunţă o participare de 4.000 de oameni. Marşul va începe la ora 17.30, când din Piaţa Victoriei, pe Calea Victoriei, participanţii vor porni spre Universitate.
Cele 13 evenimente aprobate de Comisia de Avizare a Cererilor de Organizare a Adunărilor Publice vor avea loc după cum urmează:
- Piaţa Constituţiei -Teatrul Excelsior - eveniment cultural-spectacol de teatru Vlaicu Vodă; număr estimat de persoane: 15.000, între orele 10.00-23.00
- Creart-Centrul Istoric - eveniment cultural Simfonii pe asfalt; între orele 20.00-22.00
- Asociaţia Accept - Marş al Diversităţii pentru vizibilitatea comunităţii LGBT, orele 17.30-20.30, punct de adunare şi plecare în marş Calea Victoriei nr. 224, în dreptul Raiffeisen Bank - Bd. Elisabeta - Piata Universitătii. Număr estimat de participanţi: 4.000 de persoane. Adunarea participanţilor pe trotuarele adiacente Căii Victoriei, din zona Piaţa Victoriei.
- Fundaţia Inovaţii Sociale Regina Maria - eveniment de divertisment pentru copii, Marea Ţopăială - Parcul Regele Mihai I (fost Herăstrău) - intrarea din Şos Nordului; număr estimat de participanţi 50 de persoane, între orele 10.00-18.00.
- Asociaţia Platforma Unionistă "Acţiunea 2012" - adunări publice de susţinere a unirii cu Republica Moldova - pe trotuarele unor bulevarde şi în parcuri (grupuri de 4-5 persoane), între orele 10.00-19.00.
- Asociaţia Iniţiativa Prelungirea Ghencea şi Grupul Civic Iniţiativa Domneşti - marş care militează pentru modernizarea zonei Prelungirea Ghencea - Domneşti, unde se desfăşoară de altfel şi evenimentul, între orele 10.00-13.00.
- Societatea Rima Special SRL - eveniment cultural - Cărţi pe roţi - parcul Regele Mihai I, Roata Mare; orele 10.00-21.00.
- Asociaţia Română Quigong Falun Dafa România - acţiune de informare (trotuar bd Beijing, la intrarea în parcul Bordei); orele 11.45-13.45.
- SC Olga Gudynn Internaţional School SRL - eveniment sportiv în parcul Regele Mihai I, intrarea Arcul de Triumf, orele 11.00-13.00. Număr estimat de participanţi: 100
- Partidul Noua Dreaptă - Marşul Normalităţii, între orele 13.00-16.30 - punct de adunare şi plecare în marş bd Lascăr Catargiu - Piaţa Romană - Bd Magheru - Bd Nicolae Bălcescu - Piata Universităţii - Bd I C Brătianu - str. Halelor - Splaiul Independenţei - Dealul Patriarhiei. Număr estimat de participanţi: 300.
- PROEDUS - eveniment sportiv -cros - în Parcul Regele Mihai I, intrarea Charles de Gaulle - Aleea Cariatidelor - Bd. Constantin Prezan - Arcul de Triumf - bd. Kiseleff - fântâna Modura, între orele 10.00-18.00, număr estimat de participanţi 3.000-6.000.
- Teatrul Ţăndărică - spectacole de teatru - Parcul Sebastian, între orele 7.00-21.00.
Seymour Hersh, jurnalist castigator al premiului Pulitzer

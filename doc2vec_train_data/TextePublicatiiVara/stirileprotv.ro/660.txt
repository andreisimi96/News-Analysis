Cinci persoane au fost rănite după ce o maşină a intrat joi seara în mulţime în oraşul Manchester.
Poliţia a fost chemată în Trafford Park, joi, la ora locală 21.50, după ce s-a produs incidentul. O purtătoare de cuvânt a Serviciului de ambulanţă pentru regiunea de nord-vest a precizat că cinci persoane sunt tratate pentru "răni grave".
Maşina nu s-a oprit şi acum poliţia încearcă să identifice autovehiculul, un BMW albastru, relatează Agerpres, citând AP.
Martorii au descris trecătorii îngroziţi care s-au grăbit să-i ajute pe răniţi după incident. Ryan Currie, de 23 de ani, a declarat pentru Press Association că a văzut un BMW "venind în viteză" din sensul giratoriu.
"Am văzut trei oameni şi un câine aruncaţi în aer. Maşina a continuat să se deplaseze fără oprire. Când am auzit câinele urlând şi fugind de colo colo, foarte mulţi oameni s-au adunat pentru a-i ajuta pe răniţi. O mulţime de oameni s-a adunat în jur, sunând la ambulanţă şi la poliţie, a relatat el.
O maşină a intrat în mulţime în Japonia şi a ucis un pieton. Cine era la volan
Patru ambulanţe şi o echipă de răspuns pentru zone periculoase s-au deplasat la locul impactului.
Potrivit unei purtătoare de cuvânt a serviciului de ambulanţă trei răniţi au fost transportaţi la Salford Royal şi unul la Manchester Royal Infirmary.
Nu există până în prezent dovezi care să sugereze că incidentul este legat de terorism, a anunţat poliţia din Manchester
Seymour Hersh, jurnalist castigator al premiului Pulitzer
Intersecţia din Timişoara, denumită de The Sun "drumul către iad", are o copie fidelă în acelaşi oraş
O maşină a intrat în mulţime în Japonia şi a ucis un pieton. Cine era la volan

O femeie a fost bătută cu bestialitate pe o stradă din Capitală de fiul ei, bărbatul, cunoscut cu afecţiuni medicale, fiind internat în prezent într-o unitate de specialitate.
În mediul online au apărut imagini cu scenele de violenţă care ar fi fost înregistrate de o cameră de supraveghere de pe Bulevardul Regina Maria. Poliţia s-a sesizat din oficiu cu privire la săvârşirea infracţiunii de violenţă în familie.
Potrivit Poliţiei Capitalei, în data de 2 iunie, la miezul nopţii, Secţia 14 Poliţie a fost sesizată, prin apel 112, că pe Bd. Regina Maria, nr. 43, o femeie este agresată de un tânăr şi la faţa locului s-au deplasat cu operativitate agenţi de siguranţă publică, care au identificat persoana vătămată, precum şi agresorul, care era fiul acesteia.
"Femeia a fost transportată la o unitate spitalicească pentru îngrijiri medicale, în urma acestora constatându-se că leziunile suferite nu au fost de natură a-i pune viaţa în pericol, motiv pentru care a părăsit unitatea de primiri urgenţe. Bărbatul în vârstă de 40 de ani, cunoscut cu afecţiuni medicale, a fost internat într-o unitate de specialitate. Secţia 14 Poliţie s-a sesizat din oficiu cu privire la săvârşirea infracţiunii de violenţă în familie, urmând a fi stabilită întreaga situaţie de fapt şi a fi dispuse măsuri în consecinţă", arată reprezentanţii DGPMB.
În imagini se vede cum un bărbat cu bustul gol ia pe sus o femeie pe care care o târăşte câţiva metri pe trotuar. La un moment dat, victima, căzută la pământ, încearcă să se ridice. Agresorul se năpusteşte asupra ei cu picioarele.
Potrivit unor surse apropiate anchetei, femeia agresată nu a depus plângere împotriva fiului său, iar bărbatul ar avea grave probleme psihice, fiind internat la Spitalul de Psihiatrie ''Al. Obregia''.
Seymour Hersh, jurnalist castigator al premiului Pulitzer
Tags: femei, batuta, strada, politie, afectiuni psihice,
O femeie din Arad ar fi fost bătută şi apoi închisă de rude 2 luni, până a murit
Momentul în care un bărbat salvează o femeie bătută de fostul soț. VIDEO
O bătrână din Bistrița a fost violată de tânărul care o ajuta la treburile gospodăreşti

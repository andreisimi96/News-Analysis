Săptămâna viitoare, în Bucureşti, începe cea mai mare conferinţă din Europa Centrală şi de Est dedicată mediului digital.
Sute de specialişti vor veni în Capitală cu sfaturi, tendinţe şi tehnogologii de ultimă oră.
După intrarea în vigoare a GDPR, Facebook și Google au fost daţi în judecată. Iar Continental, prezentă şi în România, a interzis pe telefoanele companiei WhatsApp şi Snapchat, deoarece se scurg date din companie în acest fel.
Dragoş Stanca, organizator ICEE.Fest : ”Este un subiect extrem de complicat, pe care o să îl tratăm la festival. Oamenii primesc tot felul de newslettere, oferte, reclame customizate. Toate acestea trebuie să aibă în spate acordul utilizatorului.
Problema cu implementarea GDPR este că sunt foarte multe păreri diferite cu privire la cum trebuie respectate condiționările. E foarte dificil, mai ales pentru companiile din zona de digital marketing și comunicare online, să fie aliniate 100% cu aceste rigorii.
Unul dintre lucrurile bune pe care le face GDPR este să atragă atenția asupra datelor. Oamenii sunt educați și conștientizează că datele lor sunt prețioase și sunt lucrate. E important să știe să aibă grijă de date.”
La ICEE.Fest vor veni reprezentanți Google, Facebook, NY Times și Netflix.
Dragoș Stanca: ”Vin cam toți playerii majori din zona de digital și tehnologie. Discutăm și despre jurnalism, și despre cum publisherii locali mai pot face fața concurenței giganților globali. Vorbim și despre eHealth. Pe scurt, vorbim despre implicațiile tehnologiei și internetului în tot ce înseamnă business în general.”

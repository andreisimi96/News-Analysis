Individul de 20 de ani din Buzău care a bătut atât de crunt un om sărman încât acesta și-a pierdut cunoștința a fost audiat și este cercetat în libertate pentru loviri și alte violențe.
Victima a fost identificată de polițiști, dar nu a depus plângere împotriva bărbatului. Agresiunea, care a fost și filmată, a fost pusă în scenă pentru că fostă iubită a tânărului să priceapă că asta o așteaptă și pe ea dacă nu vor relua relația, spun părinții fetei de 17 ani.
Atenție, urmează imagini și detalii care vă pot afecta emoțional.
Agresor: "Bai, ce ai de țipi? Ce ai mă de țipi? Ce ai de țipi?"
Secevențele, care stârnesc revolta, au fost filmate de un prieten al bătăuşului, care a asistat amuzat la agresiune. Nu a intervenit deşi cel călcat în picioare este un bărbat firav, lipsit de apărare.
Om al străzii, bătut cu sălbăticie de doi bărbați pe străzile din Bacău. VIDEO
După ce l-a rănit pe bietul om, tânărul i-a trimis imaginile fostei iubite ca să îi arate cât de dur este el.
Mama fetei: "Ameninţând-o că aşa i se întâmplă şi ei dacă se desparte de el, adică el are putere, că poate să doboare pe oricine."
Îngrozită de imagini, fata le-a mărturisit celor din familie ca nu este la prima lui ameninţare.
Mama fetei: "L-a bătut şi pe fostul prieten al ei ca să fie cu el. El a spus că ea o să moară din mâinile lui, s-a dus în cimitir, şi-a făcut fotografii lângă o cruce şi şi a zis că acolo o să-i facă groapa."
Scandalizaţi, părinţii iubitei au depus plângere la poliţie, iar individul a fost dus la secţie.
Psihologii cauta explicaţii pentru comportamentul violent al acestui tânăr.
Elena Stambuli, psiholog: "Vorbim despre tipul dominant care nu accepta un eşec, care nu acceptă o despărţire şi apelează la şantaj emoţional pentru a-şi păstra relaţia aproape. Este tipul individului instabil emoţional care apelează la orice mijloace pentru a-şi atinge scopul."
Bărbatul care a fost bătut de tânăr nu a depus deocamdată plângere la poliţie.
Seymour Hersh, jurnalist castigator al premiului Pulitzer

Trei femei au fost grav rănite şi un bărbat a ajuns în comă la spital, după ce căruţa în care se aflau a fost spulberată de o maşină pe drumul european 85, în judeţul Buzău.
Iar în judeţul Dâmboviţa, două persoane au fost rănite în urma unei ciocniri pe Autostrada București-Pitești.
Scenele s-au derulat, duminică seară, pe Autostrada Bucureşti - Piteşti, la kilometrul 69, în judeţul Dâmboviţa. Ambii şoferi se îndreptau spre Capitală, iar, la un moment dat, maşina în care se aflau un bărbat şi iubita sa, a fost lovită din spate de celălalt autoturism.
”Nu voia să mă depăşească, voia să mă arunce de pe autostradă! S-a uitat la telefon, nu a fost atent. Eu eram pe banda 1, depăşirea se face pe banda doi”, spune șoferul lovit din spate.
Atât tânărul cât şi iubita lui au suferit răni uşoare, după ce maşina lor s-a răsturnat în vegetaţia de pe marginea autostrăzii.
Mașină care transporta 16 migranți, implicată într-un accident. Șase persoane au murit, în Grecia
Celălalt şofer implicat are propria versiune. 
”Nu ştiu ce a făcut, a frânat în faţa mea, habar nu am... Era pe banda 1 şi eu eram pe banda 1 şi am vrut să depăşesc. Nu ştiu ce a făcut, a frânat în faţa mea”, spune acesta.
O anchetă a fost deschisă în acest caz.
Şi în judeţul Buzău, o căruţă în care se aflau trei femei şi un bărbat a fost spulberată de o autoutilitară, pe drumul european 85. În urma impactului, oamenii au fost aruncaţi în şanţ.
Bărbatul de 58 de ani a ajuns în comă la spital, iar cele trei femei au suferit răni grave. Calul a scăpat nevătămat.
Comisar Remus Nicula, IPJ Buzău: ”Un atelaj hipo tras de un cal a fost lovit în partea din spate de o autoutilitară. Această căruţă se deplasa pe acostamentul modernizat al E85.”
Una dintre victime, o tânără localnică, a rugat un căruţaş să o ajute să-şi ducă bagajele la rude, după ce se desparțise de soţ.
Deşi în zonă există şi un drum amenajat pentru atelaje, paralel cu şoseaua, căruţaşul a intrat pe drumul european, unde îi era interzis.
Pe numele şoferului de 33 ani din Galaţi, aflat la volanul autoutilitarei, a fost deschis un dosar penal.
Seymour Hersh, jurnalist castigator al premiului Pulitzer

”Vrem prosperitate, nu securitate!” Cu acest slogan îşi promovează mitingul de sâmbătă seara social-democraţii.
Ca să strângă cât mai mulţi oameni în Piaţa Victoriei, au primit inclusiv acceptul să îşi parcheze autocarele şi maşinile în curtea Parlamentului. Întrebat care este explicaţia pentru o asemenea decizie, Liviu Dragnea a răspuns că nici nu trebuie o justificare pentru că nu este un miting de partid.
De când şeful lor a anunţat că vrea să strângă 300.000 de oameni sâmbătă seară, în faţa Guvernului, social democraţii rezervă bilete de tren şi inchiriază autocare. Cei mai mulţi vor fi din Giurgiu şi Olt, câte 10.000 de membri şi simpatizanţi, iar unii îşi vor putea parca maşinile inclusiv la Palatul Parlamentului.
Reporter: Care e justificarea să se folosească parcările din Parlament?
Liviu Dragnea, preşedinte PSD: Păi, care ar fi justificarea să nu poată fi folosite?
Reporter: Folosiţi Parlamentul pentru un miting de partid...
Liviu Dragnea: Nu e un miting de partid. Dacă parlamentari de la PSD vor să folosească acest prilej ca simpatizanţii care vin din judeţele lor să viziteze şi Parlamentul, de ce nu ar putea face şi asta?
Tăriceanu: ALDE va veni la mitingul de sâmbătă cu aproximativ 20.000 de oameni
În Piaţa Victoriei, fiecare judeţ va avea un perimetru delimitat, iar toată lumea va avea neapărat pancarte şi steguleţe. Cheltuielile pentru deplasare şi recuzită vor fi suportate de fiecare organizaţie în parte.
Niculae Bădălău, preşedinte PSD Giurgiu: "Absolut toţi parlamentarii din Giurgiu - 5 - au contribuit la asta, undeva la 9.100 de lei de parlamentar."
Florin Iordache, deputat PSD: "Vom face toate eforturile nu numai eu, ci colegii mei din toate structurile pentru a ieşi o manifestare reuşită, că asta ne dorim, un miting reuşit."
Social-demoratii de la Bucureşti au trimis în ţara instrucţiuni clare inclusiv în privinţa ţinutei. De la mijloc în sus, toată lumea trebuie să poarte alb.
Niculae Bădălău, preşedinte PSD Giurgiu: "Cu tricouri albe, că e seară şi să fim mai vizibili."
Social democraţii şi-au promovat evenimentul şi pe paginile de socializare. Unii lideri din ţară au postat filmuleţe prin care vor să explice de ce organizează miting partidul aflat la guvernare, cu o majoritate mai mult decât confortabilă.
Dar sunt şi PSD-işti care nu înţeleg de ce este nevoie de această manifestaţie şi care nu vor participa. 
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

Contractele individuale de muncă pentru o perioadă determinată, chiar şi de 3 ore, sunt obligatorii, atrag atenţia autorităţile.
De pildă, o bonă care lucrează în casa unei familii, trebuie să aibă contract pentru serviciile prestate. Altfel, angajatorii ei pot fi sancţionaţi, potrivit Codului Muncii.
Inspectoratul Teritorial de Muncă tocmai a sancţionat cu 60.000 de lei un pensionar din Gorj, pentru că şi-a plătit la negru trei vecini ca să îi amenajeze cavoul în cimitir, fără contract.
Pensionarul din Gorj și-a pregătit locul de veci cu ajutorul unor vecini, cărora le-a dat 50 de lei pe zi de persoană. Un localnic a reclamat la poliţie că există un caz de muncă la negru, iar oamenii legii au venit în control la cimitir, împreună cu cei de la Inspectoratul Teritorial de Muncă. Şi l-au amendat pe bărbatul de 79 de ani cu 60 de mii de lei, pentru nerespectarea legii.
Ionel Bușoi, viceprimar comuna Săulești: - A vorbit cu trei consăteni de la noi din sat să-l ajute să facă cavou. Omul într-adevăr, e bătrân, are 79 de ani şi el şi doamna, altă posibilitate nu aveau.
Invazie de căpuşe în Ploieşti. Primarul cere instituirea stării de urgenţă
Reporter: - După ce au primit amendă, cum au reacţionat?
Ionel Bușoi, viceprimar comuna Săulești: - Erau bolnavi şi înainte, acum de dimineaţă am văzut-o pe doamna Grigorescu la dispensar, tremura toată, toată noaptea nu a dormit.
"Da' de unde să plătească, domnule atât, bătaie de joc, bătaie de joc. Omul ăsta trebuie să moară, vai de capul meu”, spune o localnică.
Potrivit Codului Muncii, orice oră de muncă, fie ea calificată sau nu, trebuie înregistrată în evidenţele autorităţilor, dacă este plătită pe persoana fizică. De pildă, un electrician care munceşte pe cont propriu şi este chemat la domiciliu pentru diverse reparaţii, este considerat un caz de muncă la negru, dacă nu i se face un contract individual pentru orele prestate. Iar cel care l-a plătit, este amendat.
Numai în Gorj, în acest an, 19 persoane au fost astfel sancţionate. Inclusiv nişte ciobani care au plătit nişte oameni să îi ajute câteva zile la stână.
"Orice persoană care angajează muncitori pentru o lucrare anume, indiferent de perioada de timp, încheie un contract individual de muncă pe perioadă determinată, exact cât are nevoie. Exista formulare la sediile inspectoratelor de muncă sau pe siteuri", explică Neli Matei, purtător de cuvânt ITM Gorj.
Reporter: - Un electrician, pe cineva să vă lucreze la apă, i-aţi face contract de muncă?
Localnic: - Nu, nu i-aş face, păi, la ţară, cine să facă. La oraş e una. N-aş face că n-am pentru ce.
Astfel de amenzi pot fi contestate în instanţă şi rămâne la latitudinea judecătorului ce se întâmplă mai departe, dacă anulează decizia sau cei sancţionaţi rămân buni de plată.
Seymour Hersh, jurnalist castigator al premiului Pulitzer

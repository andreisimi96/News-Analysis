Telefonul mobil face parte din viaţa noastră însă mulţi nu se îndură să renunţe la el nici când sunt la volan. Primesc apeluri, dau mesaje sau îşi verifică paginile de socializare în mers, fără să se gândească la pericolul uriaş la care se expun.
Pentru dependenţii de telefon, la volan, există totuşi soluţii care să diminueze riscurile. Aplicaţii pentru mobil care blocheza apelurile sau transformă mesajele vocale în sms-uri.
O aplicaţie blochează apelurile şi sms-urile primite în timp ce ne aflăm în maşină. Telefonul măsoară viteza de deplasare, aşa că ştie când începem să conducem. Dacă primim un apel, îl respinge şi trimite automat un mesaj interlocutorului.
O altă aplicaţie este dedicată serviciilor de mesagerie şi notificărilor primite de pe reţelele sociale. Dacă cineva ne dă un mesaj pe Whatsapp, aplicaţia ne va anunţa prin voce.
În plus, dă posibilitatea şoferului să dicteze telefonului un răspuns.
7 din 10 șoferi români își pun viața în pericol folosind mobilul la volan. ”Apare fenomenul de tunel”
Alte aplicaţii au fost special create pentru părinţii cărora le este teamă să îşi lase copiii începători la volan. Ea da posibilitatea părintelui să blocheze aplicaţiile de Facebook, Instagram sau Whatsapp de pe telefoanele copiilor.
În momentul în care tânărul îşi verifică în timp ce conduce pagina de socializare sau dă un mesaj de pe telefonul mobil, aplicaţia îi trimite părintelui o notificare să îi blocheze copilului accesul la pagina de socializare de la distanţă.
Instructorii auto spun că aceste aplicaţii reduc riscul de a face un accident câtă vreme şoferul stă tot timpul cu mâinile pe volan şi are privirea înainte.
Şofer:" În momentul în care am ambele mâini pe volan, pot controla maşina iar orice reacţie a mea, poate fi mai sigură şi orice situaţie de criză o pot depăşi. Iată situaţia asta: când maşina galbenă a ieşit cu spatele am putut reacţiona la timp. Neavând o mână pe volan reacţia poate fi una necontrolată şi să pierd controlul direcţiei."
Din păcate, puţini şoferi înţeleg că astfel de soluţii ne pot salva viaţa, mai ales că în cazul unor apeluri urgente suntem tentaţi să răspundem chiar dacă suntem la volan.
Şofer: Eu nu prea am nevoie pentru că oricum folosesc puţin telefonul.
Reporter: Şi dacă primiţi un apel sau un sms urgent?
Şofer: Ei, folosesc telefonul şi aia e.
Aplicaţiile pentru condus în siguranţă se găsesc în magazinele de pe telefoanele noastre, iar cele mai multe pot fi descărcate gratuit.

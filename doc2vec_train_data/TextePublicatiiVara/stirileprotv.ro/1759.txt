Autorităţile bulgare au anunţat că văcuţa care urma să fie sacrificată pentru că a trecut din greşeală graniţa cu Serbia, stat ce nu face parte din UE, nu va mai fi sacrificată datorită rezultatelor favorabile ale analizelor de laborator.
"Analizele de laborator arată că văcuţa, care a petrecut 15 zile în Serbia după care a revenit în Bulgaria, sunt negative pentru toate maladiile testate", a anunţat luni Agenţia pentru securitatea alimentară din Bulgaria. "Nu va mai fi sacrificată şi va reveni la cireada ei până la sfârşitul săptămânii", a precizat purtătorul de cuvânt al agenţiei, Ekaterina Stoilova, potrivit Agerpres .
Penka, o vacă în a şasea lună de gestaţie, s-a rătăcit la 12 mai, când cireada sa păştea în apropiere de localitatea Kopilovtsi, nu departe de frontiera cu Serbia. Din greşeală, Penka a ajuns în ţara vecină, fără să fie interceptată de poliţiştii de frontieră. Ea a ajuns la un fermier sârb, care a identificat-o după crotalia auriculară şi a returnat-o proprietarului său, Ivan Haralampiev.
Dar abia la revenirea acasă au început problemele pentru Penka. În pofida unui certificat sanitar-veterinar sârb care atestă starea de sănătate perfectă a bovinei, autorităţile bulgare au cerut să fie sacrificată fără întârziere.
'Motivul este că a ieşit în afara graniţei UE' intrând în Serbia şi nu poate fi reimportată în Uniunea Europeană, din care face parte şi Bulgaria, explică proprietarul său.
Musulman, ucis în bătaie în India pentru că ar fi sacrificat o vacă
Cu toate acestea, până luni peste 25.000 de persoane, inclusiv cântăreţul Paul McCartney, au semnat o petiţie online adresată instituţiilor europene pentru ca Penka să nu fie sacrificată. Dosarul a fost abordat inclusiv în briefingul de presă al Comisiei Europene.
Autorităţile sanitare bulgare precizează însă că acesta nu este un caz izolat, în condiţiile în care deseori animale domestice din Serbia şi Macedonia intră pe teritoriul Bulgariei, autorităţile de la Sofia purtând discuţii cu ţările vecine pentru rezolvarea acestei probleme.
Seymour Hersh, jurnalist castigator al premiului Pulitzer

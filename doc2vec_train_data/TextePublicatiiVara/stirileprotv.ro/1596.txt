Cinci judeţe au fost, de sâmbătă seară şi până duminică dimineaţă, sub cod galben de vijelii. Iar în Gorj şi Dolj previziunile meteorologilor s-au adeverit cu vârf şi îndesat.
În Drobeta Turnu Severin, patru persoane au avut nevoie de îngrijiri după ce un cort al unei trupe de circ a fost dărâmat de o furtună puternică, iar la Craiova a plouat torenţial şi străzile au arătat ca după potop.
Dacă pe multe străzi din Craiova s-a putut circula, e drept, cu dificultate, din cauza apei, în anumite zone, drumul părea mai degrabă o piscină. Având în vedere șuvoaiele, şoferul unui autoturism nu a mai putut să înainteze. Iar cazuri similare au tot fost duminică seară.
Cei mai mulţi şoferi au abandonat maşinile şi, pentru că apa era până la brâu, au fost nevoiţi să iasă pe geam. Alţii au preferat să aştepte.
Tot în Craiova, alte trei automobile au fost avariate după ce doi copaci s-au prăbuşit peste ele.
Au fost însă şi unii care au făcut haz de necaz şi au ieşit pe stradă cu barca.
O vijelie puternică s-a dezlănţuit sâmbătă seară şi în Drobeta Turnu Severin şi a fost cât pe ce să provoace o tragedie. Cortul pentru spectacole al unei trupe de circ a fost doborât de furtuna agresivă, imediat după încheierea unui spectacol.
Majoritatea oamenilor plecaseră de la reprezentaţie, dar patru persoane au fost surprinse sub cort. Una dintre ele, o femeie, a fost transportată la spital pentru investigaţii. Celelalte trei, printre care şi doi copii, au primit asistență medicală la fața locului.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

S-au derulat scene violente pe un drum din judeţul Dâmboviţa. Doi tineri de 19 ani au ajuns la spital după ce s-au şicanat în trafic, iar apoi unul dintre ei i-a blocat maşina celuilalt şi l-a luat la bătaie.
În încăierare a intervenit şi pasagerul şoferului agresat, care a scos cuţitul. În final, poliţiştii au deschis un dosar penal pentru a stabili cine este vinovat în tot acest scandal.
Cei doi tineri aflaţi la volan nu doar că se cunosc, dar se şi duşmănesc de mai multă vreme. Unul dintre ei a povestit că rivalul său l-a urmărit în trafic, apoi i-a tăiat calea şi l-a obligat să oprească.
Valentin Dumitra, tatăl unuia dintre şoferi: ”L-a scos cu forţa din maşină şi a început să-l bată. Acum un an, la biliard, a fost o ceartă, dar i-am dat 20 de milioane şi am zis că s-a terminat.”
Băiatul era în maşină cu un prieten, care. înarmat cu un cuţit, ar fi sărit să-l apere. Scoşi din case de hărmălaia din stradă, oamenii care locuiesc în zona au sunat la 112.
Un tânăr s-a aruncat de pe pod, iar maşinile au trecut peste cadavru. Ce a scris în biletul de adio
Cei doi şoferi au fost duşi la spital, iar medicii spun că rănile nu le pun viaţa în pericol.
În acest caz, poliţia a deschis un dosar penal pentru lovire sau alte violente şi tulburarea ordinii publice. Dacă va fi găsit vinovat, şoferul agresiv riscă până la 3 ani de închisoare.
Pasagerul care a încercat să-şi apere prietenul cu cuțitul este şi el audiat şi ar putea fi reţinut.
Seymour Hersh, jurnalist castigator al premiului Pulitzer

John Travolta revine pe marile ecrane în rolul lui John Gotti, unul dintre cei mai cunoscuţi mafioţi din istoria Americii.
Filmul este o biografie a acestuia şi a beneficiat din plin de ajutorul copiilor lui Gotti.
Prezentat la Cannes în afara competiţiei, pelicula a fost însă criticată pentru că pune personajul într-o lumină mult prea blândă.
John Travolta a mai jucat roluri de mafiot, dar acesta a fost mai dificil pentru că era al unui personaj care a existat în realitate. În plus, pe Gotti îl interpretase şi Armând Assante într-un film din 1996, aşa că ştacheta era destul de sus. Pentru a surprinde cât mai bine personajul, Travolta a petrecut mult timp alături de cei care l-au cunoscut pe Gotti.
John Travolta, actor: "Spre deosebire de Dillinger sau Capone, Gotti era iubit şi am descoperit de ce era iubit. Era un fel de Robin Hood local, ajuta în multe situaţii, fie că repunea afaceri pe linia de plutire şi le ajuta să scoată din nou profit sau ajuta familii care nu se descurcau."
”S-au oprit intrând unii în alţii”. Scene de film pe o stradă din Capitală
Rolul soţiei lui Gotti i-a revenit partenerei din viaţa reală a lui Travolta - Kelly Preston.
Kelly Preston, actriţă: "Ne place să lucrăm împreună. E foarte uşor. Anul acesta împlinim 27 de ani de căsnicie, aşa că a fost grozav. În plus, am jucat personaje grozave, asta schimbă totul."
Întreaga echipă a beneficiat de ajutorul celor doi copii ai lui Gotti - John Jr şi Victoria.
Kelly Preston, actriţă: "Am mâncat de multe ori împreună. Multă mâncare bună, italiană. Victoria ne-a gătit o cină extraordinară chiar în casa în care au locuit mulţi ani ea şi John."
Poreclit Don Teflon pentru că a fost achitat de trei ori, mafiotul a fost condamnat în cele din urmă pentru crimă, şantaj şi evaziune fiscală. El a murit în închisoare în 2002.
Seymour Hersh, jurnalist castigator al premiului Pulitzer

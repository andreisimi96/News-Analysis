Un adolescent din Marea Britanie a fost infectat cu variola vacii, un virus care ultima oară a fost întâlnit tocmai în secolul al XVIII-lea.
Pe toată suprafața corpului minorului au apărut iritații grave și bășici roșii, după ce a hrănit vițeii de la ferma familiei sale.
În urma investigațiilor medicale, doctorii au fost șocați să descopere că este vorba despre un virus comun până prin secolul al XVIII-lea, potrivit Metro.co.uk .
Mama sa a declarat pentru presa locală că, inițial, “nu a știu despre ce este vorba, iar primul lucru pe care l-a făcut a fost să caute pe internet. Erupția a fost atât de cumplită, încât fiul meu a suferit un șoc. A fost foarte jenat de cele întâmplate. Abia după câteva săptămâni a scăpat de iritații. A fost cumplit, o experiență de groază”.
Variola vacilor a fost o boală intercontagioasă obișnuită, mai degrabă, în secolul al XVIII-lea. printre slujnicele care mulgeau vacile.

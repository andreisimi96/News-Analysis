14 iunie 2018 15:37 / 1911 vizualizari
Marea Britanie primește încă o lovitură după Brexit. Unul dintre giganții mondiali se retrage de pe bursa de la Londra
London Stock Exchange
Grupul anglo-olandez Unilever a anunţat joi că este "extrem de puţin probabil" să rămână în indicele FTSE 100 al Bursei din Londra, după ce va renunţa la structura sa duală şi îşi va muta sediul de la Londra la Rotterdam (Olanda), transmite Reuters, preluată de Agerpres .
Facebook Twitter RSS Feed Newsletter
După un angajament profund cu agenţia FTSE Russell, este puţin probabil ca titlurile Unilever să fie listate în indicele principal al Bursei din Londra, a afirmat joi directorul financiar Graeme Pitkethly, la o conferinţă organizată de Deutsche Bank.
Pitkethly a declarat că Unilever înţelege că plecarea sa din indicele FTSE în acest an va avea implicaţii negative pentru unii investori britanici, dar a repetat că simplificarea structurii este cea mai bună decizie pentru acţionari şi pentru companie, ca întreg.
Gigantul din domeniul bunurilor de larg consum a anunţat recent creşterea vânzărilor cu 3,4% în primul trimestru din 2018, în linie cu estimările analiştilor, menţinând previziunile privind un avans de 3-5% în acest an.
Unilever are 169.000 de angajaţi, dintre care 7.300 în Marea Britanie şi 3.100 în Olanda. Alegerea Olandei pentru stabilirea sediului general al companiei a dat naştere la dezbateri cu privire la impactul Brexitului asupra economiei britanice.
Unilever South Central Europe coordonează din Bucureşti operaţiunile în şapte ţări din zonă: România, Bulgaria, Serbia, Muntenegru, Albania, Macedonia şi Republica Moldova.
autor: InCont.ro , 14 iunie 2018 15:37
Mai multe despre:

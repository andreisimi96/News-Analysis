Gusturile se discuta si pe
5 sfaturi de urmat atunci cand faci o salata cu paste
5  2018 14:25 / 0 comentarii
Salata cu paste este perfecta pentru picnicuri, pentru pachetul de pranz pe care il iei la job sau chiar pentru un brunch. Este bogata in vitamine datorita abundentei de legume si este si foarte gustoasa. Iata cateva sfaturi pe care sa le urmezi atunci cand o prepari.
1. Alege forma potrivita a pastelor.
Pentru o salata perfecta, alege paste uscate si scurte. Poti folosi penne, fusilli sau farfalle. Acestea sunt mult mai usor de amestecat si consumat intr-o salata. De asemenea, pastele uscate sunt recomandate deoarece isi mentin textura mult mai bine decat cele proaspete dupa ce adaugi dressingul si legumele.  
2. Ai grija la timpul de gatire.
Nu iti doresti sa transformi salata intr-un terci, dar nici sa mananci niste paste prea tari. De aceea iti recomandam sa gatesti pastele cu 1-2 minute mai putin decat timpul indicat pe ambalaj. Astfel vei obtine paste gatite al dente, nici prea moi, dar nici crocante. Pastele gatite exact cat trebuie sunt secretul acestui tip de salata.
3. Asezoneaza suficient. 
Adauga sare din plin in apa in care fierbi pastele pentru a le da gust inainte de a le amesteca cu legumele si dressingul. Spre deosebire de preparatele calde, cele reci necesita ceva mai multa asezonare. Adauga sare, piper si condimente pe placul tau putin cate putin si gusta de mai multe ori din salata pana obtii savoarea dorita.
4. Adauga dressingul cat pastele mai sunt caldute.
Nu ai niciun motiv sa astepti sa se raceasca pastele pentru a adauga dressingul. De fapt, daca torni 2/3 din dressing dupa ce ai scos pastele din apa acesta vor absorbi uleiul si aromele si astfel vei obtine o salata foarte gustoasa. Adauga restul de sos la final, chiar inainte de a servi salata si amesteca bine.
5. Nu pregati salata cu mult timp inainte de a o consuma.
Daca pregatesti salata pentru a lua-o la pachet este de preferat sa o prepari chiar in ziua cu pricina si nu cu o seara inainte pentru a nu isi lasa prea multa zeama.

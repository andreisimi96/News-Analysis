Detroit Become Human e unul dintre cele mai aşteptate titluri ale anului.
Acţiunea diferă de ceea ce se întâmplă în mod obişnuit prin celelalte jocuri care concurează pentru salariile sau alocaţiile noastre, în sensul că deciziile pe care le iei influenţează direct povestea ce se scrie sub ochii tăi.
Detroit Become Human este un joc de aventură. Controlezi mai multe personaje dintr-o lume a viitorului, în care androizii arată exact ca noi. Acţiunea se petrece în Detroit şi, cumva, jocul exploatează angoasele omenirii, când vine vorba de inteligenţă artificială.
Controlezi trei personaje android, dintre care unul acţionează în full-mode Westworld. Adică o ia pe câmpii în clipa în care capătă conştiinţa. De aici, tu eşti un fel de Deus Ex-Machina, adică devii creierul jocului.
Iar personajele tale supravieţuiesc sau se comportă în alte moduri în funcţie de abordarea pe care o ai. Spre exemplu, chiar la început, te trezeşti în postura de negociator cu androidul rebel şi trebuie să porţi un dialog cu el, menit să-l aducă la sentimente mai bune.
iLikeIT. Aplicația care vă ajută să descoperiți cât mai multe despre locurile din concediu: Questo
În numai câteva zile, Detroit Become Human - o producţie în care s-au investit 30 de milioane de dolari - a depăşit Gof of War la vânzări. Îl găseşti la acelaşi preţ de aproximativ 280 de lei şi merge doar pe Playstation 4, deocamdată.

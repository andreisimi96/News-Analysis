Filosoful Mihai Șora a scris pe Facebook un mesaj cu aluzie la expresia folosită mai des de Liviu Dragnea în ultima perioadă, referitoare la ”șobolani”.
Ultima declarație a președintelui PSD despre ”șobolani” a fost făcută la mitingul organizat de Partodul Social Democrat în Piața Victoriei, când a spus: ”Curățăm țara de mizeria împrăștiată de acești șobolani!”
De asemenea, Dragnea s-a mai referit cu apelativul ”șobolan” la cei care au făcut parte din PSD, iar acum atacă acest partid.
Textul scris de Mihai Șora, care este semnat ”#jesuisșobolan”:
dacă e marți, studiem biologia.
Astăzi, lecția despre șobolan.
Nu pare să fie cel mai drăgălaș dintre viețuitoare, nici cel mai iubit. De la astrologia chineză, fabulele lui Esop, epidemiile de ciumă și imaginarul lor înspăimântător, până la Rattenkönig din legenda germană sau Ratatouille, simpaticul șobolan din desenul animat, s-au scurs câteva milenii și zeci de forme, viziuni, povești au populat mințile oamenilor.
Mihai Şora, mesaj puternic: ”O grupare mafiotă acaparează instituțiile și viitorul țării”
Există, printre toate variațiunile speciei, una cu totul deosebită: șobolanul-cârtiță. Heterocephalus glaber, pentru prieteni.
Golaș și cam boțit, greu de studiat în libertate, căci trăiește în subteranele unor țări aride și sărace precum Somalia sau Etiopia, unde nici oamenii nu o duc prea bine, acest animăluț are o longevitate extraordinară: trăiește peste 30 de ani.
Și nu oricum, ci sănătos-tun!
Raportat la dimensiunile dumnealui (între 8 și 33 de centimetri) și la condițiile nu tocmai prielnice pentru un mamifer, metabolismul acestuia este cu atât mai surprinzător: imaginați-vă cum ar fi ca, fără să dezvolte, în tot acest timp, vreo formă de cancer, demență senilă, boli cardio-vasculare sau alte patologii, oamenii să poată trăi nu mai puțin de 600 de ani.
Ei bine, șobolanul nostru poate!
În loc de glucoză (cheltuitoare de oxigen), el folosește fructoza, putând astfel să supraviețuiască fără oxigen minute întregi (peste 20). Nu dezvoltă nicio boală anume, este rezistent la cancer, chiar și atunci când, în laborator, îi sunt inoculate celule tumorale: organismul lui știe, printr-un secret încă nedeslușit de cercetători, să le anihileze. Mic și neajutorat cum este, șobolanul rezistă oricărei invazii cancerigene.
Probabil că, odată descoperit misterul acestei viețuitoare, omenirea întreagă va avea ceva de învățat de la ea.
P.S. Nu știu cine a făcut fotografia alăturată, dar – cum îl văd așa, mititel, cuminte și chel în pumnul unui om, cu privirea îngândurată și lăbuța dreaptă gata să salute fotograful – mă gândesc că s-ar putea întâmpla să fie mai înzestrat genetic decât oamenii care îl cercetează la microscop.
După această postare, Șora a mai scris câteva cuvinte pe Facebook:
”1990 : golani

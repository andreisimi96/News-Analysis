La două săptămâni după ce 9 români şi-au pierdut viaţa într-un accident cumplit, în Ungaria, din cauza şoferului care transmitea live, pe Facebook, apar noi imagini cutremurătoare.
Un alt şofer a filmat în timp ce era la volan petrecerea din autocarul pe care îl conducea şi a transmis în direct, pe Facebook. În imagini apar zeci de pasageri care dansează, iar în final şoferul le mulţumeşte pentru atenţie. Deşi imaginile sunt clare, el şi reprezentanţii firmei de transport susţin că înregistrarea a fost făcută de o altă persoană.
Fără să se gândească la riscuri, şoferul autocarului a intrat în direct pe Facebook în timp ce mergea cu viteză pe autostradă, spre Constanța.
În vehicul erau câteva zeci de pasageri, pe care în loc să îi poftească să stea pe scaune, aşa cum cere legea, bărbatul îi provoacă la dans.
Transmisiunea în direct de la volan a durat mai bine de 3 minute. În acest timp, bărbatul nu a fost atent doar la trafic şi oricând se putea produce o catastrofă.
Accident cu 3 morți, produs pe ploaie. Nicio victimă nu a respectat o regulă elementară
Luat la întrebări, el a încercat să se scuze. Deşi în imagini se vede clar că el fimează, a susţinut că altcineva a intrat în direct.
Ibram Enis, șofer: Ghidul grupului era cu filmarea, dar mi-a trimis-o mie şi eu am pus-o pe Facebook-ul meu. Cum să filmez? Credeţi că un om întreg la cap ar face aşa ceva?
Reporter: Nu aţi pus nicio clipă în pericol viaţa oamenilor?
Ibram Enis, șofer: Nu, v-am spus că nu filmăm eu.
Bărbatul este angajat de 7 ani la o firmă de transport din Constanța. Şefii lui încearcă să îi găsească scuze şi spun că înregistrarea nu ar fi recentă. În plus, îi susţin varianta că nu el a filmat.
Oana Vădineanu, manager: "Dacă vă uitaţi bine se vede clar că cel care a filmat a fost organizatoarea grupului, care a stat pe scaunul ghidului. El a vrut să şi facă pasagerii să se simtă mai bine, ar fi trebuit să nu-i lase să danseze în maşină 100%."
Comisar șef Grigore George, director adjunct Direcția Rutieră IGPR: "Acest şofer putea fi sancţionat doar în cazul în care era observat direct de poliţistul rutier sau cu ajutorul mijloacelor certificare sau omologate. Dacă ar fi fost observat în mod direct de poliţist, acesta putea fi sancţionat pentru alte preocupări în timpul conducerii cu o amendă începând de la 580 de lei."
Pe de altă parte, pe ruta către mare, călătoria cu autocarul este de multe ori o adevărată aventură. Unii şoferi nu țin cont de reguli şi circulă cu viteza excesivă, iar alţii nu sunt deloc atenţi la drum, spun pasagerii.
"Îmi e frică să merg fiindcă nu sunt meseriaşi."
"Îi sună telefonul şi îi răspundea pur şi simplu, m-a înfricoşat."
"Sunt colegi, se sună între ei, vorbesc chestii banale, nu mare lucru."
Filmat cu o cameră ascunsă, un şofer recunoaşte că uneori mai încălcă regulile.
"Asta e, vorbim la telefon! Îmbinăm şi condusul şi vorbitul."
Acum două săptămâni 9 români au murit într-un accident în Ungaria. Şoferul transmitea în direct pe Facebook, iar microbuzul lor s-a lovit frontal de un camion care transporta nisip.
Seymour Hersh, jurnalist castigator al premiului Pulitzer

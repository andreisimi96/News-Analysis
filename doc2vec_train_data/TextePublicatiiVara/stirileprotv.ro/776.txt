Episod şocant la intrarea în Bistriţa, chiar la doi paşi de sediul Inspectoratului pentru Situaţii de Urgenţă.
Un bărbat de aproximativ 50 de ani a fost pur şi simplu decapitat de un tren personal care se îndrepta spre gara din oraş. Autorităţile nu pot să spună deocamdată dacă a fost vorba despre un accident înfiorător sau despre o sinucidere. Victima nu a fost identificată.
Când au ajuns echipele de prim ajutor, trupul bărbatului era blocat sub tren. Mecanicul de locomotivă spune că l-a avertizat sonor pe om iar în final a frânat brusc.
Pasager: "Am văzut că pune frână brusc şi a venit conductorul şi a spus că a tăiat pe unul. Probabil că a trecut de pa partea cealaltă că este o cărare
Pasagere: "A omorât trenul un om acolo mai în spate."
O persoană a murit, iar o alta este rănită, după ce un tren a lovit un tractor, în Brașov
Pasager: "S-a aruncat în tren, l-a tăiat trenul. Eram în compartiment atât am văzut că era tăiat de tren."
În ciuda a ceea ce spun unii dintre pasageri, nu este clar deocamdată dacă a fost vorba despre sinucidere. Asupra victimei nu s-a găsit nici un act de identitate.
Crina Maria Sârb, purtător de cuvânt IPJ Bistriţa Năsăud: ''Polițiștii din cadrul Biroului Județean Transporturi Bistriţa-Năsăud fac verificări pentru stabilirea identităţii şi împrejurărilor în care a avut loc evenimentul."
În urma acestui episod îngrozitor trenul a avut aproape două ore întârziere. Nici un pasager nu a fost rănit.

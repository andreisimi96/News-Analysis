Deși liderul Kim Jong-un poate părea „înapoiat” celor din Occident, o analiză recentă realizată de o firmă de securitate cibernetică relevă că liderul nord-coreean și apropiații lui au acces la tehnologia modernă
Astfel, elita de la Phenian folosește computere și telefoane inteligente provenite din State Unite și din țări din Europa.
„Analiza noastră arată că numeroase dispozitive de proveniență americană sau din alte țări occidentale sunt folosite de elita nord-coreeană, ca să aibă acces la rețeaua globală de internet”, arată analiza firmei de securitate cibernetică Recorded Future.
Printre dispozitivele folosite de Kim Jong-un și de apropiații săi de la Phenian sunt telefoane Apple – de la modelul 4S la iPhone X -, cât și Samsung Galaxy S7 și S8, informează D PA.
SURSA FOTO: AFP/GETTY
Nord-coreenii, furioși pe summitul Kim-Trump: „Nu mai romanțați portretul unui dictator. Au murit atât de mulți”
Liderul Kim Jong-un a fost surprins în imagini difuzate de presa de stat, în urmă cu câțiva ani, având în mână un telefon inteligent, care a rămas încă un motiv de speculații.
„Doar cei din cercul restrâns de putere de la Phenian – membrii de partid, lideri militari și din serviciile de informații, cât și familiile lor – pot folsi computerele și au acces la rețeaua globală de internet”, mai arată autorii studiului.
Pentru realizarea acestei cercetări, specialiștii au analizat rețeaua tehnologică a Coreei de Nord, cât și informații obținute din surse independente, care arată cum statul a încălcat interdicțiile impuse chiar de cei de la Phenian, ca să achiziționeze tehnologie produsă în Statele Unite.
Elita de la Phenian folosește și laptopuri cu sistem de operare Windows și tablete Apple, mai arată analiza.
Recorded Futures subliniază că tehnologia americană nu a ajuns în Coreea de Nord în mod ilegal, în condițiile în care Departamentul de Comerț a exportat în Coreea de Nord bunuri de 176 milioane de dolari, începând cu 2002. Doar în 2014, de exemplu, în Coreea de Nord au ajuns computere și produse electronice (monitoare, imprimante, dispozitive de stocare, telefoane, aparate video și audio) în valoare de 215.862 de dolari.
„De exemplu, în 2014, un desktop decent costa în jur de 500 de dolari, în timp ce un laptop vosta în jur de 700 de dolari. Ipotetic, dacă nord-coreenii au plătit pentru aceste dispozitive prețurile medii, înseamnă că au cumpărat peste 350 de computere doar în acel an (...) Astăzi, se folosesc de interpretarea „bunuri de lux”, care de fapt reprezintă o metodă sofisticată de a evita sancțiunile, prin care regimul lui Kim Jong-un achiziționează produse electronice, software și hardware după bunul plac. Nord-coreenii de peste graniță, rețeaua extensivă de infractori a regimului Kim și vânzătorii de produse electronice facilitează transferul de tehnologie americană cel mai represiv stat din lume, pentru a fi folosit în viața de zi cu zi de elite”, notează autorii studiului.
Seymour Hersh, jurnalist castigator al premiului Pulitzer
Tags: kim jong-un, phenian, exporturi, coreea de nord, telefoane mobile,
Experiența unui american într-un hotel din Coreea de Nord. Ce a pățit după ce a urcat la un etaj care oficial nu există
Nord-coreenii, furioși pe summitul Kim-Trump: „Nu mai romanțați portretul unui dictator. Au murit atât de mulți”
Analistul român din SUA care monitorizează Coreea de Nord: "Regimul investeşte enorm în uneltele morţii"
Imagini nemaivăzute din Parlamentul Coreei de Nord. VIDEO

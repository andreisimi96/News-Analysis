Zile decisive pentru viitorul politic al cancelarului german.
Presată de aripa de dreaptă a coaliţiei ei guvernamentale, Merkel a acceptat un compromis cu aliaţii săi privind o înăsprire a politicii migratorii în Germania.
Înţelegerea prevede că migranţii deja înregistraţi într-o ţară din UE, adică aproape toţi, vor fi respinşi la frontierele germane începând din iulie, dacă nu va fi încheiat niciun acord până atunci la nivel european.
Partenerii de coaliţie ai doamnei Merkel cereau ca această măsură să fie luată imediat.
Ministrul de interne Horst Seehofer a dorit adoptarea unui plan în 63 de puncte vizând reducerea imigraţiei în Germania, inclusiv posibilitatea respingerii la graniţa a solicitanţilor de azil care au depus deja cereri pentru statut de refugiaţi în altă ţară membra UE. Merkel a respins acest aspect, invocând libertatea de mişcare drept principiu fundamental al UE.
Viitorul politic al Angelei Merkel, amenințat de migranți. Tensiuni în coaliție pe “masterplanul” privind imigrația
Măsura ar anula politica uşilor deschise faţă de migranţi, promovată de Angela Merkel, iar cancelarul se teme că o abordare unilaterală ar provoca haos şi ar compromite orice şansă de a obţine o soluţie comună în Europa.
Angela Merkel: "Noi fiind ţară din inima Europei, cred că respingerea necoordonata la graniţa a unor migranţi poate declanşa un efect de domino, care ar fi şi în detrimentul Germaniei şi ar pune sub semnul întrebării unitatea Europei".
Drept alternativa, Merkel a propus un compromis: să i se acorde 2 săptămâni ca să negocieze acorduri bilaterale cu alte state UE, care să permită Germaniei să trimită înapoi solicitanţi de azi în ţara în care au cerut iniţial statut de refugiaţi. Va trebui să facă eforturi supraomeneşti ca să obţină asemenea înţelegeri, mai ales cu ţări precum Italia ori Grecia, care se simt deja copleşite de numărul de migranţi.
După ce luni l-a primit pe omologul ei italian, acum Angela Merkel se întâlneşte cu Emmanuel Macron. Cota ei de popularitate scade continuu, în vreme ce extrema dreaptă creşte în sondaje.
În acest context complicat, lipsea exact amestecul preşedintelui american: "Poporul german este pe cale să întoarcă împotriva conducătorilor săi, iar imigraţia zguduie coaliţia deja fragilă de la Berlin. Infracţionalitatea în Germania este în creştere rapidă", a scris Donald Trump pe Twitter.

Cea de-a cincea seară de TIFF a adunat din nou în faţa ecranelor de proiecţie o mulţime de oameni. Cinefilii au avut însă parte şi de un concert, iar din program nu au lipsit nici invitaţiile la masă.
Muzica alternativă a fost cea care a animat marți seară atmosfera la Vlaha, lângă Cluj.
"Am venit mai repede pentru că ne bucurăm de apusul soarelui şi de prietenii noştri", spune o tânără.
După concert, spectatorii au fost invitaţi la film.
Pelicula "Dacii liberi" a fost proiectată într-un loc pitoresc, la Arkhai Sculpture Park.
"Locaţia este absolut grozavă. Când cei de la festival ne-au selectat filmul şi ne-au spus că va fi proiectat aici pentru noi a fost aşa o onoare", a transmis Monica Gorgan, regizorul filmului.
"Ne dorim foarte tare să îi convingem pe clujeni să iasă afară din oraş şi să ajungă într-un loc minunat. E un loc gândit de un artist, un sculptor", a spus Oana Giurgiu, directorul executiv TIFF.
TIFF 2018. Filmul mut ”Fantoma de la Operă”, proiectat într-o biserică veche de peste 300 de ani
Furaţi de atmosfera rustică, cinefilii şi-au continuat apoi seara înfruptându-se din mâncăruri tradiţionale.
Până acum, în cadrul Festivalului Internaţional de Film Transilvania au rulat peste 20 de proiecţii, străine şi româneşti. Miercuri seară vor fi difuzate şi filmele "Nu mă atinge-mă", marele câştigător al Ursului de Aur la Berlin, şi "Un pas în urma Serafimilor", marele câştigător al Premiilor Gopo din acest an.
Seymour Hersh, jurnalist castigator al premiului Pulitzer

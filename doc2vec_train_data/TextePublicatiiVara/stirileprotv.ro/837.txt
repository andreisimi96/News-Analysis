''Festivalul Internațional de Film Transilvania'', organizat la Cluj-Napoca, s-a încheiat cu un regal.
Sute de vedete au pășit pe covorul roșu, iar doi actori români, Anna Szeles și Dan Nuţu, au fost premiați în cadrul ceremoniei. Invitată de onoare de anul acesta, actrița franceză Fanny Ardant a primit premiul Transilvania pentru întreaga sa carieră.
Fanny Ardant a fost îndelung aplaudată. Discursul său emoţionat i-a făcut pe cei din public să lăcrimeze.
Fanny Ardant: "Atunci când eram foarte tânără, credeam că a fi actriţă înseamnă doar plăcerea de a fi pe scenă. Apoi am înţeles că viaţa de actriţă înseamnă trecerea de la întuneric la lumină, de la frig la căldură, de la spatele întors la mâinile întinse, aşa că, în seara aceasta, vă mulţumesc că, dându-mi acest premiu, mi-aţi dat lumină, căldură şi mi-aţi întins mâinile. Vă mulţumesc!"
Pe parcursul celor 40 de ani petrecuţi în lumina reflectoarelor, actriţa a jucat în peste o sută de producţii.
Fanny Ardant, mărturisiri emoționante despre România și Olga Tudorache: ”Era un exemplu”
Spectatorii l-au omagiat şi Dan Nuţu, considerat unul dintre cei mai talentaţi actori ai anilor '70. În 1979, Dan Nuțu a emigrat în Statele Unite, dar a lăsat în urmă zeci de roluri memorabile. Lui i-a fost acordat Premiul de Excelenţă pentru merite artistice deosebite.
Una dintre cele mai fermecătoare prezențe din cinematografia românească, Anna Szeles, a fost premiată pentru întreaga sa carieră. Momentul a fost unul de-a dreptul emoţionant, având în vedere că anunţul a fost făcut de fostul ei soţ, Florin Piersic.
Anna Szeles: "Vă mulţumesc din suflet că după atâţia ani nu m-aţi uitat şi vă aduceţi aminte de rolurile pe care le-am jucat în filmele romaneşti."
Anul acesta, trofeul Transilvania a fost primit de pelicula "Moştenitoarele", în regia lui Marcelo Martinessi, din Paraguay.
Seymour Hersh, jurnalist castigator al premiului Pulitzer

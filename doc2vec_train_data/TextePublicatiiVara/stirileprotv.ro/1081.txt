Procurorii Parchetului de pe lângă Tribunalul Timiş au dispus, luni, trimiterea în judecată a Oanei Neţ, fosta educatoare din Timişoara, care şi-a ucis fiica în vârstă de patru ani în urma mai multor certuri cu soţul care i-a cerut divorţul.
Potrivit unui comunicat de presă de luni al Parchetului de pe lângă Tribunalul Timiş, procurorii au dispus trimiterea în judecată a Oanei Neţ, aceasta fiind acuzată de violenţă în familie, omor comis asupra unui membru de familie – fiica.
În rechizitoriul înaintat magistraţilor, procurorii au notat detalii despre modul în cara femeia şi-a ucis fiica, relatează news.ro.
„În data de 13.03.2018, în jurul orei 17.30, inculpata Neţ Oana – Răzvana, în timp ce se afla împreună cu fiica sa minoră, în vârstă de 4 ani, în baia din locuinţa acestora situată în Timişoara, iar fiica sa se spăla şi se juca în apa din cadă, a ţinut-o pe fetiţă forţat cu capul sub apă până ce minora s-a înecat, aceasta decedând din cauza asfixiei mecanice prin submersie în apă, ca urmare a pătrunderii apei în căile respiratorii. Ulterior uciderii fiicei sale prin înecare, inculpata Neţ Oana – Răzvana, folosind două cuttere pe care le-a luat din baie, a tăiat cadavrul victimei la nivelul antebraţelor, producându-i în această manieră două leziuni superficiale, fără să realizeze însă că fiica sa era deja decedată în acele momente. Dosarul a fost trimis spre competentă soluţionare Tribunalului Timiş”, se arată în comunicat.
Oana Neţ a fost supusă şi unei expertize medico-legale psihiatrice la Institutul Naţional de Medicină Legală ”Mina Minovici” din Bucureşti, iar testul a arătat că femeia avea discernământ în momentul în care şi-a ucis copilul.
Copil de 4 ani umilit de educatoare, care i-a scris cu pixul pe frunte. ISJ Gorj a declanșat anchetă
Acum, Oana Neţ se află în arest.
În luna martie, Oana Neţ, o fostă educatoare din Timişoara, şi-a ucis fiica prin înecare, apoi a încercat să îi taie venele cu un cutter, după ce a avut mai multe certuri cu soţul ei care îi solicitase divorţul.
Seymour Hersh, jurnalist castigator al premiului Pulitzer

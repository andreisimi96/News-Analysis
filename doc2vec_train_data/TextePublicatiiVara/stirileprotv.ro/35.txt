Wales News Service
O misterioasă creatură marină a fost descoperită pe plaja Rhossili din peninsula Gower (South Wales), fără ca până în prezent experţii să poată stabili cărei specii îi aparţine.
Potrivit Agerpres, care citează BBC, scheletul acesteia are o lungime de 1,52 metri, cu un cap lung şi o linie a maxilarului lată.
Din acest motiv, unii au spus că ar putea fi vorba de un cetaceu - o balenă, un delfin sau un porc de mare.
"Când te uiţi la ea, prima dată poţi crede că este un crocodil, dar cu siguranţă nu este aşa", a declarat Dan Forman, cercetător la Swansea University.
Carcasa animalului a fost descoperită de Beth Janetta, o localnică în vârsta de 41 de ani, în timp ce se plimba pe plajă alături de câinii săi.
"Avem porci de mare aduşi la mal regulat, dar şi delfini, foci şi, uneori, oi", a declarat Mark Hipkin, de la National Trust, în timp ce Forman este de părere că linia maxilarului sugerează că ar fi vorba despre o balenă sau de un delfin.
Seymour Hersh, jurnalist castigator al premiului Pulitzer

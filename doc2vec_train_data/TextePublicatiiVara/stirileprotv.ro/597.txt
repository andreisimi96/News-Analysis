Joi seară a început la Iaşi cel mai mare festival de muzică în aer liber din nord-estul României: ''After hills''. Artişti români şi internaţionali vor urca pe 10 scene şi îi vor încânta, timp de 4 zile, pe spectatori cu ritmuri de hip-hop ori dubstep.
Cu un buget de peste 2,5 milioane de euro, festivalul Afterhills va aduce la Iaşi peste 150 de artişti. Pe cele 10 scene amenajate, la 6 kilometri de oraş, vor urca - printre alţii - Above & Beyound, Hurts, Paul Van Dyk şi Tom Odell.
Aflterhills este considerat cel mai mare festival din regiunea Moldovei. Peste 30 de mii oameni din ţară şi străinătate sunt aşteptaţi să participe în fiecare zi. Mulţi au ajuns deja şi se pregătesc pentru spectacolele de noapte.
La Afterhills se vor auzi stiluri de muzică diverse: de la tehno şi drum & bass până la hip-hop ori ragge. În premieră pentru festivalurile din România va fi şi o scenă de "comedy" pe care vor urca artişti de stand-up şi improvizaţie.
Ovidiu Biber, Co-Fondator Afterhills: "4 zile de festival, una în plus faţă de anul trecut. Suprafaţa este mai mare, la fel şi campingul, foarte multe instalaţii de entertainment. Noi aşteptam 35-40 de mii de oameni pe zi, dar suntem pregătiţi şi pentru mai mult."
TIFF 2018. Pelicula "Nu mă atinge-mă", premiată cu Ursul de Aur, proiectată în a șasea zi de festival
Bogdan Stangu, Director Tehnic Afterhills: "Avem şi un record mondial, cel mai mare dream catcher. Avem cel mai bun sistem de sonorizare care există în lume, K1, se va auzi foaere bine! O să avem un jos de lumini senzaţional".
Dacă seara vor fi spectacole de muzică, ziua spaţiul festivalului le oferă spectactorilor locuri de joacă, ateliere de arta modernă şi zone umbrite de odihnă şi un camping primitor.
Abonamentul care asigură acces la tot evenimentul costă 470 de lei iar un bilet de o zi se vinde cu 87 de lei.

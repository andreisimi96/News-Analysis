Statuile au prins viaţă, duminică seară, în Capitală, în Parcul Regele Mihai I, fost Herăstrău. Actori romani şi străini, ajutaţi de ţinute de poveste şi un machiaj impresionant, au pus în scena un adevărat spectacol.
Trecătorii au fost fascinaţi şi i-au răsplătit cu zâmbete şi aplauze.
Prin gesturi, machiaj şi costume, statuile vivante au creat o frumoasă poveste, la care şi spectatorii au fost invitaţi să participe.
Unii actori au făcut adevărate numere de echilibristică, alţii au vrut, cu siguranţă, să iasă din tipare.
Pentru adulţi a fost şi o ocazie să studieze cu mai multă atenţie limbajul nonverbal.
"Mie, sinceră să fiu, îmi declanşează foarte multe emoţii şi ce este foarte ciudat, nu se vorbeşte absolut deloc, însă expresia chipului îmi inspiră bucurie, tristeţe", spune o spectatoare.
Evenimentul a ajuns anul acesta la cea de-a opta ediţie.
Festivalul TIFF a debutat cu filmul israelian ”Foxtrot”, premiat la Veneția
Mihai Mălaimare, directorul festivalului: "Ediţia este mult mai amplă decât celalalte. Sunt 43 de artisiti din 6 ţări din Europa, din Olanda, Spania, Portugalia, Macedonia şi Ucraina. Sunt 60 de statui, care evoluează în acest spaţiu şi mai sunt cinci care sunt lângă Teatrul de Comedie."
Festivalul Internaţional de Statui Vivante se încheie luni seară, la ora 22:00.
Seymour Hersh, jurnalist castigator al premiului Pulitzer

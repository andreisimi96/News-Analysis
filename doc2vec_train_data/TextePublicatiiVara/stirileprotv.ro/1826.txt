Facebook Twitter RSS Feed Newsletter
"Motivul principal pentru care iau această decizie constă în procesul Brexitului şi dorinţa guvernului de a limita rolul parlamentului în rezultatul votului care are loc astăzi", a explicat într-o scrisoare Phillip Lee, (fost) subsecretar de stat în Ministerul Justiţiei, scrie Agerpres .
"Pentru ca, în viitor, să-mi pot privi copiii în ochi şi să le spun cu sinceritate că am făcut tot ce am putut pentru ei. Nu pot, cu bună ştiinţă, să susţin felul în care pare să se pregătească punerea în practică a ieşirii ţării noastre din Uniunea Europeană", a subliniat Phillip Lee.
Gestul său survine în contextul în care Theresa May a făcut apel luni la cei 316 de deputaţi conservatori din Camera Comunelor - între care şi Lee - să nu se opună guvernului la votul asupra Legii retragerii din UE, referitoare la asimilarea legislaţiei Uniunii în cea britanică şi care revine marţi în Cameră pentru dezbatere, după ce Camera Lorzilor a adoptat 15 amendamente.
Cel mai controversat amendament din cele 15 care vor fi supuse votului deputaţilor marţi şi miercuri este de aşteptat să fie cel care propune ca Parlamentul să decidă ce se întâmplă în continuare în cazul în care nu va considera acceptabil viitorul acord între Londra şi Bruxelles cu privire la Brexit.
Lee, un susţinător al rămânerii Marii Britanii în UE, a mai cerut în scrisoarea sa de demisie ca propunerile finale ale guvernului cu privire la Brexit să fie supuse votului publicului în cadrul unui al doilea referendum, după cel din 2016 în care o majoritate a britanicilor s-au pronunţat pentru ieşirea din UE.
autor: InCont.ro , 12 iunie 2018 13:44
Mai multe despre:

Ministrul Justiţiei, Tudorel Toader, a afirmat, joi seară, că preocuparea procurorilor privind o eventuală diminuare a independenţei lor în urma deciziei de miercuri a CCR este neîntemeiată.
De asemenea, ministrul Toader a mai susţinut că procurorii rămân magistraţi, iar ministrul Justiţiei are competenţă în administrarea sistemului şi nu în participarea la actul de justiţie.
„Asteptăm considerentele, dar preocuparea dânşilor nu o consider ca fiind fundamentată, întemeiată, pentru că, în Constituţie, se spune că judecătorii şi procurorii împreună sunt magistraţi, prin urmare, statutul de magistrat nu-l poate schimba nimeni câtă veme Constituţia are această prevedere. Decizia nu afectează, nu diminuează independenţa funcţională a procurorilor pentru că scrie în Constituţie şi ea nu poate fi schimbată decât prin revizuire”, a declarat Tudorel Toader, potrivit News.ro care citează postul de televiziune România TV.
Acesta şi-a exprimat convingerea că statulul de magistrat şi independenţa procurorului, nu vor fi afectate de decizia CCR.
Întrebat ce se va întâmpla pe viitor, indiferent cine va fi preşedinte, şi cine va ocupa funcţia de ministru al Justiţiei, Tudorel Toader a spus că decizia CCR nu reprezintă „o regândire a poziţiei dintre puterile statului”.
Șeful Jandarmeriei, schimb de replici cu protestatarii: „Suntem singura ţară din Europa în care manifestați așa”
”Precizarea că noi avem o putere executivă bicefală - jumătate reprezentată de Guvern şi jumătate de preşedinte. Deci, conflictul este între cele două jumătăţi ale puterii executive. Nu este o regândire, ci este o clarificare a principiului constuţional care spune că procurorii îşi desfăşoară activitatea sub autoritatea ministrului Justiţiei. Procurorii rămân magistraţi, şi conservă independenţa instrumentării dosarelor, n-o să vină niciun minstru al Justiţiei să spună: «Domn procuror, de ce ai administrat proba asta şi nu cealaltă?», «De ce ai dat soluţia sta şi nu altă soluţie?». (...) Ministrul Justiţiei, de exemplu, poate să spună: «Domn procuror general, ce facem noi, că avem într-un parchet un singur procuror şi ăla nu face faţă, nu poate să rezolve toate problemele. Să suplimentăm schema, să rearondăm loclităţile». Sau poate să spună: «Domn procuror general sau domn procuror şef, dacă e DNA-ul, DIICOT-ul ce facem dacă avem dosare de 10-11 ani de zile şi nu s-a terminat urmărirea penală?» Asta-i competenţa ministrului Justiţiei de administrare a justiţiei şi nu de participare la actul de justiţie”, a mai spus Tudorel Toader.
Cinci sute de procurori din întreaga ţară, inclusiv din cadrul structurii centrale a Direcţiei Naţionale Anticorupţie, dar şi zeci de judecători şi auditori au semnat, joi, o ”declaraţie de principiu”, în care comentează decizia Curţii Constituţionale şi afirmă că ”ministrul Justiţiei nu are şi nu va avea nicio implicare şi niciun rol în activitatea profesională”, acest lucru fiind în competenţa Consiliului Superior al Magistraturii.
Semnatarii documentului vorbesc despre ”riscul de a se aduce atingere separaţiei şi echilibrului puterilor în stat” şi cer ”respectarea statului de drept şi a independenţei sistemului judiciar”. ”Independenţa şi imparţialitatea magistratului procuror nu sunt beneficii personale ale acestuia, ci garanţii necesare pentru îndeplinirea funcţiei”, spun procurorii.
Seymour Hersh, jurnalist castigator al premiului Pulitzer
Tags: tudorel toader, ccr, procurori, ministrul justitiei,
Mesajul lui Toader pentru Iohannis: Nu există decizie a CCR care să nu fie respectată de orice persoană
Șeful Jandarmeriei, schimb de replici cu protestatarii: „Suntem singura ţară din Europa în care manifestați așa”
Toader: Poate exista "o decizie la nivel politic" dacă Iohannis nu respectă hotărârea CCR
2.000 de oameni au protestat în Piața Victoriei. Incidente cu jandarmii, după ce au vrut să intre în curtea Guvernului. VIDEO

Ediţia din acest an a salonului de carte Bookfest a ajuns la final. Editorii anunţă deja că au avut vânzări şi cu 10% peste ediţia din 2017.
Zeci de mii de vizitatori s-au perindat pe la standuri, iar cei mai mulţi au căutat ficţiune, dar şi cărţi de dezvoltare personală. Însă de cel mai mare succes s-a bucurat literatura pentru copii.
Cumpărător: "Deci România la 100 de ani, Boia - Cum am trecut prin comunism. Mai învăţăm câte ceva despore istoria noastră ca cea pe care am învăţat-o în şcoala nu prea e din păcate, trebuie să reinvatam istoria ţării ăsteia dacă vrem să facem ceva."
Gabriela Maaz, Humanitas: “Cititorii vin, caută cărţile publicate în colecţii memorii, jurnale, biografii, în colecţia de istorie. Două dintre cărţile nou apărute în seria dedicată centenarului marii uniri s-au bucurat de mare căutare.”
Alexandra Florescu, Nemira: “Predomină ficţiunea, avem şi colecţia de ştiinţă, avem şi colecţia de teatru care merge foarte bine, biografia celui mai mare dansator din toate timpurile, Vaslav Nijinski. E o combinaţie, dar preponderent ficțiunea funcţionează.”
Librarii încă îşi fac socotelile, dar pare să fie cel mai bun an de până acum.
Miruna Meiroșu: “A fost un târg mai bun decât anii trecut, poate şi cu 10% mai bine.”
Cea mai mare creştere au avut-o însă cărţile pentru copii.
Grigore Arsene: “Eu mă bucur imens pentru că viitorii cititori vor fi copiii. Dacă copilul are la vârstă fragedă cărţi în casă, va cumpăra cărţi. Vineri, 1 iunie, a fost cea mai bună vineri din istoria Bookfest la vânzări.”
Iustina Croitoru, Humanitas Kids: “Până la o anumită vârstă aleg părinţii. Părinţii ştiu ce e mai bine, judecă altfel lucrurile, dar vine o vârstă, am văzut pe la 7 ani, copiii încep să aibă preferinţe, spun limpede ce le place, ce nu le place, îşi dezvoltă gustul.”
Fetiţă: “Mi le-am ales singură. Citesc pe spate şi mă gândesc despre ce ar putea să fi vorba.”
Mama: “Mult fantasy, multe cărţi pentru copii, ca asta este vârsta. Cred că până acum 600 de lei, undeva pe aici. Am cheltuit. Cărţile merită întotdeauna.”
Potrivit estimărilor, peste 70.000 de oameni au trecut la ''Bookfest''.
Seymour Hersh, jurnalist castigator al premiului Pulitzer

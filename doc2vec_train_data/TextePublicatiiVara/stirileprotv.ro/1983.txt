Senatul a adoptat, miercuri, pe repede înainte, modificările aduse codului de procedura penală, schimbări despre care cei din opoziţie spun că au fost făcute pentru procesele în care a fost sau este vizat şeful PSD, Liviu Dragnea.
Dragnea, are o condamnare definitivă în dosarul ''Referendumul'' şi mai este judecat alături de fosta soţie Bombonica Prodana, pentru instigare la abuz în serviciu.
Codul de procedura Penală a fost adoptat de Senat, în ciuda protestelor opoziţiei, care a acuzat puterea ca a scris articole cu dedicaţie pentru Liviu Dragnea.
Unul dintre acestea permite ca o persoană condamnată definitiv să ceară rejudecarea dosarului dacă hotărârea de condamnare nu a fost scrisă şi semnată de judecătorul care a soluţionat cauza.
Articolul 453 - Revizuirea hotărârilor judecătoreşti definitive, cu privire la latura penală, poate fi cerută și când : se introduce aliniatul "neredactarea şi/sau nesemnarea hotărârii de condamnare de judecătorul care aparticipat la soluţionarea cauzei".
O delegaţie a Comisiei de la Veneţia vine la Bucureşti pentru a discuta Legile Justiţiei
Alina Gorghiu: "Să fie dragi colegi o simplă coincidență faptul că modificările efectuate vizează chiar dosarul referndumului domnului Dragnea. A naibii coincidență. Nu vă încearcă niciun sentiment de jenă când știți că legiferați doar pentru o singură persoană?".
În dosarul Referendumul, unul dintre cei 5 judecători a plecat la Curtea Constituţională şi nu a mai putut semna motivarea condamnării lui Dragnea. Cu toate acestea, ceilalţi 4 au semnat.
Un alt articol, modificat de Senat, spune că judecătorii nu pot condamna o persoană doar pe baza declaraţiilor date de martori, ofiţeri sub acoperire sau chiar a inculpatului.
Procesul în care Bombonica Prodana şi Liviu Dragnea sunt judecaţi, se bazează pe declaraţiile celor care confirmă că două angajate de la Asistenţa Socială Teleorman, primeau salariul de la direcţie, dar în realitate, lucrau pentru filala PSD Alexandria.
Suplimentar, un alt articol spune că "persoanele care convieţuind cu suspectul sau inculpatul au stabilit cu acesta în relaţii asemănătoare celor dintre soţi sau a celor dintre părinţi şi copii precum şi persoanele care s-au aflat în trecut în această situaţie" nu pot fi obligate să depună mărturie.
Eugen Dirca senator USR: "Fostele soții sau actualele amante ale infractorilor nu pot fi audiate în calitate de martori în dosarele penale. Este regretabil că aceste modificări să oprească actul de justiție. Vă invit să respingeți acest proiect legislativ și să ne uităm mai atent asupra acestui proiect de lege".
Nici vorbă să fie respins mai ales ca un alt articol spune că instanţă de apel nu poate schimba decizia primului complet de judecători, dacă aceştia au decis ca inculpatul este nevinovat.
Călin Popescu Tăriceanu ar putea folosi acest articol ca să ceară ca procesul în care a fost găsit nevinovat de mărturie mincinoasă în prima instanţă, să nu mai continue în apel, aşa cum a cerut procurorul.
O lovitură grea este data anchetelor complexe pe care le documentează ani de zile procurorii de la combaterea crimei organizate şi a terorismului. Anchetatorii vor avea un an de la momentul în care au început urmărirea penală, să trimită suspectul în judecată.
Practic, dosare precum Revoluţia din decembrie 1989, mineriada din 1990, Colectiv, nu ar mai avea şanse să ducă la condamnarea responsabililor.
O altă modificare îi afectează pe procurorii anticorupţie pentru că spune că un denunţător scapa de acuzaţii dacă face un denunţ în cel mult 6 luni de la momentul la care a aflat de comiterea unei infracţiuni. Cele mai multe dintre dosarele deschise de DNA în ultimii ani au avut ca punct de pornire denunţuri făcute după 2, 3 şi chiar 8 ani de la comiterea presupusei fapte penale.
Proiectul de lege privind modificările aduse la Codul de Procedura Penală urmează să fie dezbătute săptămâna viitoare în Camera Deputaţilor care este şi for decizional.
Seymour Hersh, jurnalist castigator al premiului Pulitzer

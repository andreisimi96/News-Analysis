Inquam Photos / Octav Ganea
Jandarmeria Română a precizat că protestul #rezist anunțat pentru sâmbătă seară în Piața Victoriei și care ar urma să se suprapună cu mitingul organizat de PSD nu este autorizat de Primăria Capitalei.
Jandarmeria a spus pentru Stirile ProTV că cei care au facut notificarea către Primărie pentru autorizarea protestului nu au respectat macheta din legea 60/1991 cu organizatea de mitinguri si evenimente. Prin urmare protestul lor nu este autorizat.
Protestatarii #rezist au anunţat, pe Facebook, că, sâmbătă, între orele 18.00 şi 23.00, în Piaţa Victoriei, vor organiza un protest, care se va suprapune cu mitingul organizat de PSD, aceştia precizând că Liviu Dragnea îşi poate găsi un alt loc pentru aceasta manifestare.
Aceștia au cerut ajutor pe Facebook. Pe contul de Facebook al grupului Rezist a fost publicat miercuri după-amiază următorul mesaj: ”În numele protestatarilor mișcării #rezist, cer ajutorul tuturor românilor cu simț civic: mai jos aveți o listă lungă cu adresele de email și paginile de Facebook ale diverselor instituții și redacții.
Fac apel la dumneavoastră să depuneți un efort și să informați aceste instituții și persoanele responsabile despre modul ilegal de desfășurare a mitingului PSD cât și despre temerile pentru sigurantă dumneavoastră în calitate de participanți la protestul pașnic desfășurat seară de seară în Piața Victoriei în mod legal de către mișcarea #rezist, in perimetrul si intervalul orar desemnat.
Timişorenii au ieşit în stradă şi au protestat împotriva deciziei CCR, în ciuda ploii
"Buna ziua, mă numesc CUTĂRESCU și sâmbătă 9 iunie la ora 18 doresc să particip la protestul zilnic al grupării #rezist, legal notificat în Piața Victoriei, în intervalul orar 18:00 - 23:00 până la 31 decembrie 2018 de către Mihai și Florin Țone.
Vă scriu pentru că am temeri legate de siguranța mea și a celorlalți protestatari din momentul în care infractorul condamnat Liviu Dragnea a declarat în presă o contramanifestație ilegală în același interval orar și perimetru al Pieței Victoria. Îmi este teamă că protestul PSD a fost declarat în mod ilegal pentru a crea în mod deliberat violențe intre grupurile de protestatari.
Rog instituțiile abilitate, în speță Jandarmeria Română și Primăria Municipiului București să ia măsuri pentru a reloca mitingul PSD în altă zonă a Capitalei astfel încât ambele grupuri civice să putem manifesta pașnic fără incidente și provocări. Vă mulțumesc pentru înțelegere.”
Seymour Hersh, jurnalist castigator al premiului Pulitzer

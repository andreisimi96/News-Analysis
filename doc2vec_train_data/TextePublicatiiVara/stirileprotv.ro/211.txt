Luigi Di Maio, liderul formaţiunii Mişcarea Cinci Stele, a declarat că preşedintele italian Sergio Mattarella ar trebui destituit pentru trădare, deoarece a respins nominalizarea unui eurosceptic ca ministru al Economiei şi Finanţelor, relatează Reuters .
"Eram la câţiva paşi de formarea unui Guvern şi am fost opriţi pentru că în Cabinetul nostru era un ministru care a criticat UE", a declarat Di Maio într-un interviu pentru RAI, potrivit Reuters.
"Vreau ca această criză instituţională să fie adusă în faţa Parlamentului şi preşedintele judecat", a adăugat Di Maoi, specificând că şeful statului italian ar putea fi acuzat de încălcarea articolului 90 din Constituţia Italiei.
Sub acest articol, parlamentul de la Roma ar putea fi chemat să voteze dacă Mattarella se face vinovat de "înaltă trădare sau încălcarea constituţiei". Dacă parlamentarii votează majoritar în favoarea acuzaţiilor, Curtea Constituţională ar urma să decidă dacă preşedintele poate fi destituit sau nu.
Mattarella a anunţat duminică că a respins candidatura la funcţia de ministru al Economiei şi Finanţelor a lui Paolo Savona, un politician cunoscut pentru opoziţia sa faţă de Zona Euro şi Germania, precizând că a propus alternative.
"Incertitudinea privind poziţia noastră a alarmat investitorii din Italia şi străinătate. Apartenenţa la euro este o alegere fundamentală. Dacă vrem să discutăm, atunci ar trebui să o facem într-o manieră serioasă", a declarat preşedintele Italiei, adăugând: 
În urma respingerii propunerii pentru portofoliul Economiei şi Finanţelor, Giuseppe Conte a renunţat la mandatul de premier desemnat al Italiei.
Giuseppe Conte, desemnat miercuri să formeze un nou guvern, era susţinut de coaliţia formată din partidul eurosceptic Liga Nordului şi formaţiunea antisistem Mişcarea Cinci Stele.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

Vulcanul Fuego din Guatemala înregistrează până la 9 explozii pe oră, după erupţia devastatoare din 3 iunie, soldată cu un bilanţ preliminar de 110 morţi şi peste 1,7 milioane de persoane afectate, potrivit unei surse oficiale citată luni de EFE.
Potrivit Institutului naţional de vulcanologie (Insivumeh), colosul situat la 50 de kilometri vest de capitala ţării emană o coloană de gaze şi cenuşă de peste 4.700 metri deasupra nivelului mării care se deplasează la 10 kilometri distanţă spre vest.
Insivumeh notează că vulcanul expulzează constant fluxuri de materii piroclastice care se scurg pe versantul de sud-est.
Pentru ziua şi seara de luni sunt prognozate ploi abundente în regiune, ceea ce va face să crească posibilitatea alunecărilor de noroi de jur împrejurul colosului.
Puternica erupţie de duminică 3 iunie a provocat, potrivit datelor oficiale preliminare, 110 morţi, 197 de dispăruţi, peste 1,7 milioane de persoane afectate şi a distrus aproape o mie de case.
Seymour Hersh, jurnalist castigator al premiului Pulitzer

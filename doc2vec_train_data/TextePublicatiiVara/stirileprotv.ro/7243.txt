Comisia Europeană urmărește îndeaproape modificările aduse codurilor penale în România, a precizat pentru stirileprotv.ro un purtător de cuvânt.
”Urmărim îndeaproape modificările aduse codurilor penale în România. Suntem atenți la adoptarea codului de procedură penală. Îl vom consulta și analiza” a declarat pentru www.stirileprotv.ro un purtător de cuvânt al Comisiei Europene.
Și Klaus Iohannis a comentat marți pe marginea acestui subiect: ”Acum, pot să fiu foarte franc. Toți mă întreabă despre aceste modificări. Nu am intrat în detalii, fiindcă procedura nu este finalizată și nu este, după părerea mea, cazul să comentez aceste chestiuni pe articole și pe fraze, însă pot să vă confirm că toți musafirii mei s-au interesat și sunt foarte îngrijorați de această abordare a PSD pe această lege care s-a votat aseară târziu.”
Plenul Camerei Deputaţilor a adoptat luni seară, la ora 22:00, proiectul de modificare a Codului de procedură penală, cu 175 voturi "pentru", 78 voturi "împotrivă" şi o abţinere.
Seymour Hersh, jurnalist castigator al premiului Pulitzer

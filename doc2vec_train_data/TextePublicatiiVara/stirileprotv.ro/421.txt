Cercetătorii de la MIT au creat o capsulă care, înghiţită, ar putea ajuta medicii să diagnosticheze boli ale aparatului digestiv.
Capsula conţine componente electronice minuscule şi milioane de celule vii, modificate genetic, care acţionează ca nişte senzori.
Micul dispozitiv a fost testat deja pe porci şi a detectat cu acurateţe hemoragii intestinale.
Capsula cu lungime de doi centimetri si jumătate este o minune bio-electronică şi ar putea înlocui într-o zi investigaţii medicale invazive şi neplăcute pentru pacient, precum colonoscopia sau enteroscopia.
Mark Mimee, cercetător: "Dispozitivul are două componente majore. Prima constă în celule vii care pot simţi diferite biomolecule prezente în intestine şi, când le detectează, reacţionează producând lumină."
Hoț surprins de camerele de supraveghere, furând flori din grădina unui medic constănțean
Este vorba despre o tulpină inofesivă de E.coli, modificată cu ADN de la alte bacterii, pentru a putea detecta prezenţa sângelui, deci o hemoragie. Apoi informaţia este preluată de partea electronică.
Phillip Nadeau, cercetător: "A doua parte este această capsulă în care celulele sunt plasate deasupra unor senzori care detectează lumina, apoi capsula transmite aceste măsurători în afara corpului."
În dispozitivul minuscul au fost îngrămădite o antenă wireless, un microprocesor şi baterii. După succesul obţinut în testele pe porci, cercetătorii trebuie să o micsoreze pentru a putea fi înghiţită de oameni şi eliminată fără probleme. Nu în ultimul rând, costurile trebuie să fie mici, deoarece sunt de unica folosință. Toate acestea vor dura ani, dar cercetătorii spun că invenţia lor va deveni într-o zi metoda standard de diagnosticare a ulcerului, a inflamaţiilor şi chiar a cancerului de colon.
Tags: capsula, colonoscopie, enteroscopie,
A mers să se trateze la un dentist care nu mai avea licență și a rămas traumatizată pe viață
Top citite acum

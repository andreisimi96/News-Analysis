Președintele american Donald Trump ar urmări să scoată de pe piața americană constructorii auto germani, în condițiile în care 90% din piața mașinilor de lux din Statele Unite este dominată de ei.
În cadrul unei întrevederi cu președintele francez Emmanuel Macron, Trump s-ar fi arătat enervat de faptul că pe străzile din New York circulă prea multe autoturisme Mercedes-Benz, a relatat publicația germană Wirtschaftswoche, citată de Business Insider.
Potrivit sursei citate, constructorii auto germani controlează 90% din piața autoturismelor de lux din Statele Unite, întrucât BMW deține Rolls-Royce și alte branduri, Daimler produce Mercedes-Benz, iar Volkswagen controlează mărci precum Bentley, Buggati, Porsche și Audi. În acest context, Administrația Trump a deschis o anchetă pentru a vedea când de afectată a fost industria auto americană de importurile de autoturisme.
În 2017, SUA au exportat în Uniunea Europeană mașini în valoare de 6,2 miliarde de euro, în timp ce a importat mașini în valoare de 37 miliarde de euro. Doar anul trecut, producătorii germani de mașini au asamblat 804.000 de autoturisme în fabrici de pe teritoriul Statelor Unite, ia alte 657.000 au fost exportate din Germania în America de Nord.
Președintele american Donald Trump a decis să le impună partenerilor comerciali importanți taxe vamale pentru importurile de oțel și aluminiu. Astfel, din 1 iunie, Uniunea Europeană, Canada și Mexicul vor fi obligate să plătească 25% pentru importurile de oțel și 10% pentru cele de aluminiu.
SUA, în război comercial cu aliații săi. Trump a anunțat noi taxe de la 1 iunie
Ca urmare a anunțului, și produsele americane riscă să fie vizate de taxe vamale, scrie CNN Money.
În luna martie, Canada, Mexic și Uniunea Europeană au fost scutite temporar de la plata taxelor pentru importurile de oțel și aluminiu. Pentru impunerea noilor tarife, Donald Trump a făcut apel la o lege din 1962, care îi permite președintelui american să crească sau să scadă impozitele pentru produse, dacă este necesar pentru securitatea națională.
„Am luat această decizie pentru că, dacă nu avem o economie puternică, nu putem avea o securitate națională consolidată”, a declarat secretarul pentru Comerț.
Ca urmare a anunțului, acțiunile au înregistrat o creștere, întrucât companiile beneficiază de pe urma sancțiunilor impuse competitorilor străini. Astfel, prețul oțelului american a crescut cu trei procente.
Anterior, Uniunea Europeană a amenințat că va impune, la rândul ei, taxe vamale de până la 25% pentru importul de motociclete, blugi, țigări, unit de arahide. Totodată, Canada a amenințat că va lua măsuri pentru protejarea interselor comerciale.
Seymour Hersh, jurnalist castigator al premiului Pulitzer
Sursa: Business Insider

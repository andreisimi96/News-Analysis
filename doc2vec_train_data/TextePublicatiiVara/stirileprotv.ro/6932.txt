Comitetul ministerial israelian pentru Legislație a aprobat, duminică, un proiect de lege care interzice fotografierea sau filmarea soldaților. Cei care vor încălca această măsură riscă până la 10 ani de închisoare.
Ministerul israelian al Apărării, Avigdor Lieberman, a aplaudat acest demers propus chiar de către partidului ultra-naţionalist Israel Beiteinou al cărui lider este.
"Soldații IDF sunt atacați de hărțuitorii Israelului și de suporterii teroriștilor care doresc să-i umilească, să-i denigreze și să le facă rău. Vom pune capăt acestor abuzuri", a scis ministrul Apărării, pe Twitter.
Potrivit Haaretz, "propunerea solicită un termen maxim de cinci ani pentru toți cei care fotografiază, înregistrează sau distribuie materiale foto – video cu activitatea Forțelor de Apărare israeliene pe rețelele sociale cu scopul de a-i denigra pe soldați. Termenul maxim poate ajunge până la 10 ani de închisoare pentru cei care subminează securității statului”.

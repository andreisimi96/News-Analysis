Ancheta a poliţiştilor într-o comună din Iași, după ce o fetiță de numai 2 luni a fost găsită fără suflare, în pat. Cea mică fusese lăsată de părinţi în grija celui mai mare frate, de doar 13 ani.
Adulţii au plecat la o stână să muncească, iar după câteva ore au aflat că bebelușul s-a stins. Mama şi tatăl pruncului sunt acum la audieri, în timp ce vecinii îi acuză că nu se îngrijeau deloc de copiii lor.
Cei doi părinţi mai au încă patru copii şi muncesc cu ziua. Femeia susţine că, dimineaţa devreme, i-ar fi dat de mâncare copilei de două luni, iar apoi a plecat împreună cu soţul ei la stână. Amândoi spun că n-au nicio idee despre ce anume ar fi putut cauza moartea bebeluşului. Fetiţa nu avea urme de violenţă pe corp.
Sătenii, în schimb, sunt revoltaţi şi spun că cei doi soţi nu se comportă deloc ca nişte părinţi responsabili. Oamenii spun că au făcut de-a lungul timpului sesizări la Primărie, însă în zadar. 
După incident, părinţii au fost duşi la audieri.
Poliţia a deschis un dosar de moarte suspectă. Cei de la Protecţia Copilului sunt implicaţi în ancheta.
Seymour Hersh, jurnalist castigator al premiului Pulitzer

E stare de urgenţă în statul american Maryland, unde două oraşe au fost răvăşite de inundaţii ivite după ploi abundente.
Străzile localităţii Ellicott City s-au transformat în râuri furibunde. Şuvoaiele au luat pe sus maşinile parcate pe străzi şi le-au purtat la vale.
Cartierele respective au fost afectate şi în 2016 de inundaţii la fel de violente.
WATCH: Extreme flash floods in Ellicott City, Maryland after heavy rain soaked the region (Vid: Kali Harris) pic.twitter.com/WOnEynJywe
— Joel Franco (@OfficialJoelF) 28 May 2018
Scene similare s-au derulat şi în oraşul Baltimore. Pompierii au primit sute de apeluri şi au intervenit cu bărcile ca să-i salveze pe localnicii luaţi prin surprindere de torenţi.
În unele zonele, apele au ajuns până la primul etaj al clădirilor, aşa că mulţi locatari s-au refugiat pe acoperiş.

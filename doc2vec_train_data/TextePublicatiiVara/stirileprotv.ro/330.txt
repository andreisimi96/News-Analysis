Cel puţin 7 parlamentari de la mai multe formaţiuni au semnat adeziuni la PSD, în faţa preşedintelui partidului, Liviu Dragnea, a declarat, luni seară, liderul PSD București Gabriela Firea.
Comentând plecarea mai multor social-democraţi la partidul fondat de fostul premier Victor Ponta, Gabriela Firea a spus că PSD trece printr-un episod mai neplăcut în istoria sa, dar nu este o dramă.
"Şi în viaţa privată, şi în cea profesională îi apreciez pe oamenii care ştiu să treacă împreună peste anumite greutăţi şi nu dezertează, nu trădează. Nu este o foarte mare bucurie atunci când afli că parlamentari pleacă de la un partid la altul, dar, din nefericire, suntem puşi în această situaţie. Foşti colegi de-ai noştri care astăzi erau numai zâmbete, erau de o veselie generală că se coalizează cu opoziţia să dea jos un guvern PSD-ALDE - e de neimaginat şi la nivel uman şi politic - şi atunci este normal ca nici noi să nu stăm cu mâinile în sân privind la această tragicomedie (...) Mai mulţi parlamentari au semnat în biroul preşedintelui adeziunea la PSD. Eu ştiu de şapte, poate vor fi mai mulţi", a declarat Firea, la România TV, potrivit News.ro, afirmând că în zilele următoare Liviu Dragnea va anunţa despre ce este vorba.
Ea a mai susţinut că PSD-ALDE va avea în continuare majoritate parlamentară.
Calculele făcute în urmă cu 2 zile pentru Camera Deputaților arătau că Partidul Social Democrat și ALDE ar fi pierdut majoritatea parlamentară , după ce mai mulți membri ai PSD au demisionat și s-au înscris în noua formațiune a lui Victor Ponta, Partidul Pro România .
Ponta: Dacă ne fac trădători cei din 'Corul Bocitoarelor' de la Belina e foarte bine
Surse din PSD susţin că deputaţii social democraţi au fost convocaţi marți la o şedinţă, pentru a discuta nemulţumirile din partid.
Firea a vorbit şi despre mitingul pe care PSD îl va organiza în 9 iunie în Capitală, pentru susţinerea Guvernului Dăncilă, spunând că PSD vrea să se manifeste liber, democratic, pentru a arăta că are susţinere socială.
Ea a spus că vor fi acţiuni similare în întreaga ţară.
Seymour Hersh, jurnalist castigator al premiului Pulitzer

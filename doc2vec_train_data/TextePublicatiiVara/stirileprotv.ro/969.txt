Prima doamnă a Statelor Unite, Melania Trump, a apărut din nou în public, după o absentă neobişnuit de lungă de la evenimentele administraţiei americane.
Soţia preşedintelui Donald Trump i-a stat alături la o ceremonie de la Casa Alba, în onoarea familiilor soldaţilor americani căzuţi la datorie.
Melania nu mai fusese văzută la ocazii oficiale de la operaţia de rinichi pe care a suferit-o pe 14 mai. A petrecut 5 zile la spital, apoi a fost extrem de discretă. Aşa că în presă au apărut teorii felurite care să-i explice absenta.
Unii au comentat că s-a mutat de la Washington la New York, alţii au presupus că a suferit o operaţie estetică, iar unii s-au dus cu gândul la o separare de soţul ei. Aceste speculaţii au fost negate de reprezentanţii ei.
Pe de altă parte, prima doamnă nu îl va însoţi săptămâna aceasta, la summitul G7 din Canada şi nici pe 12 iunie, în Singapore, unde Donald Trump se va întâlni cu liderul nord-coreean Kim Jong-un.

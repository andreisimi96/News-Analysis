Iranul l-a avertizat pe liderul de la Phenian, Kim Jong-un, să nu aibă încredere în Donald Trump. Avertismentul a fost făcut cu doar câteva ore înainte de întâlnirea istorică, din Singapore, dintre cei doi șefi de stat.
Oficialii iranieni, încă afectați de faptul că SUA s-au retras din acordul nuclear, au găsit momentul potrivit pentru a acuza Casa Albă de duplicitate, potrivit AP, citat de Newsweek .
Purtătorul de cuvânt al Ministerului Afacerilor Externe din Iran, Bahram Ghasemi, a declarat că nord-coreenii ar trebui să fie avertizați cu cine au de-a face, având în vedere că persoanele care nu-și onorează tratatele externe nu-și respect nici angajamentele. După recentele incidente, președintele american “nu este privit cu ochi buni în Iran”.
Liderul nord-coreean Kim Jong Un a sosit, duminică, în Singapore, înaintea unui summit istoric cu preşedintele Statelor Unite Donald Trump, a informat presa locală, transmite agenţia dpa.
Kim a sosit pe aeroportul Changi din Singapore la bordul unui zbor Air China, care a aterizat la ora 14.38 (6.38 GMT), urmând să fie condus apoi la hotelul St Regis, unde delegaţia sa va fi cazată, a relatat Channel NewsAsia.
Trump urmează să sosească câteva ore mai târziu din Quebec, unde a participat la summitul G7 împreună cu alţi lideri mondiali.
Donald Trump și Kim Jong-un s-au întâlnit cu premierul din Singapore înaintea summitului
Summitul Trump-Kim, care va avea loc la hotelul Capella marţi dimineaţă, va marca prima întâlnire dintre liderul nord-coreean şi un preşedinte american în exerciţiu.
Trump a părut încrezător în ce priveşte discuţiile cu Kim, scriind pe Twitter sâmbătă, după ce a plecat de la summitul G7 din Canada, că întâlnirea reprezintă o şansă să se obţină “un rezultat cu adevărat minunat” pentru Coreea de Nord şi lumea întreagă.
Totodată, Donald Trump, citat de agenţiile internaţionale de presă, a afirmat sâmbătă că summitul pe care îl va avea marţi în Singapore cu liderul nord-coreean Kim Jong Un este o “ocazie unică” de a ajunge la acord în domeniul nuclear cu Phenianul, care, a apreciat el, “lucrează foarte bine” cu Statele Unite.
Seymour Hersh, jurnalist castigator al premiului Pulitzer

Gabriela Vrămescu, locatar: "Apa este, dar am înţeles că este dintr-un puț.”
Reporter: “Lângă bloc?”
Gabriela Vrămescu, locatar: “Lângă bloc! Odată s-a şi stricat pompa, am stat cinci zile fără apă, a trebuit să car pentru WC apă. Gaz, nici vorbă, nu este racordat. Mint cu o nonşalanță de neinmaginat."
Reporter: “De unde luaţi apă?”
Anna Naghy, locatar: “Sora mea aduce, cumpără şi aduce.”
Reporter: “Păi de ce nu luaţi de la robinet?”
Anna Naghy, locatar: “Nu se poate, că e murdară, plină cu nisip.”
Reporter: “Gaz aveţi?”
Anna Naghy, locatar: “Nu, lumina avem doar!”
Reporter: “Şi cum gătiţi?”
Anna Naghy, locatar: “Cu reşoul!"
Curentul electric vine de pe şantier. Cum nu există contorizare individuală, locatarii spun că plătesc la grămadă, la un tarif mai mare decât cel casnic. Toate acestea s-ar fi rezolvat dacă dezvoltatorul şi-ar fi respectat termenul până la care a promis să facă vânzarea efectivă şi intabularea.
Gabriela Vrămescu, locatar: “Nu mai târziu de de 31.03.2018, deci martie anul curent.”
Reporter: “Şi au trecut?”
Gabriela Vrămescu, locatar: “Au trecut aprilie, mai, iunie, încă trei luni! Trebuia să încheiem contracte cu furnizorii de apă, electrică, gaz, tot!"
Despre investiţia din cartierul Tractorul, pliantele spun că este un complex cu piscină, sală de fitness, locuri de joacă, grădiniţă şi spaţii comerciale. La telefonul din reclamă răspunde amabil un agent de vânzări care ne asigură că imobilul vizat de noi are tot confortul.
Reporter: “Utilităţi are?”
Agent vânzări: “Da! Gaze, apă, curent, canalizare. Gazul este conectat la reţeaua oraşului.”
Reporter: “Curentul electric?”
Agent vânzări: “La fel, la reţeaua oraşului."
Agentul de vânzări schimbă, însă, foaia când află că apelul nu vine din partea unui potenţial client. Şi se arată indignat că locatarii blocului l-au reclamat.
Reporter: “Pentru Ştirile ProTV aveţi de făcut o declaraţie?”
Agent vânzări: “Da! Vă detest, aţi nimerit la cea mai poastă persoană, care nu suportă mass media, nu suportă ziarele, nu suport chestiile astea ce faceţi voi. Nu vă suport.”
Reporter: “Ce le spuneţi clienţilor?”
Agent vânzări: “Clienţilor... (închide)".
În punctul de vedere pe care l-am solicitat dezvoltatorului American Dream Brașov, acesta spune că “s-au depus toate documentele de multă vreme în vederea branşării la utilităţi a imobilului dar încă nu avem contoarele individuale din cauza birocraţiei. De asemenea, actele din Primăria Brasov-certificate de urbanism, autorizaţii de construcţii, recepţie, certificat de edificare - sunt obţinute, din păcate, în urma unor procese în instanţă ce durează uneori ani de zile.”
George Scripcaru, primarul Brașovului: "Şi clienţii sunt de vină pentru că atunci când cumpără trebuie să se informeze, să vadă ce cumpără pentru că, după aceea, ce fac dezvoltatorii, le vând promisiuni, le vând doar o parte din realităţile respective şi după aceea le spun mergeţi voi la primărie şi spuneţi să vă facă infrastructură pentru că noi ne-am făcut treaba."
Acelaşi dezvoltator a provocat un imens scandal, după ce a excavat ilegal un deal din cartierul istoric Şchei, şi a construit un drum fără nicio autorizaţie, susţin locuitorii cartierului.
Tot ei s-au plâns ca la prima ploaie serioasă, pământul a luat-o la vale, iar străzile s-au umplut de noroi, bolovani şi aluviuni. Investitorul s-a ales cu plângere penală.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

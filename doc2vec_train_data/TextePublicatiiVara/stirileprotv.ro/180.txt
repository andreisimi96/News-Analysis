O adolescentă de 18 ani şi un tânăr în vârstă de 20 de ani au murit sâmbătă seară după ce au leşinat la festivalul de muzică Mutiny din Portsmouth, sudul Marii Britanii, au informat duminică surse ale poliţiei, citate de EFE.
Potrivit forţelor de ordine, decesele sunt anchetate separat şi deocamdată nu sunt tratate ca suspecte, deşi trebuie să se stabilească circumstanţele în care au avut loc.
Potrivit mass-media, festivalul a emis avertismente legate de consumul de droguri şi alcool. 
Cei doi tineri au fost duşi la spitalul Queen Alexandra din Portsmouth, însă au murit la puţin timp după internare, potrivit poliţiei. Ulterior, festivalul a fost anulat, conform The Telegraph .
Anul trecut, forţele de ordine au primit numeroase denunţuri legate de hărţuiri sau agresiune sexuală şi de consum de droguri în cadrul festivalului.
Seymour Hersh, jurnalist castigator al premiului Pulitzer

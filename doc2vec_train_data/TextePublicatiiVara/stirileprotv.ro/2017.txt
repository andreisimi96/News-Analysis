13 iunie 2018 16:13 / 529 vizualizari
Elon Musk renunță la 9% din angajați, cel mai mare val de concedieri din istoria de 15 ani a Tesla
Elon Musk, Tesla
Miliardarul Elon Musk va concedia 9% din angajaţii Tesla, pe fondul sporirii presiunilor din partea investitorilor pentru a deveni profitabilă şi a-şi reduce costurile, transmite Bloomberg, preluat de Agerpres .
Facebook Twitter RSS Feed Newsletter
Este cel mai mare val de concedieri din istoria de 15 ani a Tesla şi vine într-un moment în care compania încearcă să-şi îndeplinească ţintele de producţie pentru sedanul Model 3.
Anul trecut, Tesla avea 37.543 de angajaţi, de peste 12 ori mai mulţi decât în urmă cu cinci ani.
În mai, Musk i-a informat pe angajaţi că firma va trece printr-un proces de reorganizare pentru a rezolva problemele legate de producţie, după plecarea unor specialişti importanţi, şi recentele accidente în care au fost implicate automobilele sale electrice.
Succesul Model 3, care ar urma să aibă o autonomie de până la 220 de mile (350 de kilometri) la o singură încărcare şi un preţ de pornire de 35.000 de dolari, mai puţin de jumătate faţă de precedentele modele, este considerat un factor crucial pentru ca Tesla să devină în sfârşit o companie profitabilă. Însă, întârzierile de producţie au încetinit numărul de automobile livrate clienţilor, ceea ce înseamnă că vânzările Model 3 nu au avut practic niciun efect asupra rezultatelor contabile ale Tesla.
Elon Musk a sris pe Twitter: "Reorganizarea Tesla este în desfăşurare, este un proces dificil, dar necesar".
La Bursa de la New York, acţiunile Tesla au urcat marţi cu 3,2%, la 342,81 dolari. Anul acesta, titlurile au înregistrat un avans de aproximativ 10%.
autor: InCont.ro , 13 iunie 2018 16:13
Mai multe despre:

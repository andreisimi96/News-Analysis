Un bătrân de 79 de ani din Bârlad a murit în stradă, imediat după ce a fost externat din spital. Pacientul suferea de mai mulţi ani de o afecţiune la plămâni, iar ultima dată a stat internat cinci zile.
Medicii spun că au stabilit cu familia să îi cheme un taxi pentru a ajunge acasă. La destinaţie însă, bărbatul s-a prăbuşit la pământ în faţa blocului. Martorii au sunat din nou la ambulanţă, însă era deja prea târziu.
Pacientul, care avea o afecţiune cronică la plămâni, a fost internat la Spitalul de Urgenţă Bârlad pe data de 10 iunie, după ce i-a spus soţiei că se simte tot mai rău. Joi, familia a fost anunţată că pacientul urmează să fie externat de dimineaţă şi rudele au convenit cu medicii că bătrânul să fie trimis acasă cu un taxi.
Spitalul se afla la aproape 200 de metri de locuinţa omului. Bietul om, abia s-a dat jos din maşină, că a şi căzut pe trotuar, în faţa soţiei care-l aştepta.
Soţie victimă: "Dacă nu era bine trebuiau să nu îi dea drumul".
Un bărbat din Dâmboviţa a murit înfipt în gard, la o zi după ce şi-a prezis moartea
Treacatorii au sunat la ambulanţă imediat, însă în ciuda manevrelor de resuscitare, medicii nu au putut face nimic.
Dan Ungureanu, SAJ Vaslui: "Am fost solicitaţi la un pacient căzut în stradă, abia externat. A fost resucitat o oră fără rezultat. am chemat poliţia//posibil căldura să fi fost un factor favorizant".
Fiica pacientului este şocată de sfârşitul tatălui său.
Fiica victimei: "Am fost la el i-am dus haine, ştiam că trebuie externat. Trebuiau să anunţe nu ştim ce s-a întâmplat”.
Vecină: “Nu îmi vine să cred. Nu treuiau să îi dea drumul din spital dacă nu era bine şi să nu îl trimită acasă. 5 minunte faci cu taxiul de la spital până aici şi nu e normal să mori în 5 minute".
Între timp, medicii din spital se apăra şi spun că bărbatul care s-a stins la câteva minute de la externare a fost lăsat să meargă acasă, după ce a fost văzut de medicul curant.
Adrian Gheorghiu, purtător de cuvânt Spitalul de Urgenţă Bârlad: “Medicul curant a considerat că e în stare bună. a fost chemat taxiul pentru că aşa s-a convenit cu familia şi trebuiau să îl aştepte în faţa blocului".
Rudele spun că se gândesc să ceară o explicaţie celor din spital şi să depună o plângere, cel mai probabil după înmormântare. În acest caz s-a deschis deja un dosar de moarte suspectă.
Seymour Hersh, jurnalist castigator al premiului Pulitzer

Nunta unei fetițe de 11 ani cu bărbat de 41 de ani a provocat revoltă în Malaezia, cetățenii solicitând ca vârsta minimă pentru toate căsătoriile să fie schimbată la 18 ani.
Părinții copilei originare din Thailanda spun că au consimțit ca ea să devină a treia soție a bărbatului din Malaezia, doar dacă acesta ar fi de accord ca minora să rămână la domiciliu până la vârsta de 16 ani.
Guvernul Malaeziei declară că nu are nicio înregistrare a căsătoriei care a avut loc în Thailanda și că va investigha acest caz.
În presa locală au apărut mai multe fotografii de le ceremonia celor doi, unde se poate observa cum mirele o ține de mână pe mireasa sa minoră. Bărbatul mai are două soții și șase copii cu vârste cuprinse între 5 și 18 ani, se mai menționează în mass-media.
Sursele citate au mai adăugat că un posibil motiv al căsătoriei ar fi faptul că familia fetei este săracă, în timp ce mirele este un comerciant prosper.
În timp ce vârsta legală pentru căsătorie în Malaezia este de 18 ani, curțile islamice din șaria pot aproba căsătoriile musulmane pentru cei sub vârsta de 16 ani.
Cu toate acestea, guvernul malaezian a spus că autoritățile religioase locale nu au înregistrat această căsătorie.
Fără permisiunea unui tribunal religios, căsătoria ar fi ilegală, iar mirele ar putea să se confrunte cu până la șase luni de închisoare, a spus Ministerul pentru femei, dezvoltare familială și comunitară.
"Căsătoria cu o fetiță de 11 ani este ca și comportamentul unui prădător sexual sau pedofil," a declarat activistul Syed Azmi Alhabshi agenției de știri AFP.
Anul trecut, Malaezia a adoptat o lege privind infracțiunile sexuale împotriva copiilor, dar nu a incriminat căsătoria cu minori.
Seymour Hersh, jurnalist castigator al premiului Pulitzer

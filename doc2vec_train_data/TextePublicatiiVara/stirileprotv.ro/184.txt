Patru persoane care făceau parte din personalul militar al Rusiei au fost ucise de ”teroriștii” din provincia siriană Deir ez-Zor, a anunțat Ministerul rus al Apărării, potrivit Russia Today.
Conform sursei citate, ”teroriștii” au atacat trupele siriene și rusești, iar în urma acestui conflict au fost uciși 43 de ”teroriști” și 6 vehicule au fost distruse.
Doi consilieri militari ruși au fost uciși, iar alți 5 militari au fost răniți și transportați la spital. Ulterior, doi dintre aceștia au murit din cauza rănilor.
În schimb, potrivit AFP, 9 militari ruși și 26 de sirieni loiali lui Bashar al-Assad au murit în acest atac organizat de Statul Islamic. 
#BREAKING 26 Syria regime, 9 Russia fighters killed in IS attack: monitor
— AFP news agency (@AFP) May 27, 2018
Agenția de presă rusească Itar Tass , care citează Ministerul rus al Apărării, spune că acest conflict a avut loc pe întuneric, după ce o grupare mobilă teroristă a atacat o divizie de artilerie a forțelor guvernamentale siriene.
Apoi, trupele siriene ale lui Bashar al-Asssad au intrat în luptă împreună cu aliații ruși.
”În timpul luptei, care a durat aproape o oră, armata a distrus 43 de teroriști și 6 vehicule terestre, dotate cu armament de calibru mare”, a precizat ministerul rus.
Toți soldații ruși au primit decorații, mai arată Tass. 
Seymour Hersh, jurnalist castigator al premiului Pulitzer
Sursa: AFP Russia Today

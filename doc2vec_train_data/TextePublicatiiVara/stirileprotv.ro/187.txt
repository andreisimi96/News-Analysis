CNSAS i-a suspendat istoricului Mădălin Hodor acreditarea ca cercetător şi îl cercetează disciplinar după ce a publicat o listă de persoane prezentate drept colaboratori ai fostei Securităţi.
storicul Mădălin Hodor a rămas fără calitatea de cercetător în cadul Consiliului Naţional pentru Studierea Arhivei Securităţii (CNSAS) şi este cercetat disciplinar, după ce a făcut publică în Revista 22 o listă de persoane prezentate drept colaboratori ai fostei Securităţi care se ocupau de urmărirea emigraţiei româneşti, listă pe care se regăseau preşedintele Academiei Române Ioan aurel Pop, jurnalistul Cornel Nistorescu şi sociologul Dorel Abraham, relatează news.ro .
Astfel, Mădălin Hodor, este cercetat disciplinar şi are acreditarea suspendată pe durata cercetării, potrivit fişei lui de pe site-ul CNSAS.
Hodor era acreditat pentru următoarele teme de cercetare: “Cadrele Securităţii, 1948-1989, Istoria spionajului românesc de la Al Doilea Război Mondial la Revoluţia din Decembrie 1989, Jaful de la Filiala Giuleşti a B.N.R. din 195, Revoluţia Română din Decembrie 1989”.
Scriitorul şi cercetătorul Andrei Oişteanu a publicat duminică, în Revista 22, un articol în care lansează un apel la solidaritate cu Hodor, despre care afirmă că "este anchetat disciplinar pentru simplul fapt că a îndrăznit să scoată la lumină documente privind colaborarea unor intelectuali cu fosta Securitate".
Ce a descoperit CNSAS despre Raed Arafat in arhivele Securitatii. „Nu prea ma gandeam la asta”
El face comparaţie cu cazul lui Gabriel Catalan, angajat al CNSAS, dat afară în 2002 după ce a publicat un document "din care rezulta că, în timpul rebeliunii legionare din 21-23 ianuarie 1941, cîţiva clerici gardişti – conduşi de Teoctist (Teodor) Arăpaşu (viitorul Patriarh al BOR), pe atunci student la Teologie – au devastat şi incendiat sinagoga din cartierul Mânăstirii Antim".
"De atunci au trecut şaisprezece ani de “upgradare” a democraţiei în România. De atunci ţara noastră a devenit membru plin în NATO şi în Uniunea Europeană. De atunci, în cadrul Parlamentului, s-a condamnat regimul comunist din România ca fiind “ilegitim şi criminal”. Şi totuşi, nimic profund nu pare să se fi schimbat. Aceleaşi linşaje şi acelaşi modus operandi", scrie Andrei Oişteanu.
Referindu-se la cazul lui Hodor, el remarcă faptul că nu cei din lista prezentată de acesta au probleme, ci cercetătorul şi îndeamnă la solidarizare cu acesta.
"Ei bine, nu persoanele respective au probleme în aceste zile, ci istoricul Mădălin Hodor, care este drastic anchetat de către Colegiul Consiliului Naţional pentru Studierea Arhivelor Securităţii (CNSAS, Preşedinte Constantin Buchet), în majoritate PSD-ist, cu urme de PRM în sânge. În urma votului (cf. surselor mele, din unsprezece membri, doar doi au votat împotrivă), curajosului istoric i-a fost suspendată calitatea de cercetător al CNSAS pentru simplul fapt că a îndrăznit să scoată la lumină documentele respective. Iar noi, ce facem între timp? Asistăm impasibili la încă o scenă de linşaj (cvasi)public? Sau facem un gest minim de solidarizare cu curajosul cercetător Mădălin Hodor? Eu unul optez pentru varianta a doua", conchide Andrei Oişteanu.
Revista 22 a publicat în luna aprilie o listă a colaboratorilor aflaţi în legătură cu UM 0225, unitatea din cadrul Departamentului Securităţii Statului (DSS) care se ocupa de urmărirea emigraţiei româneşti. Pe această listă, care conţine peste 200 de nume, figurează şi Ioan Aurel Pop, noul preşedinte al Academiei Române, alături de alţi istorici, precum Dan Berindei, Ioan Chiper, Radu Constantinescu, dar şi de jurnalistul Cornel Nistorescu şi sociologul Dorel Abraham.
Seymour Hersh, jurnalist castigator al premiului Pulitzer

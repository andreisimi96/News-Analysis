A fost o zi bogată în capturi "monstruoase" pentru pescarii care, aşezaţi pe malul bălţilor de lângă Bucureşti, profită din plin de vremea atipică pentru începutul de iulie.
Temperaturile scăzute au adus spre mal crapi şi somni de zeci de kilograme. Orele de aur pentru ştiucă şi somn au fost în miez de noapte, când peştii au muşcat momeală, sub ploaia torenţială.
Pescar: “Asta e un pic mai frumos.”
Pescari n-au mai avut niciun motiv, în acest weekend, să spună poveşti.
Pescar: “Asta e şi mai frumos, ia uitaţi-l. Are baltă peste!”
Au început să umple sacul de cum au ajuns pe baltă, muraţi până la piele de o ploaie torenţială.
Pescar: “Nici n-am apucat să ajung în rulotă!”
Reporter: “Şi peştele când a tras?”
Pescar: “Noaptea, la trei.”
Panică la un circ din Rusia. Un struț s-a urcat peste spectatori și i-a lovit cu picioarele
Pescar: “Anul trecut a fost de 19 kg, anul ăsta peste 20 îl aşteptam. Somotei 10 kg, foarte frumos colorat. Are un metru lungime. Noi îl aşteptăm pe cel de 80-90, recordul lacului.”
Pe 1 iulie 2017 a fost cod roşu de canicula, în capitala şi alte 20 de judeţe, cu temperaturi care băteau spre 40 de grade. Acum, la 25 de km de Bucureşti, pe lacul Tancabesti, abia se adună 19 grade şi doar ce-a stat ploaia. Condiţii ideale pentru consolidarea prieteniei dintre pescarii harnici şi peşti, fie ei paşnici sau răpitori.
În câteva ore, unii au strâns peste 30 de kilograme.
Gabriel Rizea: “Clienţii vechi pot pescui şi noaptea şi pot reţine câte 12 kile de fiecare. E foarte greu să te uiţi la alţii cum prind peşte şi tu să stai cu mâna în ghips.”
Femeie: “Soţul pentru imagine... şi avem şi de la copil!”
Pescarii nici nu sperau la aceste capturi de poveste, aşa că au venit pregătiţi cu aceste jucării de oameni mari: bărcuţe care plasează momeala în larg, atunci când e cald şi peştii se îndepărtează de ţărm.
Nimic nu se compară totuşi cu performanţa acestor specialişti. Au prins peşte oceanic în apă de lac, gata afumat, pus în ulei şi sigilat în conservă!
Pescar: “Vin cu peşte de acasă, ca să ştiu sigur că mănânc! E pregătit şi nouă ne e foame.”
După prânz, soarele a ieşit cu forţa deasupra lacului Baloteşti. Un motiv bun ca peştii şi pescarii să se adăpostească la răcoare. Oamenii în căsuţe, iar captură... în larg.
Pasionaţii oricum pun peştii mai mult în albumul cu poze, decât în cuptor.

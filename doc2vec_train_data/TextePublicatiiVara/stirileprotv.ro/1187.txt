6 iunie 2018 07:45
Vodafone România va lansa servicii se internet fix şi TV, pe baza unui acord cu Telekom România
Vodafone România a încheiat un acord cu Telekom România pentru servicii wholesale, pe baza căruia Vodafone va putea lansa servicii de internet fix şi TV, folosind reţeaua de fibra optică a Telekom din zonele urbane, a anunțat compania.
Facebook Twitter RSS Feed Newsletter
"Acest acord reprezintă un pas înainte în implementarea uneia dintre priorităţile noastre principale, şi anume extinderea către gospodării şi familii. În plus faţă de oferta comercială existentă, clienţii noştri vor beneficia, după implementarea acordului, de pachete convergente, care vor include servicii mobile, servicii fixe în bandă largă şi de televiziune, însoţite de aceeaşi calitate a serviciilor de care se bucură deja în relaţia cu noi", a declarat Murielle Lorilloux, CEO Vodafone România.
Pe segmentul de clienţi persoane fizice, Vodafone România oferă servicii de voce şi date mobile, precum şi serviciul de streaming video şi de muzică 4GTV+. Pe segmentul de persoane juridice, compania oferă pachete convergente de servicii complete fix-mobil, care includ internet, IP VPN şi servicii de voce.
"Cele două companii vor continua să concureze independent pe piaţă, fiecare dintre ele urmărindu-şi propriul plan de dezvoltare, în concordanţă cu strategiile comerciale şi de business autonome", se menţionează în comunicat.
Vodafone România este o divizie a Vodafone Group Plc, unul dintre cele mai mari grupuri de telecomunicaţii mobile din lume, care oferă o gamă de servicii ce include voce, mesaje, date şi comunicaţii fixe.
Vodafone Group are divizii în 25 de ţări, 46 de reţele mobile partenere şi operaţiuni de broadband fix în 18 ţări. La 31 martie 2018, Vodafone Group avea 535,8 milioane de utilizatori ai serviciilor mobile şi 19,7 milioane de utilizatori ai serviciilor broadband fix, incluzând India şi toţi clienţii Vodafone din entităţile create în urma unor fuziuni şi asocieri.
autor: InCont.ro ,  6 iunie 2018 07:45
Mai multe despre:

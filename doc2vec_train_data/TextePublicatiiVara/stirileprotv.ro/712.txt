Cazul a fost dezvăluit de o vecină, după ce femeia a decedat la spital.
„Au bătut-o cu lopata peste picioare și au lăsat-o să zacă în curte, pe zăpadă. A reușit săraca să se târască din curte, dar au prins-o și au tras-o după ei în casă. După câteva zile au chemat salvarea, femeia a fost dusă la spital și i-au pus piciorul în ghips. După ce au dus-o înapoi acasă, au închis-o într-o cameră, fără mâncare, lăsată în pat, să-și facă nevoile pe ea. Cu ușa și fereastra închisă, de la sfârșitul lui martie, până ieri”, a scris femeia pe Facebook.
Victima ar avea 60 de ani şi ar fi din cartierul Grădişte. Ar fi fost bătută, susţine vecina, citată de Aradon, de sora și de cumnatul său. După ultima agresiune, petrecută în martie, aceştia ar fi închis-o şi ar fi lăsat-o să agonizeze.
Până acum, singurele informații confirmate oficial sunt acelea că femeia a fost transportată, joi, de un echipaj SMURD la Spitalul Clinic Județean de Urgență Arad, unde a decedat, fiind în şoc septic. Intervenția echipajului medical a fost una dificilă, aceștia fiind nevoiți să se echipeze cu măști de protecție și tuburi de oxigen, pentru a putea intra în camera în care era închisă femeia.
Seymour Hersh, jurnalist castigator al premiului Pulitzer

Inquam Photos / George Calin
În PSD a început să se concretizeze scenariul suspendării şefului statului, deşi nu toţi liderii partidului sunt de acord cu ideea.
Deputatul PSD de Alba Ioan Dîrzu a transmis duminică un comunicat prin acare îl ameninţă pe preşedinte cu suspendarea. ”Voi fi primul care strânge semnături pentru suspendarea Preşedintelui, în cazul în care acesta nu va respecta decizia CCR sau nu va desemna de îndată un director civil la conducerea SIE.
Preşedintele nu este la primul conflict juridic de natură constituţională pierdut, deci putem spune că deja se află într-o stare de recidivă. În prezent, sunt toate motivele de natură constituţională care să atragă suspendarea Preşedintelui României. Depinde numai de el cum înţelege să-şi exercite atribuţiile în cadrul constituţional”, a scris Dîrzu.
Ulterior, şi Dumitru Buzatu, liderul PSD Vaslui, a precizat că susţine suspendarea,. ”Eu cred că nu e vorba de părerea Partidului Social Democrat dacă președintele unei țări, în speță România, nu respectă Constituția, în ceea ce privește. Trebuie să fie o opinie unanimă a cetățenilor, că trebuie suspendat și demis un asemenea președinte”, a spus el. Întrebat dacă PSD va susţine suspendarea în Parlament, Buzatu a spus „În cazul în care președintele va insista să nu respecte ordinea constituțională, atunci nu avem altă cale de ales, trebuie să facem .. să declanșăm această procedură. Însă eu cred că este puțin probabil ca președintele Iohannis să nu respecte hotărârea Curții Constituționale.”
Alţi lideri ai partidului nu sunt însă adepţii suspendării. ”Pentru România, să intrăm într-o astfel de aventură, în acest moment, consider că ar fi profund imprudent și că n-ar trebui să facem treaba asta”, a declarat tot luni Robert Negoiţă, primarul sectorului 3.
Cele 3 scenarii ale analiștilor după decizia CCR în cazul Kovesi. PSD-ALDE l-ar putea suspenda pe Iohannis
Nici Liviu Dragnea nu a dat vreun răspuns tranşant în privinţa scenariului suspendării. "Vă pot spune că nu vom fi de acord ca cineva, orcine, să se plaseze deasupra legii sau Constituţiei", a spus liderul PSD.
Deputatul PSD de Dâmboviţa, Oana Vlăducă, a lansat luni, într-o conferinţă de presă la Târgovişte, o altă variantă - cea a unei noi sesizări la CCR privind termenul rezonabil, în cazul în care preşedintele Klaus Iohannis amână foarte mult revocarea procurorului şef al DNA. ''În momentul de faţă nu există o discuţie în PSD despre suspendarea preşedintelui Iohannis. Vom încerca prin toate mijloacele legale să evităm un astfel de demers. Prioritatea noastră este să guvernăm bine, nu să alimentăm un conflict politic din care nu are nimeni de câştigat'', a spus Vlăducă.
Seymour Hersh, jurnalist castigator al premiului Pulitzer

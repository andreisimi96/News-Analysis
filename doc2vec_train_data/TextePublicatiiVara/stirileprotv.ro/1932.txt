Poliţiştii au demarat acţiuni de căutare a unei fete în vârstă de 11 ani, din comuna Bălteni, care a plecat de acasă fără să revină, a informat miercuri Inspectoratul de Poliţie al Judeţului Vaslui.
Minora a lăsat un bilet de rămas bun adresat mamei sale, informează Agerpres.
"Dispariţia minorei a fost sesizată de tatăl acesteia, care a precizat că fetiţa a mers la culcare împreună cu cei doi fraţi ai săi la ora 20.30. Bărbatul a constatat în jurul orei 0.30 lipsa minorei. În locuinţă a fost găsit un bilet de rămas bun adresat de către minoră mamei", au declarat reprezentanţii IPJ.
Fata are o înălţime de aproximativ 1,60 m, constituţie atletică, păr lung, blond şi nu prezintă semne particulare. Nu se cunosc obiectele de îmbrăcăminte purtate de aceasta la momentul dispariţiei.
La acţiunile de căutare participă poliţişti, ajutaţi de localnici din zonă.
Seymour Hersh, jurnalist castigator al premiului Pulitzer
Tags: minora disparuta, vaslui,
De frica pedepsei, un copil din Olt a fugit de acasă după ce a obținut note mici la școală
Furt ca în filme, pe un șantier din Reghin. Hoții au dispărut cu un buldoexcavator

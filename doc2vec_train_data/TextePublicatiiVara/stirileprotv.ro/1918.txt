Festivalul internaţional de teatru de la Sibiu e în plină desfăşurare, iar actorii şi spectatorii nu dau semne de oboseală.
Spectacolele se întind din zori până târziu în noapte, iar numărul vizitatorilor depăşeşte 50.000 zilnic.
Artiştii polponezi de la Teatr Akt i-au poftit pe spectatori într-o călătorie în timp. Muzica a fost ingredientul perfect Personajele au purtat costume steampunk şi au călătorit cu biciclete magice. Spectatorii au fost uimiţi şi s-au bucurat de cele văzute.
"Eu sunt din New York şi sunt obişnuită doar cu zgârie nori şi totul pe repede înainte. Dar aici totul e relaxant şi în mişcare lină şi mă bucura toată experienţa asta", spune o tânără.
Stan şi prietenele lui au venit în România pentru o mică vacanţă iar festivalul de teatru a fost o surpriză.
Vama şi Aloe Blacc, la Neversea! Plaja Modern, pregătită pentru cei mai mari DJ ai lumii
”Te atinge la suflet tot ce e aici, pentru noi e ca o mare petrecere. Iar din şederea noastră în România, festivalul ăsta e punctul culminant. Suntem entuziasmați de tot ce vedem. O uriaşă surpriză pentru noi, nu ştiam de acest festival, e minunat că l-am descoperit", spune Stan.
După ce trupa poloneză a terminat spectacolul, au urmat nemţii de la Stelzen Art & Confusao. Aceştia au animat străzile în costumele lor luminoase într-o vânătoare fantastică de fluturi.
Festivalul de la Sibiu se încheie abia duminică. Până atunci mai sunt programate aproape 150 de spectacole de stradă.
Seymour Hersh, jurnalist castigator al premiului Pulitzer

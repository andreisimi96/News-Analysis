Un scenariu sumbru, parcă tras la indigo după tragedia de la Timişoara, pare să se contureze în judeţul Arad. O femeie de 30 de ani a fost găsită ucisă, în casă.
Poliţiştii au fost cei care au descoperit crima, când au mers să o anunţe că soţul ei tocmai pierise într-un accident rutier. O anchetă amplă va lămuri şirul evenimentelor.
Accidentul în care a murit bărbatul în vârstă de 40 de ani s-a petrecut în judeţul Hunedoara, pe Drumul Naţional 76. Şoferul a părăsit pur şi simplu direcţia lui de mers şi a intrat pe contrasens, unde a lovit un autotren.
Bărbatul şi-a pierdut viaţa în impactul violent. Poliţiştii hunedoreni au luat legătura cu cei din judeţul Arad, care aveau misiunea să îi anunţe familia despre tragedie.
Oamenii legii au mers în comună Vârfurile, aflată la aproximativ 40 de kilometri de locul accidentului. Pentru că nu răspundea nimeni, au intrat în casă, unde au găsit-o pe soţia şoferului, fără viaţă.
După ce și-a ucis soția, tânărul din Timișoara a scris un avertisment pe perete
A fost înjunghiată, iar acum poliţiştii sunt la faţa locului şi încearcă să lămurească ce s-a întâmplat în această familie.
Cazul pare să semene foarte mult cu cel de la Timişoara , unde un tânăr a încercat să se sinucidă, intrând cu maşina într-un stâlp, după ce şi-a omorât soţia.

Vremea 2 iunie 2018. Sâmbătă, instabilitatea creşte şi ploile vin după prânz în multe zone din jumătatea nordică a ţării.
Maximele vor fi de la 21 de grade la malul mării, până la 32 de grade în Lunca Dunării.
Vremea astăzi. Bărăganul şi Dobrogea. Pe aici se anunţă
o zi frumoasă. Nu prea zărim norii şi temperaturile
sunt la fel de ridicate că ieri. Doar la Constantă se mai
răcoreşte puţin şi vor fi 22 de grade.
Mai sus, în Moldova sudică şi în nordul Munteniei
găsim vreme caldă, soare, câţiva nori şi maxime de până
la 29-30 de grade.
În jumătatea nordică a Moldovei şi în Bucovina avem atmosfera însorită în prima parte a zilei; dar mai
târziu, norii se înmulţesc şi vor aduce averse zdravene, cu tunete, fulgere, vijelii şi grindină. Chiar şi aşa, se mai ating valori de 30 de grade în sudul regiunii.
Oferte atractive la mare pentru cei mici, în minivacanţa de 1 iunie
În nordul Transilvaniei şi în Maramureş, dimineaţă va fi plăcută,  dar norii încep să se adune şi, după prânz, vin ploi serioase, care, într-un interval foarte scurt de timp, pot lăsa cantităţi mari de apă: chiar şi 35 de litri pe metru pătrat.
Şi pentru vestul ţării se anunţă ploi straşnice, cu vijelii şi grindina în a doua parte a zilei. Temperaturile scad cu două, trei grade faţă de ieri.
Se strică vremea şi în Transilvania. După-amiaza o să plouă
în mai multe reprize şi vor fi averse destul de abundente.
Se pot aduna peste 20 de litri pe metru pătrat.
În Oltenia se vor înregistra din nou valori de 30 de
grade la amiază. Ploile apar local, mai ales în zona
deluroasă şi prin vestul provinciei.
În sudul ţării rămânem cu vremea călduroasă şi cu atmosfera de cuptor. Se mai ating 32 de grade la umbră, în special în Lunca Dunării. Nu sunt anunţate ploi, deocamdată.
Vremea în București:
În Bucureşti rămânem cu vremea călduroasă.
Pe la amiază se vor înregistra în jur de 30-31 de grade;
atmosferă va fi însorită şi vântul destul de activ.
Duminică, o să fie foarte cald: maximă urca din nou spre 31 de grade, la umbră. Presiunea atmosferică este în scădere, iar către seară apar şi norii de averse.
Luni, se schimba vremea: instabilitatea creşte, se porneşte vântul şi se răcoreşte puţin. Maximă se opreşte pe la 28 de grade, iar ploile vin în special pe înserat şi după lăsarea nopţii.
Marţi, rămânem cu atmosfera schimbătoare.
Vor fi destul de mulţi nori, un vânt activ şi ceva averse,
tot în a doua parte a zilei.
La munte, sâmbătă se mai răcoreşte, iar ploile vin după prânz, mai cu seamă în jumătatea nordică a Orientalilor
şi în Apuseni. Sunt averse torenţiale, cu tunete, fulgere,
vijelii şi grindină. Se pot acumula 35 de litri de apă pe metru pătrat.
Duminică, instabilitatea se extinde şi aversele apar temporar
în toată zona montană. Vor fi la fel de abundente şi vor
veni cu fenomene electrice, vânt puternic şi grindină.
Luni, o să plouă, în special după-amiaza şi la începutul
nopţii următoare şi se mai pot strânge cantităţi însemnate
Marţi, se anunţa vreme schimbătoare. Aversele torenţiale
se retrag în masivele vestice şi în cele nordice.
În rest găsim vreme mai bună şi ploi trecătoare.
Vremea la mare:
Pe litoral, se anunţa vreme frumoasă în acest weekend:
cer senin, vânt cam insistent şi temperaturi acceptabile.
Duminică, se încălzeşte puţin. Domină atmosfera cu soare,
dar vântul mai are unele intensificări. Abia duminică noaptea
sunt posibile câteva averse.
Luni, se anunţa ceva instabilitate şi ploi mai cu
seama după prânz.
Marţi, aşteptam vreme caldă, înnorări temporare şi
ploi în a doua parte a zilei. Pe plajă se mai încălzeşte puţin;
dar se răceşte apa mării.
Seymour Hersh, jurnalist castigator al premiului Pulitzer

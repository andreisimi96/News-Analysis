Înalta Curte de Casaţie şi Justiţie l-a achitat, joi, pe fostul deputat Sebastian Ghiţă în dosarul în care este judecat alături de foşti şefi din poliţie şi parchete, decizia nefiind definitivă.
În minuta citită în sala de judecată se arată că faptele de care este acuzat Ghiţă nu există sau nu sunt prevăzute de legea penală.
Totodată, în cazul lui Ghiţă, instanţa a dispus revocarea mandatului de arestare preventivă, ridicarea sechestrului pus pe bunurile lui şi restituirea cauţiunii de 54 milioane lei.
În acelaşi dosar, magistraţii au decis ca şi ceilalţi inculpaţi să fie achitaţi, întrucât faptele nu există sau nu sunt prevăzute de legea penală.
Într-o scurtă declarație din fața Ministerului Justiției, Tudorel Toader a explicat vineri dimineață că „toți suntem egali în fața legii”.
DNA cere închisoare cu executare pentru Sebastian Ghiță. Sentința, pe 31 mai
”Nu trebuie să facem deosebire între X și Y, între un inculpat și altul pentru că, spune Constituția, toți suntem egali în fața legii.
Toţi trebuie să răspundem în aceleaşi condiții prevăzute de lege, după cum toți trebuie să beneficieze de aceleaşi garanţii procedurale, până când se bucură de prezumţia de nevinovăţie. Prin urmare, fără să spuneţi un nume sau altul, toţi cei care se afla în ipoteza în care sunt urmăriţi penal, condamnaţi în prima instanţă, condamnaţi definitiv, trebuiesc trataţi cu aceeaşi măsură de garantare a prezumţiei de apărare a drepturilor/libertăţilor fundamentale.
Să nu credeţi că dacă cineva are un nume mai sonor datorită presei, sau altul nu îl ştim, dacă se afla în aceeaşi ipoteză sunt supuşi aceloraşi exigențe legale”, a declarat ministrul Justiției.
Seymour Hersh, jurnalist castigator al premiului Pulitzer

Scandal sângeros în sectorul 3 al Capitalei. Deranjat de gălăgia din fața blocului, un bărbat de aproximativ 50 de ani și-a ieșit din fire și a pus mâna pe un cuțit, cu care l-a înjunghiat apoi pe unul dintre vecini.
Fără nici o remușcare, agresorul a mers apoi în apartamentul sau, de unde a fost ridicat ulterior de polițiști și dus la audieri. Rănitul a fost internat la spitalul Floreasca.
Agresorul, de aproximativ 50 de ani, și victima sa - un bărbat de 31 de ani - locuiesc amândoi în același bloc. Cel dintâi este cunoscut de vecini drept un bărbat agresiv, lucru confirmat și sâmbătă seara, când - fără niciun motiv - susțin locatarii, s-a năpustit din senin asupra vecinului sau.
Victima stătea în fața blocului, împreună cu un grup de prieteni, moment în care a fost abordat de agresorul care încerca să facă scandal, spun martorii. În acel moment, bărbatul a încercat să își liniștească vecinul, dar acesta a scos un cuțit și l-a înjunghiat.
Martor: "Ei stăteau liniștiți, domnul care a scos cuțitul era... băut. Din câte am înțeles și am văzut, i s-a rupt lama cuțitului în coastă."
Bărbatul din Neamț care și-a înjunghiat soția și socrii a fost prins
Scena s-a petrecut în față mai multor copii care se jucau în acel moment afară. Țipetele lor și ale vecinilor l-au scos din casă și pe tatăl victimei.
Tatăl victimei: "Când mă duc jos, băiatul era acolo pe scaun. Era unul de la pompieri care îi punea pansament. ”
Veconă: "Se ia de toți copiiii, de toată lumea, vorbește urât. Păi, da' are nenumărate reclamații la poliție."
Bărbatul înjunghiat a fost transportat în stare gravă la Spitalul Floreasca. Între timp, agresorul s-a ascuns în apartamentul sau.
Martor: "El a luat-o la fugă, a fugit și când s-a întors a strigat las' că va fac eu pe toți. Și a intrat în casă, a venit poliția."
Agresorul a fost audiat sâmbătă-noapte mai multe ore la secția 11 de poliție și este cercetat acum pentru tentativă de omor.
Seymour Hersh, jurnalist castigator al premiului Pulitzer

Seria surprizelor frumoase continua la TIFF. Duminică seară, publicul a fost invitat pe malul Someșului, într-un cinematograf în aer liber.
Iar cei mai energici au fost aşteptaţi la Castelul din Bonţida, la o petrecere specială.
Cinefilii au fost invitaţi duminică seară pe malul Someșului, unde a avut proiecţia filmului "Primul copil". Pelicula spune povestea unui intelectual între două vârste, care - fără să vrea - comite o crimă, în timp ce încearcă să-şi recapete demnitatea în ochii soţiei.
Ecranul a fost amplasat chiar pe marginea apei, iar proiecţiile adună seară de seară zeci de cinefili aici. Organizatorii festivalului au pus la dispoziţia spectatorilor chiar şi un cort unde se pot adăposti în cazul în care plouă.
Publicul a venit pregătit pentru o seară lungă, în aer liber.
"E foarte mişto, am ales filmul pe lângă că ne-am uitat la descriere şi părea interesant, l-am ales tocmai pentru că era în locaţia asta", spune un participant.
Şi la Castelul Banffy din Bonţida a fost forfotă duminică seară.
Tot în cadrul festivalului de film, aici a fost organizată o petrecere cu tema "Lună Plină".
"E un vibe foarte mişto, e tot ce ai avea nevoie în fiecare zi din an."
Pe zi, cinefilii au putut urmări documentare redate cu ajutorul ochelarilor pentru realitate virtuală. "E foarte fain să îţi pui ochelarii virtuali şi să te plimbi pe Marte sau să vezi Pământul deasupra din spaţiu."
Luni seară - printre altele - pelicula "Fantoma de la Operă" va fi proiectată într-o biserică din centrul oraşului.
Seymour Hersh, jurnalist castigator al premiului Pulitzer

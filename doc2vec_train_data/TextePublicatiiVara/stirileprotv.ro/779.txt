Ludovic Orban a criticat hotărârea Curţii Constituţionale referitoare la revocarea procurorului şef al DNA, apreciind că prin decizia lor judecătorii ar fi "rescris" Constituţia şi ar fi afectat "grav" atribuţiile Preşedintelui.
"Nu există precedent în cei 28 de ani de democraţie cu o astfel de decizie. Practic, majoritatea politică din Curtea Constituţională a rescris Constituţia şi a încălcat Constituţia prin această decizie, încălcând independenţa Justiţiei - principiu înscris în Constituţie, desfiinţând practic prin decizie Consiliul Superior al Magistraturii, care este garantul independenţei Justiţiei, afectând grav atribuţiile Preşedintelui şi mai ales având tentativa de a da ordine Preşedintelui", a declarat liderul PNL, într-o conferinţă de presă.
Ludovic Orban a menţionat că, din punctul său de vedere, Curtea Constituţională nu poate să-l "oblige" pe Preşedinte să facă un anumit lucru, date fiind legitimitatea acestuia prin vot şi atribuţiile sale constituţionale, potrivit Agerpres .
"Preşedintele este liderul politic şi instituţional care beneficiază de cea mai mare legitimitate, legitimitatea conferită de votul la jumătate plus unu dintre cetăţenii români. Preşedintele nu poate fi forţat să facă nimic, de nimeni, în virtutea atribuţiilor sale constituţionale şi ale legitimităţii de care beneficiază. Ca atare, din punctul meu de vedere, această decizie a Curţii Constituţionale, şi Curtea Constituţională în sine, nu are calitatea de a-l obliga pe preşedinte, conform Constituţiei, să facă sau să nu facă ceva", a completat Ludovic Orban.
Preşedintele PNL a mai spus că pentru susţinerea moţiunilor depuse de liberali vor fi purtate discuţii cu toate forţele politice relevante din Parlament, inclusiv cu Pro România.
Tăriceanu, despre un posibil referendum după decizia CCR: ”O instigare la nerespectarea Constituţiei"
"Noi vom discuta cu orice actor politic relevant de la nivelul Parlamentului. Vom discuta cu toţi liderii de grupuri, evident altele decât PSD, dar vom avea şi discuţii individuale cu parlamentari PSD pentru a încerca să-i convingem că este împotriva interesului României menţinerea la putere a acestui Guvern care este, de fapt, pilotat de Dragnea şi de Tăriceanu. (...) Cred că domnul Ponta are ocazia să demonstreze dacă este sau nu este împotriva PSD, împotriva lui Dragnea şi împotriva acestui guvern, care este guvernul de casă al lui Dragnea. Iar această ocazie o va avea la moţiunea de cenzură iniţiată de PNL", a conchis Ludovic Orban.
Seymour Hersh, jurnalist castigator al premiului Pulitzer

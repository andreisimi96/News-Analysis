George Buhnici ne aduce binecunoscuta listă cu jocuri, nu doar pentru weekendul care urmează ci şi pentru vacanţa de vară.
Gyrosphere este primul joc din listă. Un joc în care singurul adversar este nimeni altul decât cronometrul. Sfera trebuie controlată până la finish într-un timp cât mai scurt, ca să obţineţi maximul de trei stele. În acelaşi timp puteţi să încercaţi să doborâţi şi recordurile mondiale stabilite de alţi jucători. Sunteţi în control total al sferei, adică acceleraţie, frânare şi virajele stânga sau dreapa pe cele 30 de trasee. Runda se termină atunci când sfera cade de pe drum. Gyrosphere este gratuit pe Android și iOS.
Kings and Queens este un joc simpatic recomandat celor mici. La început, trebuie să alegeţi cum să arate personajul din poveste, că mai apoi să ajungeţi cu el la fiecare final de rundă, după ce aţi găsit cheia. În fiecare nivel sunt ascunse puzzle-uri care trebuie rezolvate rând pe rând. Lumea e colorată ca într-o carte de poveste iar muzica e şi ea din basme. Kings and Queens este un joc gratuit care poate distra ore în şir.
Trecem acum la un joc mult mai complex numit TerraGenesis. Este un simulator în care vă puteţi porni propria colonie pe celelalte planete din sistemul nostru solar. Să alegem Marte, de exemplu. Aici trimiteţi propria colonie de 100 de pământeni, care trebuie ajutaţi să se extindă şi să transforme planeta Rosie în ceva similar Pământului. Adică, oamenii trebuie să ducă o viaţă în afară laboratoarelor unde ei pot respira de exemplu. Nu este ignorată din partea de venituri a noii colonii sau regimurile politice preferate de cei care locuiesc acolo. TerraGenesis este gratuit pe Android şi iOS.
Rămânem tot în spaţiu pentru SpaceFrontier 2, un alt joc gratuit în care acţiunea se petrece tot în spaţiu. De data aceasta sunteţi în controlul unei navete spaţiale care trebuie trimisă cât mai departe în galaxie. Apăsaţi pe ecran ca să lansaţi racheta, apoi trebuie să vă sincronizaţi detaşarea lor. Cu cât faceţi acest lucru mai bine, cu atât capsula va ajunge mai departe. Aceasta va ateriza apoi pe una dintre planete care devine mai apoi colonie. Fiecare colonie generează bani virtuali cu care puteţi să îmbunătăţiţi naveta spaţială, de exemplu, ori puteţi să angajaţi mai mulţi astronauţi.

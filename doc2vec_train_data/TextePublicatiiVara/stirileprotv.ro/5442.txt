Simona Halep a fost prezentă, vineri, la prima ediție a turneului de hochei pe gheață Simona Halep Challenge, acolo unde a avut o reacție în urma huiduielilor de pe Național Arena, dar și a caricaturii apărute în revista franceză Charlie Hebdo.
Întrebată cum comentează caricatura din Charlie Hebdo , acolo unde a fost ironizată după câștigarea trofeului de la Roland Garros, Simona Halep a ales să nu facă comentarii pe marginea acestui subiect.
”Nu vreau să comentez acest lucru. Nu sunt în măsură să zic nimic despre asta”, a transmis românca.
Halep a fost întrebată și despre huiduielile de pe Arena Națională de luni, atunci când și-a prezentat trofeul câștigat la Roland Garros. Primarul General al Capitalei, Gabriela Firea, a fost huiduită îndelung de fanii veniți pe stadion , pentru că a ales să urce pe scenă alături de Simona Halep și a luat prima cuvântul.
”Eu nu fac politică. Nu vreau să spun nimic despre acest lucru. Eu m-am dus pur și simplu ca să împărtășesc această bucurie, de a arăta trofeul oamenilor care au venit și pentru ei am răspuns pozitiv invitației. Strict pentru ei. Atât”, a spus Halep.
Simona a trecut la un alt subiect, atunci când a fost întrebată dacă s-a simțit jignită de această reacție a publicului: ”Vorbim despre altceva, vă rog”.
Seymour Hersh, jurnalist castigator al premiului Pulitzer

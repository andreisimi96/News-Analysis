150 de mașini au prins viteze amețitoare sâmbătă pe un aerodrom din județul Brăila. Totul s-a întâmplat în cadrul unei competiții care a adunat șoferi dornici să își pună la încercare autoturismele modificate.
Participanții îi îndeamnă astfel pe conducătorii auto să se întreacă doar într-un cadru legal și organizat, nu în trafic, unde i-ar putea pune în pericol și pe alții.
Aerodromul Ianca din Braila s-a transformat preţ de câteva ore în locul preferat al iubitorilor de maşini puternice.
150 de pasionaţi de viteză, veniţi atât din ţară, cât şi din Republica Moldova sau Bulgaria, şi-au dat întâlnire acolo şi s-au mândrit cu maşinile pe care au reuşit să le "doteze" cu sute de cai putere.
Pasiunea este costisitoare, spun ei - costurile se ridică la zeci de mii de euro. "Am pierdut puţin numărătoarea, de 3 ani tot investim. Maşina dezvoltă acum 730 de cai la motor, la roţi 650, 630”, explică unul dintre piloţi.
Accident pe A1, cu un mort și 4 răniți. Tinerii se duceau la un concurs automobilistic
"Este foarte rapidă, mult mai rapidă de exemplu decât orice Ferrari produs până în momentul de faţă", spune un pilot.
Astfel de maşini cu mulţi cai-putere sunt greu de stăpânit, aşa că organizatorii îi îndeamnă pe şoferi să se întreacă doar în competiţii organizate şi nu pe străzi.
Bogdan Niculescu, Organizator: "Încercam să aducem cursele ilegale de şosele într-un cadru legal, să nu mai avem prieteni morţi în accidente şi astfel de întâmplări nefericite."
Printre motoare turate, un tânăr a ales să îşi ceară iubită în căsătorie. Iar ea a acceptat
Spectacolul a fost foarte apreciat de cei din public. Competiţia face parte din Campionatul intern de drag racing, iar duminică vor avea loc cursele finale.

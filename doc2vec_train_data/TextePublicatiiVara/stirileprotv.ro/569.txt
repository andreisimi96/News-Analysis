Președintele Siriei, Bashar al-Assad, a declarat că Rusia a împiedicat Occidentul să declanșeze un atac aerian distrugător asupra țării sale, luna trecută.
Într-un interviu acordat Russia Today , al-Assad a susținut că Siria aproape a câștigat războiul care durează de 7 ani, în ciuda ”interferenței” Statelor Unite.
Președintele Siriei a mulțumit Rusiei că nu a intrat într-o luptă față-în-față cu SUA.
”Am fost aproape să avem un conflict direct între forțele Rusiei și cele ale SUA, și, din fericire, acest conflict a fost evitat, dar nu datorită inteligenței americanilor, ci prin cea a liderilor ruși. Avem nevoie de susținere rusească, dar în același timp avem nevoie să evităm prostiile americane, ca să putem să ne stabilizăm țara”, a spus Bashar al-Assad corespondentului Russia Today.
De asemenea, preşedintele sirian a ameninţat că va recurge la forţă împotriva combatanţilor arabo-kurzi susţinuţi de Washington, pentru a recuceri regiunile pe care aceştia le controlează în nordul Siriei, informează AFP, potrivit Agerpres.
SUA avertizează Siria cu „măsuri ferme”. Armata siriană ar pregăti un atac în Deraa
El a afirmat că va privilegia negocierile cu Forţele Democrate Siriene (FDS), dar "dacă aceasta nu va funcţiona, ne vom elibera teritoriile prin forţă".
Din septembrie 2015, armata rusă s-a angajat în Siria de partea armatei siriene, ajutând-o în special să preia controlul asupra majorităţii teritoriului ocupat de gruparea jihadistă Statul Islamic şi să slăbească în mod semnificativ grupările rebele.
Regimul sirian şi-a înmulţit victoriile şi datorită ajutorului venit din partea Iranului şi al Hezbollahului libanez. Bashar al-Assad controlează acum peste 50% din teritoriu.
Conflictul din Siria s-a soldat până în prezent cu peste 350.000 de morţi şi milioane de strămutaţi şi refugiaţi din 2011.
Seymour Hersh, jurnalist castigator al premiului Pulitzer
Sursa: Agerpres Russia Today

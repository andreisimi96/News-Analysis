Un incident socant, s-a petrecut marţi seară, în Capitală. Un băiat in vârstă de 9 ani, s-a certat cu bunica lui, și a înjunghiat-o, apoi a sunat la 112, și a anunțat că femeia sângerează.
Abia când medicii au sosit la apartamentul familiei au constatat că victima fusese atacată, iar suspectul principal este chiar nepotul ei. Medicii psihiatri, vor incerca sa stea de vorba cu el, ca sa afle ce anume l-a împins, la atata violență.
Când au ajuns la faţa locului, medicii au găsit-o pe femeie în stop cardio respirator, cu o rană masivă la gât, aşa că au anunţat şi poliţia.Din păcate însă, după 45 de minute de manevre de resuscitare, bunica a murit. Nepotul a rămas la faţa locului, iar anchetatorii au încercat să afle ce a determinat un asemenea atac din partea unui băiat în vârstă de 9 ani. Vecinii susţin acum că minorul avea, în general, un comportament agresiv.
Chiar dacă vorbim despre o crimă, băiatul nu va ajunge la închisoare. Copiii până în 14 ani nu răspund penal. Poliţiştii spun că băiatul ar suferi de tulburări de comportament, însă doar psihiatrii vor putea stabili ce a declanşat atacul asupra bunicii lui.
Gabriel Diaconu, psihiatru: "De multe ori copii emulează comportamente pe care le văd în familie dar le şi escaladează. Copilul ia o armă de oportunitate şi atacă un adult, în mintea lui în momentul respeciiv , de cele mai multe ori se apără. Foarte puţini copii au dimensiunea perversităţii în atacurile cu violenţă"

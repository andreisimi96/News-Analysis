Horoscop 20 iunie 2018. Cheia succesului e să vorbim deschis, să-l ascultăm şi pe interlocutor, şi să facem alegeri înţelepte.
Vibraţia zilei este 2 şi ne oferă o şansă în plus de a primi ajutor din partea cuiva apropiat.
GEMENI: Se poate s-aveţi nişte cheltuieli neprevăzute şi să intraţi în panică, deşi bani de rezervă aţi avea, cât de cât. Puteţi semna noi contracte de muncă, să vă schimbaţi cu totul serviciul şi să intraţi într-o nouă liga profesională, să luaţi cu asalt vârful carierei.
RAC: O să depuneţi un efort mai mare decât de obicei să găsiţi o cale de-ntelegere cu şefii care-şi măresc, din ce în ce, pretenţiile. Vă-ncântă o ofertă de afaceri, dar sunteţi prinşi cu alte treburi şi poate vă eschivaţi politicos, cu gândul că poate altădată n-o să ziceţi nu.
LEU: Relaţia cu partenerul de cuplu traversează o perioadă mai agitată, dar n-o să vă pierdeţi busola, ştiţi exact spre ce vă-ndreptaţi. Se pare c-o să scoateţi artileria grea să-i convingeţi pe angajatori să vă dea de lucru, să faceţi şi voi rost de bani ca să plecaţi în concediu, să vă priască.
Horoscop 18 iunie 2018. Zodia care primește o sumă de bani
FECIOARĂ: Se poate să le fi rămas datori unor prieteni cu ceva, bani, sau o fi vreo obligaţie morală şi o să vă achitaţi onorabil. Or să vă intre nişte bani şi poate-o să-i întindeţi o mână de ajutor cuiva care n-o duce prea bine şi cu toate astea nu se plânge şi nici nu va cere nimic.
BALANŢĂ: Poate v-apucaţi de nişte schimbări în locuinţa şi accesaţi fondurile de rezerva că să vă descurcaţi şi cu cheltuielile curente. Au rămas nişte lucruri nespuse în relaţia sentimentală şi aţi face bine să daţi cărţile pe față ca să încheiaţi un capitol, să puteţi începe un altul.
SCORPION: Poate că n-aţi renunţat la ideea de a cere un împrumut bancar şi o să alegeţi ceva cu dobândă rezonabilă. Vă invita cineva în străinătate fie cu treaba, fie la distracţie şi vă creaţi condiţiile necesare să puteţi pleca, vă luaţi câteva zile libere sau concediul propriu zis.
SĂGETĂTOR: O să perfectaţi o situaţie legată de şcoală, de examene, de o repartiţie poate un transfer şi o s-aveţi un statut clar, cu acte-n regulă. Poate vă asociaţi cu nişte oameni în vederea unei afaceri, poate fi şi o activitate de timp liber care să v-aducă un câştig sufletesc.
CAPRICORN: O să va-ndurati să cheltuiţi nişte bani pentru sănătatea cuiva din familie, cu tot bugetul de austeritate. E posibil să apară un sponsor care să investească în voi şi să vă dezvoltaţi frumos, să vă asiguraţi banii pentru casa, familie, vacanţă, şcoală.
VĂRSĂTOR: Poate vi se mai acorda o a doua şansă în dragoste şi o să ţineţi cont de... celălalt de data asta. O să vă bucuraţi de un gest de răspuns din partea cuiva care nu vrea să vă rămână dator şi o să plătească, poate, cazarea la un hotel, o cabană la munte, la mare în weekend.
PEŞTI: E momentul să luaţi în serios o problemă de sănătate dacă se manifestă, să nu se acutizeze, e de mers la doctor. O să treceţi în revistă nişte acte, lucrări, să nu rămâneţi cu ele în aer, mai ales dacă plecaţi în concediu şi vreţi să vă asiguraţi că toate lucrurile sunt în ordine.
BERBEC: O dragoste mai veche renaşte, de unde credeaţi că n-a mai rămas nimic din ea, şi o să vă simţiţi împliniţi, sufleteşte. Aveţi o agendă încărcată, că de obicei şi o să bifaţi rând pe rând toate problemele, ca să luaţi startul într-o nouă provocare profesională, c-aveţi iarăşi nevoie de adrenalină.
TAUR: Sfera sentimentală e activă, Jupiter caută pentru voi partenerul de cuplu potrivit cu care să faceţi casă bună, familie. Poate sunteţi în căutarea unui nou serviciu şi o să bateţi pe la nişte uşi, dar mai vin şi ceva oferte din oficiu şi e posibil s-alegeţi ceva care să vă umple contul bancar.

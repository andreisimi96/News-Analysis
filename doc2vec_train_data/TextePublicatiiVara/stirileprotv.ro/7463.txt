După modelul unor ţări că Franţa, Italia şi Austria, unde există organizaţii care îi sprijină pe cei care lucrează în turism, s-ar putea ca lucrurile să se schimbe în bine şi la noi.
În urma unui proiect al ministerului Turismului, aprobat în Parlament, se vor înfiinţa Organizaţiile de Management al Destinaţiei. Asta înseamnă că de acum, banii din taxele de turism nu vor mai fi cheltuiţi după bunul plac al primarilor, ci doar cu aprobarea celor care lucrează în turism.
Turismul din România este departe de ceea ce ar trebui să se întâmple într-o ţară civilizată. La Băile Olăneşti, turiştii nu mai au acces la bazinul public pentru că a fost întreruptă furnizarea cu apă termală.
La Băile Herculane, turiştii se bălăcesc în nişte improvizaţii care cu greu se pot numi piscine. Iar pe Valea Prahovei, hotelierii se plâng ca nu se fac investiţii care să aducă turişti.
Se întâmplă asta pentru că autorităţile locale au lăsat în paragină multe atracţii de altădată. Deşi există o taxă de promovare sau de staţiune, de multe ori, autorităţile nu folosesc banii pentru a atrage turişti.
Eforie Nord, la începutul sezonului estival: prețuri mari, fără salvamari și faleze care se prăbușesc
Dragoș Răducanu, FTRP: „S-a văzut în cei 29 de ani ca autoritatea locală nu ştie să gestioneze banii. // banii strânşi din taxe şi impozite şi din taxa de promovare şi taxa de oraş să fie redirecţionate către aceste OMD urî în care inclusiv partea privată să aibă un cuvânt de spus.”
Organizaţiile de Management al Destinaţiei ar urma să fie formate din autoritatea locală, în colaborare cu privaţii din turism, iar banii strânşi vor fi cheltuiţi de comun acord, pentru promovarea staţiunilor, dar şi pentru investiţii în infrastructura.
Niculae Demetriade, ANAT: “OMD-urile ar trebui să aducă lucruri foarte bune pt că este verigă de baza de la care ar pleca dezvoltarea turistică în staţiuni, în localităţi, în zonele unde se face turism.”
De exemplu, din aceste taxe, în Mamaia au fost strânşi 1,6 milioane de lei, anul trecut. În toată ţara, atât în staţiuni cât şi în oraşe, hoteierii plătesc cel puţin unu la sută din tariful pe care îl percep clienţilor.
Potrivit ministrului Turismului, toate hotelurile vor fi obligate să plătească aceasta taxa specială. Lucru care nu se va întâmpla şi în cazul restaurantelor. Vor fi nevoite să plătească taxa doar cele care se afla în zonele turistice, cum ar fi localurile din centrul vechi.
Acest sistem funcţionează deja de zeci de ani în ţările din vestul Europei.

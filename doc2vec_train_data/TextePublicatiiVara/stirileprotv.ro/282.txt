Un elev al şcolii de agenţi de Poliţie, de la Câmpina, a împiedicat o înşelăciune prin metoda accidentul.
Victime erau doi bătrâni din Piteşti pe care i-a escrocat un adolescent de numai 16 ani. Vigilent, viitorul poliţist a văzut când individul lua un plic de la bătrân şi, pentru că i s-a părut suspect, l-a urmărit şi l-a imobilizat.
Nu mică i-a fost mirarea când a văzut că în plic erau 20.000 de lei şi a aflat că bietul bărbat păcălit îi dăduse toate economiile de-o viaţă.
Totul a început de la un telefon primit de cei doi bătrâni. Femeia a răspuns şi şi-a auzit  "fiul cel mare" sufocat de plâns, implorând ajutor.
Soţul femeii a făcut o încercare timidă de a verifica informaţia. I-a cerut " fiului" să vină după bani nora sau nepoata. Numai că escrocul avea, deja, o poveste pregătită : cele două erau şi ele la poliţie, reţinute ca ... martore !
Păgubit: "Păi închide, tată, telefonul, că te sun eu de pe telefonul meu!- Mi-a luat telefonul poliţia"
Reporter: "V-a spus cine o să vină?"
Păgubit: "Da, ca o să vină băiatul victimei şi eu să-i dau banii!"
Şansa celor doi vârstnici a fost ca în momentul-cheie, al înmânării banilor, un elev al şcolii de poliţie să-i observe pe protagonişti. Tânărul nu a stat pe gânduri şi l-a imbilizat pe adolescentul care i se părea suspect.
Mădălin Zamfir, purtător de cuvânt IPJ Argeş: "Impactul emoţional în momentul în care primeşti un astfel de telefon este foarte mare. De acest lucru profită majoritatea făptuitorilor".
Totuşi, oamenii care nu au trecut prin aşa ceva susţin că ei nu ar putea fi păcăliţi atât de uşor.
Elevul care i-a ajutat pe bătrâni să-şi recupereze economiile, a fost felicitat de conducerea Poliţiei Romane, care l-a numit şi "eroul zilei" pe pagina oficială de Facebook.
Seymour Hersh, jurnalist castigator al premiului Pulitzer

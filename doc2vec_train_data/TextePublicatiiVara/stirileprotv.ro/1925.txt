Joi începe Campionatul Mondial de Fotbal, iar cele mai bune selecționate se vor lupta pentru trofeul suprem. Sport.ro vine cu o nouă versiune de aplicație, care îi va ține la curent non-stop pe spectatori.
Noutatea la aplicația Sport.ro este partea de ”live score”, partea de meciuri, statistici - față de versiunea anterioară a acestei aplicații.
Există, de asemenea, o secțiune dedicată Campionatului Mondial, dar și una de clasamente pentru campionatul nostru, care s-a terminat recent.
Bineînțeles, fanii sportului au la dispoziție și o categorie de ”VIDEO”, care funcționează impecabil pe dispozitivele mobile.
În partea de jos a aplicației Sport.ro - care poate fi descarcată și instalată gratuit - se află secțiunea de meciuri, unde putem consulta calendarul tuturor partidelor care ne interesează - cu ziua și ora exactă.

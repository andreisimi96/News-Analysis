Persoanele care folosesc rețele de socializare precum Whatsapp, Skype și Facebook, în Uganda, vor fi obligate să plătească o taxă zilnică începând cu luna iulie.
Miercuri seara, Parlamentul Ugandei a adoptat o lege care impune o taxă zilnică de 200 de șilingi (n.r – echivalentul a cinci cenți) celor care folosesc exagerat aceste servicii. Pe de altă parte, actul normativ nu prevede și cum vor fi colectate aceste taxe, informează The Guardian.
Potrivit ministrului de Finanțe David Bahati, scopul acestei legi este să crească veniturile pentru serviciile publice. Pe de altă parte, în luna martie, președintele Yoweri Museventi dorea ca prin această taxă să îi taxeze pe cei care „bârfesc” în mediul online.
Activiștii și jurnaliștii spun că această măsură se datorează temerilor președintelui că domnia sa de 32 de ani va fi pusă în pericol, din cauza schimbului de mesaje online dintre cetățeni.
Ultima țară din Europa în care există pedeapsa capitală. Execuțiile, comise în secret: „Se vede frica în ochii lor”
„Președintele a spus că vrea să-i împiedice pe tineri să bârfească, însă ceea ce este ironic e faptul că Bobi Wine (cântăreț renumit în Uganda) a obținut un loc în Parlament tocmai datorită unei campanii online. De fapt, discursurile politice și campaniile promovate online au efecte reale asupra puterii sale. Astfel, prin acest act normativ, intenționează să limiteze libertatea de exprimare”, a explicat jurnalista și activista Lydia Namubiru.
În timpul campaniei prezidențiale din 2016, accesul la rețelele de socializare a fost restricționat complet. În luna aprilie, instituția care reglementează comunicațiile le-a cerut furnizorilor de internet să suspende licențele site-urilor de știri fără licență.
Seymour Hersh, jurnalist castigator al premiului Pulitzer
Sursa: The Guardian

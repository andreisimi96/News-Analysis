Astăzi avem averse şi multă instabilitate în jumătatea vestică a ţării, vreme mai bună în jumătatea estică şi maxime de la 22-23 de grade în Dealurile de Vest, până la 32-33 de grade prin estul şi sud-estul ţării.
În Dobrogea şi Bărăgan se anunţă vreme frumoasă, câţiva nori mai spre seară, dar e puţin probabil să plouă şi o amiază călduroasă în zona Bărăganului.
În Moldova sudică şi în nordul Munteniei domină atmosfera însorită şi se face din nou foarte cald. Maximele ajung la 32-33 de grade, la umbră şi nu este exclusă să vină o ploaie de scurtă durată în orele serii.
În nordul Moldovei şi în Bucovina apar ceva ploi zgomotoase, dar pe zone restrânse, aşa că în ansamblua avem timp frumos şi temperaturi ridicate pe la câmpie.
În nordul Transilvaniei şi în Maramureş, instabilitatea persistă şi vin mai multe reprize de ploi consistente, cu tunete, fulgere, vânt nervos şi grindină. Maximele cresc faţă de ieri şi vor ajunge până la 27 de grade.
Furtunile au făcut prăpăd în ţară. Un bărbat a murit după ce a fost lovit de trăsnet
Şi în ţinuturile vestice, apar averse zgomotoase care vor însoţite de totate fenomele specifice instabilităţii. Temperaturile vor fi comparabile cu cele înregistrate ieri.
În centrul României, vor fi mai multe reprize de ploi abundente, cu fenomene electrice, vijelii şi grindină. Se pot strânge cantităţi mari de apă şi temperatura aerului va creşte uşor.
Şi în sud-vestul ţării se anunţă vreme instabilă cu averse consistente. Se încălzeşte şi vor fi cel mult 29 de grade în termometre.
În ţinuturile sudice, se anunţă vreme bună în ansamblu însă pe arii restrânse pot să apară şi aici ploi zgomotoase. Se încălzeşte şi vom avea vreme călduroasă cu 33 de grade Celsius.
În Bucureşti, astăzi avem o amiază călduroasă, cu 32-33 de grade şi tot în orele serii, sunt posibile averse şi intensificări de vânt.
La munte se mai încălzeşte puţin, dar vin alte ploi torenţiale în Carpaţii Occidentali şi local în celelalte masive. Se menţin condiţiile de grindină şi se mai pot strânge cantităţi însemnate de apă.
Pe litoral, avem încă o zi caldă şi frumoasă, cu până la 27-28 de grade pe plajă. Seara apar câţiva nori de ploaie, iar la noapte se porneşte vântul.
În Bucureşti, mâine căldura se mai domoleşte, dar creşte instabilitatea şi pe parcursul zilei apar înnorări şi mai multe reprize cu ploi zgomotoase.
Şi duminică aşteptăm destul de mulţi nori şi ploi zgomotoase, îndeosebi după-amiază şi seară.
Vreme schimbătoare avem şi luni. O să plouă din când în când, vor fi şi fenomene electrice, vântul se va înteţi pe timpul ploilor şi maximă se va opri pe la 29 de grade.
La munte se mai încălzeşte puţin, dar vin alte ploi torenţiale în Carpaţii Occidentali şi local în celelalte masive. Se menţin condiţiile de grindină şi se mai pot strânge cantităţi însemnate de apă.
Maine: tot vreme instabilă, ploi temporare, destul de consistente şi temperaturi în uşoară scădere.
Ziua de duminică ne-aduce alte averse, mai frecvente în orele după-amiezii. Vor fi şi fenomene destul de violente: ploi torenţiale, grindina şi răbufniri de vânt.
Luni va fi ceva mai bine, temperaturile cresc uşor, iar ploile apar local în masivele din vestul şi sudul ţării.
Pe litoral, mâine, temperatura aerului scade puţin. Norii vor fi rari, dar spre seară sunt şanse să vină ploi de scurtă durată. Duminică se anunţă vreme instabilă cu ploi zgomotoase şi vânt mai nervos. Luni, vremea se îmbunează. Trecător mai vin ceva nori de ploaie şi vântul se va înteţi din când în când. Se încălzeşte şi vor fi cel mult 29 de grade în termometre.

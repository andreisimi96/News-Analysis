O femeie de 47 de ani din județul Constanța a fost ucisă de soţul ei în casa în care locuiau. Cei doi erau în proces de divorţ şi în ultima vreme erau conflicte între ei, spun apropiaţii. După crimă, individul a anunţat poliţia.
Bărbatul a ajuns în fata magistraţilor de la Tribunalul Constanța. Procurorii au cerut arestarea lui preventivă pentru 30 de zile pentru acuzaţia de omor calificat. În timpul audierilor şi-a recunoscut fapta şi le-a spus anchetatorilor că nu îi pare rău pentru ce a făcut.
De altfel, chiar el a fost cel care a sunat la numărul de urgenţă 112 şi le-a spus oamenilor legii că şi-a ucis soţia. Se pare că între cei doi există un conflict mai vechi, bănuia că soţia lui îl înşela atunci când el nu era acasă.
Omul lucrează ca şofer de TIR şi era plecat de acasă perioade lungi de timp. Femeia a mai fost bătută de soţul ei însă de această dată totul a culminat cu o crimă. Cei doi aveau împreună un băiat de 20 de ani.
Scenele sângeroase s-au derulat duminică seară în locuinţa celor doi, din oraşul Murfatlar. După ce şi-a ucis soţia, bărbatul în vârstă de 46 de ani a sunat la 112 şi le-a povestit poliţiştilor oroarea. Apoi şi-a anunţat şi familia.
La faţa locului au ajuns imediat criminaliştii. Cei doi erau căsătoriţi de mai bine de două decenii şi au un băiat, iar de câţiva ani, spun vecinii, bărbatul părea orbit de gelozie. Iar femeia depusese actele de divorţ, motiv pentru care soţul ar fi avut mai multe ieşiri violente.
Soţul victimei lucrează ca şofer de TIR în Germania şi s-a întors în ţara în urmă cu câteva zile.

Canalul american de televiziune ABC a anulat cel mai de succes serial al său, "Roseanne".
Conducerea postului a luat această decizie după ce protagonista, actriţa Roseanne Barr, a postat un mesaj pe Twitter în care compară un fost oficial al administraţiei Obama cu o maimuţă. "Roseanne" era urmărit în medie de aproape 19 miliane de uzilitatori şi era depăşit în audienţă doar de serialul vedetă al postului CBS, "Teoria Bing Bang".
Într-un mesaj postat pe Twitter, dar şters ulterior, Roseanne Barr a scris că fosta consilieră a lui Obama, Valerie Jarrett, ar putea fi copilul ''fraţiei musulmane şi planetei maimuţelor''.
Actriţa în vârstă de 65 de ani şi-a cerut scuze pentru ''gluma proastă'' pe care a făcut-o despre Jarrett, care este de culoare şi s-a născut în Iran din părinţi americani.
Răul fusese însă făcut. ''Declaraţia lui Roseanne este odioasă, respingătoare şi incompatibilă cu valorile noastre şi am decis să anulăm serialul'', a anunţat preşedintele ABC Entertainment, într-o declaraţie.
Serialul "Grey's Anatomy", prelungit pentru al 15-lea sezon la ABC
După ce a rulat cu mare succes timp de nouă sezoane, între 1988 şi 1996, serialul Roseanne a revenit la tv, anul acesta. Al zecelea sezon a abordat teme actuale: imigranţie, terorism, rasism şi intoleraţa religioasă. Roseanne, ca personaj, era o apringă susţinătoare a conservatorilor şi a preşedintelui Trump, care jubila.
Donald Trump, preşedintele Statelor Unite: "Uitaţi-vă la Roseanne. Uitaţi-vă ce ratinguri are. Peste 18 milioane de telespectatori! Şi serialul e despre noi!"
Sprijinul lui Roseanne pentru extrema dreaptă americană a depăşit însă rolul ei din serial. Actriţa a lansat atacuri pe Twitter împotriva celor care militează pentru reglementarea uzului de arme şi a declarat, incorect, că Chelsea Clinton, fiica fostului preşedinte american, ar fi căsătorită cu fiului miliardarului George Soros, pe care l-a numit nazist.
Controversele s-au ţinut scai de Roseanne în lunga ei carieră. În 1990, a pocit teribil imnul naţional, la o competiţie sportivă. A completat momentul cu două gesturi care au stârnit indignarea preşedintelui de atunci, George Bush Sr.
George Bush, fost preşedinte al Statelor Unite: "Cred că ce a făcut a fost ruşinos. Asta e părerea mea şi a multor fani ai echipei din San Diego."
Două decenii mai târziu încă îşi cerea scuze pentru improvizaţia dezastruoasă. În 2009, Barr, născută în religia iudaică, a fost filmată pentru o revistă umoristică din Israel în chip de Hitler, consumând biscuiţi în formă de copii. Ea le-a transmis atunci celor care au criticat-o că se amuza pe seama naziştilor, şi nu a victimelor Holocaustului.

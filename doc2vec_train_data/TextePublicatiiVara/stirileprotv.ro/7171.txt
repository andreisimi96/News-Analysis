La finalul unui discurs despre problema spinoasă a imigraţiei, preşedintele american Donald Trump a simţit nevoia de a îmbrăţişa steagul aflat pe scenă.
Trump s-a dus către marginea scenei şi a cuprins drapelul, în aplauzele susţinătorilor săi. Criticii au exploatat din plin momentul, în cele mai amuzante moduri.
"Trebuie să îl saluţi, nu să îl mângâi", a scris un utilizator de Twitter.
"Dacă o ţine tot aşa, o să îi datoreze acelui steag 130 de mii de dolari", a remarcat altul, făcând aluzie la scandalul Stormy Daniels.
"Steagul se alătura mişcării MeToo, în semn de protest", a anunţat un altul, cu umor.
Steagul american s-a dovedit, de-a lungul vremii, irezistibil pentru Donald Trump. Până acum, acesta a mai îmbrăţişat drapelul de cel puţin 5 ori la diverse evenimente

A fost o altfel de zi şi pentru mii de copii care cred că acasă înseamnă un centru de plasament. Cei care îi îngrijesc le-au făcut suprize minunate şi i-au dus în excursii care le vor rămâne toată viaţa în suflet.
Peste 400 de copii, majoritatea din centre de plasament ori ai căror părinţi sunt plecaţi la muncă în străinătate, au fost oaspeţii principali la o petrecere organizată în nordul staţiunii Mamaia. 
Cum marea a fost cam agitată, din motive de siguranţă, cei mici n-au avut voie să intre în apă, dar s-au distrat la atelierele tematice.
Fetiţă: "Mă pictez.” 
Reporter: “Ca cine vrei să arăţi?”
Fetiţă: “Vreau să fiu un curcubeu." 
Mohamad Murad, Federația Patronatelor din Turismul Românesc: "Prin ei, nu doar ne inspiram, ci ne simţim plini de energie pozitivă. Copii sunt speranţele în această lume." 
În Neptun, puştimea a chiuit într-un parc de aventură.
Mămică: "Este foarte ok. Ne bucurăm de copilăria copiiilor." 
Şi Alba Iulia s-a umplut de larmă, Aici, peste 1000 de copii de la centre din Alba şi Mureş, au devenit pentru o zi străjerii unirii în vechea cetate.
Fetiţă: “Am dansat hora unirii şi a fost foarte frumos, ne-am bucurat când au înălţat baloane roşii, galbene şi albastre, cum e tricolorul nostrum.”
Băieţel: “Sunt foarte bucuros.” 
Reporter: “Ce le doreşti copiilor din întrega lume?” 
Băieţel: “La mulţi ani şi să se bucure de tot ce au.”
Băiat: "Sunt un străjer al unirii. Sărbătoresc unirea, sărbătoresc România, sărbătoresc ziua de 1 Iunie."  
Petrecerea va ţine până la lăsarea serii.

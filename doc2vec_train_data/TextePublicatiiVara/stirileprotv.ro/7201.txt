Un bebeluș născut, luni, într-un tren regional oprit într-o staţie din centrul Parisului a primit transport gratuit pe toate liniile până la împlinirea vârstei de 25 de ani.
O femeie a intrat în travaliu, luni, într-un tren regional oprit într-o staţie din centrul Parisului. Pentru a celebra acest eveniment neașteptat, regia franceză de transpot a decis să-i facă un cadou celui mai mic dintre pasageri, potrivit CNN .
Bebelușul a venit pe lume cu ajutor din partea celorlalți pasageri și a personalului de serviciu care se afla la fața locului.
“Totul s-a desfășurat fără incidene”, a declarat purtătoarea de cuvânt a regiei de transport.
Trenul a fost oprit timp de 45 de minute, iar călătorii au fost informați prin stații cu privire la natura întârzierii.

Edilul din Cavnic a primit joi un mesaj de la şeful PSD pe Maramureş.
Primarul social-democrat al oraşului Cavnic, Vladimir Petruţ, care a criticat în presa locală decizia trimiterii a peste 1.500 de persoane din Maramureş la mitingul organizat de PSD la Bucureşti, a declarat, joi, pentru AGERPRES, că a fost informat de liderul judeţean al partidului că pentru opina sa "separată" ar putea fi exclus din formaţiunea politică.
"A fost o opinie personală faţă de modul cum se raportează PSD Maramureş la organizarea unui eveniment. (...) În replică, preşedintele PSD Maramureş m-a informat printr-un comunicat de presă că aş putea fi exclus din partid. Pentru simplu fapt că am avut o opinie separată se poate vedea cum înţeleg liderii PSD Maramureş lucrurile în acest moment", a spus Vladimir Petruţ.
În urmă cu o zi, primarul oraşului Cavnic a declarat într-o emisiune a unui post local de televiziune că nu înţelege utilitatea mitingului care va fi organizat la Bucureşti, atât timp cât PSD se află la guvernare.
"Prostia asta de miting (...). Cum să faci tu miting în capitala ţării, când tu conduci ţara. Tu ai prefecţii, tu ai primarii, tu ai preşedinţii de Consilii Judeţene, tu ai Guvernul României, tu ai Senatul, tu ai Camera Deputaţilor, tu poţi legifera. (...) Sau merg cumva să-l apere pe penalul Dragnea?", a spus Petruţ.
Dragnea explică de ce PSD va parca autocarele la Parlament, sâmbătă. Sloganul PSD pentru miting
În replică la afirmaţiile acestuia, preşedintele PSD Maramureş, Gabriel Zetea, a informat, printr-un comunicat de presă, că Vladimir Petruţ a anunţat în 2017 că renunţă la toate funcţiile deţinute în PSD şi că nu susţine politica partidului, fără a-şi depune demisia din funcţia de primar obţinută ca reprezentant al PSD.
"Primul lucru pe care îl semnalez este acela că Vladimir Petruţ nu mai este de facto membru PSD din februarie 2017, când a anunţat public că renunţă la toate funcţiile deţinute în PSD şi că nu susţine politica partidului. Din laşitate nu şi-a depus şi demisia din funcţia de primar obţinută în numele PSD, însă pentru acest lucru îl vor sancţiona căvnicarii. Mai mult, sunt de notorietate negocierile purtate în această perioadă cu PNL, ALDE, Pro România, UNPR, pentru a adera la unul dintre aceste partide şi e posibil să fie mai multe, însă, cu scuzele de rigoare, nu urmăresc activitatea tuturor. PSD va informa periodic căvnicarii despre activitatea administraţiei publice locale prin consilierii PSD locali şi vom atrage atenţia asupra nerealizărilor din aceşti ani datorate managementului de slabă calitate de la vârful Primăriei Cavnic", a precizat Zetea.
Seymour Hersh, jurnalist castigator al premiului Pulitzer
Tags: psd, miting, primar, cavnic, vladimir petrut,
Primar PSD, critici dure la adresa mitingului organizat de partid. ”Cum să folosești oamenii ca pe niște animale?”
Dragnea explică de ce PSD va parca autocarele la Parlament, sâmbătă. Sloganul PSD pentru miting
Lista indicațiilor pentru mitingul PSD, plină de greșeli gramaticale. Dexonline le-a corectat
Protest inedit, lansat pe Facebook. ”Sâmbătă, parcăm mașinile la Parlament”

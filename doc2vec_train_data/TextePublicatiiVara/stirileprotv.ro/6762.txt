A fost prăpăd vineri seara în județul Galați. Un cod roșu de furtuni, care a vizat mai multe localități, a adus ploi torențiale.
După câteva zeci de minute în care au căzut pe alocuri și peste o sută de litri de apă pe metru pătrat, șuvoaiele au intrat în curțile și casele oamenilor, iar o porțiune dintr-un drum național a fost inundată.
Potopul a lovit după lăsarea întunericului şi a inundat în mai puţin de o oră zeci de gospodarii din comună Piscu. În unele locuri a căzut şi grindina.
Bărbat: "A dat-o Dumnezeu. Dumnezeu a dat plantele, Dumnezeu le ia. A terminat tot. În magazii, în beci, tot e plin de apă."
Femeie: "Ce mai mâncăm? Ce ne dă Ăla de sus. Păi uite ce ne dă. Ne-a distrus!"
Ştefan Vlad, primarul comunei Piscu: "A plouat torenţial, cu 150 de litri pe metru pătrat."
Când au văzut că apa le intră în case, oamenii au încercat să mai salveze câte ceva. În panică creată au avut loc şi accidente.
Femeie accidentată: "Chemaţi salvarea!! Uite, am alunecat!”
Reporter: “Aţi vrut să mai salvaţi câte ceva?”
Femeie: “Da. Mi-am rupt mâna."
La 76 de ani, această femeie locuieşte singură. Tot singură a înfruntat şi urgia de aseară.
Femeie: "Trebuia să vină, dar, dacă a venit prea multă. Ce să faci, asta-i viaţa! Când nu vine, nu vine deloc..."
Apa a acoperit şi câteva porţiuni ale Drumului Naţional 25, care face legătura între Galaţi şi Tecuci.
Reporter: "Apa mare pe şosea?”
Poliţist: “A fost, a fost destul de măricică, dar s-au rezolvat toate problemele, momentan. A trebuit oprită circulaţia, să nu merga pe ambele sensuri."
În ajutorul celor puşi fatza în fatza cu fortza naturii au venit pompierii.
Loc. col. Eugen Chiriţă, purt cuv ISU Galaţi: "O dată cu intrarea în cod portocaliu s-a dispus constituirea comitetului judeţean pentru situaţii de urgenţă."
Raed Arafat, secretar de stat în Ministerul de Interne: "A fost crescută capacitatea de intervenţie la nivelul inspectoratului pentru situaţii de urgenţă Galaţi şi au fost trimise de la început echipe cu motopompe cu capacitate mare şi medie şi echipe care să sprijine populaţia după ce trece codul roşu."
Teodora Cumpanasu, meteorology: "Fiind emis un cod portocaliu, dublat apoi de un mesaj de cod roşu, pentru că în zona cantităţile de apă au depăşit în interval relativ scurt de timp 100 de litri pe metru pătrat."
Sâmbăta, pe lumină, oamenii vor putea să vadă ce a rămas în urmă şi cât de mari sunt pagubele.
Seymour Hersh, jurnalist castigator al premiului Pulitzer

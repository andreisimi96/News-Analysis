Magistraţii Curţii de Apel Galaţi l-au condamnat la 22 de ani de închisoare pe Ştefan Alexandru, bărbatul din Galaţi care, în octombrie 2016, a incendiat 2 oameni ai străzii ce au decedat ulterior la spital în urma rănilor suferite.
Curtea de Apel Galaţi a admis apelul declarat de Parchetul de pe lângă Tribunalul Galaţi şi a desfiinţat în parte sentinţa penală pronunţată de Tribunalul Galaţi, majorând pedeapsa cu patru ani, potrivit Agerpres .
"Majorează de la 18 ani închisoare la 22 de ani închisoare pedeapsa principală aplicată inculpatului Alexandru Ştefan pentru săvârşirea infracţiunii de omor calificat. Respinge ca nefondat apelul declarat de inculpatul Alexandru Ştefan împotriva aceleiaşi sentinţe penale", se arată în soluţia pe scurt a instanţei Curţii de Apel Galaţi publicată miercuri.
Instanţa a decis menţinerea stării de arest a lui Alexandru Ştefan, deducând din pedeapsa aplicată acestuia durata arestării preventive de la 25.10.2016 la zi, respectiv 29.05.2018.
Totodată, bărbatul este obligat să plătească suma de 150 lei cu titlu de cheltuieli judiciare către stat ocazionate de soluţionarea cauzei în apel, dar suma de 260 lei reprezentând onorariul apărătorului din oficiu va fi avansată către Baroul Galaţi din fondurile Ministerului Justiţiei.
Un brașovean a fost lovit mortal cu toporul și incendiat de un vecin, din cauza geloziei
Decizia instanţei Curţii de Apel Galaţi este definitivă.
Ştefan Alexandru, în vârstă de 49 de ani în 2016, a fost arestat preventiv, după ce în noaptea de 20 spre 21 octombrie 2016 a incendiat doi oameni ai străzii din Galaţi, unul dintre aceştia decedând ulterior la Spitalul Judeţean de Urgenţă din Galaţi, iar celălalt la un spital din Bucureşti.
"Ştefan Alexandru a fost audiat de procurori, şi-a recunoscut infracţiunea, a precizat că a avut un conflict anterior cu una dintre cele două victime, fiind acuzat de aceasta că i-ar fi sustras nişte haine pe care şi le păstra în adăpostul respectiv, iar în noaptea respectivă trecând prin zona în care cele două victime dormeau acoperite de cartoane a luat hotărârea să le aprindă adăpostul pentru ca victima cu care avusese acel incident, acea discuţie, să nu mai facă acest lucru atunci când îl vede prin cartierul respectiv", a declarat, pe 25 octombrie 2016, purtătorul de cuvânt al Parchetului Tribunalului Galaţi, Liliana Istrate.
Seymour Hersh, jurnalist castigator al premiului Pulitzer
Un bărbat din Hunedoara şi-a dat foc în faţa unui centru social unde se afla familia sa
Un brașovean a fost lovit mortal cu toporul și incendiat de un vecin, din cauza geloziei

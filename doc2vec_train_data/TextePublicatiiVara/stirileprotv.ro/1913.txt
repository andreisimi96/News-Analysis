Un cutremur cu magnitudinea 3,2 pe scara Richter s-a produs miercuri dimineaţa, la ora locală 5:56, în judeţul Buzău, zona seismică Vrancea, la o adâncime de 129 de kilometri.
Seismul s-a produs în apropierea următoarelor oraşe: Nehoiu (11 km), Covasna (39 km), Întorsura Buzăului (40 km), Vălenii de Munte (48 km) şi Mizil (52 km).
Un cutremur de magnitudine aproape similară, 3,1 pe Richter, a avut loc marţi seara, la ora locală 21:20, în aceeaşi zona seismică, dar în judeţul Vrancea. Seismul s-a produs la o adâncime de 110 km, în apropierea următoarelor oraşe: Slănic-Moldova (45 km), Tîrgu Ocna (48 km), Oneşti (48 km), Covasna (48 km) şi Nehoiu (51 km).
Cele mai puternice seisme din 2018 au avut o magnitudine de 4,6 pe Richter, primul în data de 14 martie şi cel de-al doilea în 25 aprilie, ambele fiind înregistrate în zona seismică Vrancea.
În 2017, cel mai mare cutremur de pe teritoriul ţării a fost înregistrat pe 8 februarie, în judeţul Buzău, la ora 17:08, şi a avut o magnitudine de 5 pe Richter, seismul fiind resimţit şi la Bucureşti.

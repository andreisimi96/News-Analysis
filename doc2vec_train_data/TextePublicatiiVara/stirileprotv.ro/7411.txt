Autorităţile din Bistriţa Năsăud sunt în alertă după ce un bărbat de 66 de ani nu a mai apărut acasă, de sâmbătă seara.
Rudele bănuiesc că a alunecat şi a căzut în râul Sălăuța. Ipoteză este susţinută de indiciile găsite pe malul apei : pălăria bărbatului şi urmele unei căzături.
Bărbatul de 66 de ani a fost văzut ultima oară sâmbătă seara în biserica din localitatea Coșbuc, unde a participat la o cununie religioasă.
Cunoscuții spun că de acolo a plecat spre casă însă ... nu a mai ajuns. Se pare că în drum ar fi alunecat în apă învolburată a raului Sălăuța.
Fratele bărbatului: "A alunecat de pe cărare mergând acasă, dă numai un pic a alunecat, acolo a rămas clopul. "
Copil de 8 ani rătăcit în pădure, găsit după ore de căutări disperate
Localnic: "Cred că s-a dus pe cărarea aceea şi cum a plouat a alunecat şi a căzut. Altceva nu-şi poate închipui nimeni ce s-ar fi putut întâmpla. "
A doua zi rudele au alertat autorităţile. Pompierii împreună cu angajaţi ai Primăriei l-au căutat zadarnic pe bărbat.
Deşi a plouat torenţial zilele trecute, acum debitul raului Sălăuța a scăzut aşa că pompierii nu mai pot intra cu bărcile de salvare. Sunt nevoiţi să ia la pas malurile raului.
Marius Rus -purtator de cuvânt ISU BN: "Echipele mixte îl caută de o parte şi alta a răului pe o distanţă de aproximativ 10-15 km. "
Pompierii speră să dea cât mai repede de bietul om.

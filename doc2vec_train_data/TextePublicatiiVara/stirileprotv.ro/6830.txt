Muzică, focul și dansul s-au împletit armonios aseară în Parcul Central din Cluj-Napoca. Festivalul luminii a adus laolaltă artiști care au impresionat cu jonglerii spectaculoase, spre deliciul publicului.
Și pentru că atmosfera să fie una aparte, peste 20 de mii de lumânări au împodobit aleile. Preţ de o oră, mai mulţi curajoşi s-au jucat cu focul...la propriu...în Parcul Central din Cluj-Napoca.
Artiştii au pus în scena un spectacol impresionant, urmărit cu sufletul la gura de publicul numeros. Cei mai fascinaţi au fost copiii.
Nici adulţii nu au rămas însă indiferenţi în faţa jongleriilor. Focul a fost elementul cheie şi când a venit vorba de demonstraţii de lupte medievale.
Atmosfera feerică a fost completată de cele peste 20 de mii de lumânări puse în cutiuţe şi aşezate pe aleile din parc.
Elena Băltăreț, organizator: "Toată ideea festivalului este redescoperirea frumuseţii lucrurilor mărunte, care este şi mottoul."
Festivalul Luminii, organizat de Cercetaşii României, a ajuns la ediţia cu numărul 15.

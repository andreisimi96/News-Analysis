Femeia a născut în noaptea de duminică spre luni.
Potrivit Monitorul de Vrancea , o femeie, în vârstă de 33 de ani, a născut în jurul orei 2, lângă o stație de taxiuri în cartierul Sud al municipiului Focșani. Potrivit unor martori, femeia ar fi intenționat să ia taxiul și să meargă la spital, dar se pare că șoferul taxiului nu ar fi dorit să o transporte pe viitoarea mămică.
Ffemeia, care era însoțită de alte 2 persoane s-a întins pe iarbă, chiar lângă trotuar și a născut o fetiță. Un bărbat care se afla în trecere cu mașina a observat-o şi i-a oferit ajutor. Atunci a observat că aceasta ținea așezat pe pântec un nou născut și că avea cordonul ombilical netăiat.
Bărbatul a sunat la 112, a învelit-o pe mămică cu o pătură din mașină, a încercat să o liniștească și să protejeze copilul până la sosirea ambulanței. Medicul de pe ambulanță a fost cel care a tăiat cordonul ombilical al copilului. Atât mama cât și fiica se afla în prezent internate la spital și sunt în afara oricărui pericol.
 Bărbatul care i-a ajutat spune că femeia, care se află la a treia naștere, era în stare de șoc și spunea în continuu "fetița mea, fetița mea".
Seymour Hersh, jurnalist castigator al premiului Pulitzer
Sursa: Monitorul de Vrancea

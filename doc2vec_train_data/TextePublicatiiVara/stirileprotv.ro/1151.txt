Este definitiv! Elena Udrea a fost condamnată la 6 ani de închisoare cu executare. Judecătorii Instanței Supreme au considerat că este vinovată de luare de mită și abuz în serviciu.
Fostul ministru al Turismului a fugit însă în Costa Rica înainte de finalul procesului. Șansele ca Udrea să ajungă în spatele gratiilor sunt aşadar mici, pentru că se bucură de statutul de refugiat politic. În schimb, pentru fostul președinte al Federației Române de Box, Rudel Obreja, urmează 5 ani de detenție.
Cei 5 judecători de la Instanţa Supremă au hotărât în unanimitate că Elena Udrea trebuie să ajungă în spatele gratiilor. Nu au luat în calcul varianta apărării potrivit căreia o parte dintre probele strânse de procurori provin din cooperarea SRI - DNA şi ar trebui anulate.
Elena Udrea fost găsită vinovată de abuz în serviciu şi luare de mită în dosarul Gala Bute, iar instanţa a cerut recuperarea a peste 3 milioane de euro, prejudiciu şi spăgi pe care le-a primit. Banii vor fi obţinuţi din sechestrele puse pe conturile şi proprietăţile Elenei Udrea, dacă fostul ministru nu va fi de acord să plătească de bunăvoie.
Udrea este însă la 10.000 de kilometri distanţă, în Costa Rica, tară de unde a anunţat că nu se mai întoarce dacă este condamnată.
Decizia Instanței Supreme pare să nu aibă finalitate în cazul Elenei Udrea. Câtă vreme fostul Ministru al Turismului se află Protecția statului costarican nu poate fi extrădat în România pentru a ispăși pedeapsa.
România poate cere ca Elena Udrea să fie adusă la Bucureşti, însă trebuie să şi convingă autorităţile din Costa Rica.
În schimb fostul președinte al Federației Române de Box, Rudel Obreja, și-a făcut deja bagajele pentru că va trebui să stea la închisoare vreme de 5 ani. În dosarul ''Gala Bute'' a fost condamnat pentru evaziune fiscală, dar i s-a contopit pedeapsa cu o condamnare mai veche.
Prin acest proces procurorii au dovedit că Ministerul Turismului a fost păgubit pentru că Elena Udrea şi Rudel Obreja au promovat România organizând o gală de box, însă încălcând legea. Fostul ministru ar fi luat şi mită pentru a aproba alte contracte.
Alți colaboratori ai Elenei Udrea au primit de asemenea pedepse pentru complicitate la luate de mită: unii cu executare alții cu suspendare. În schimb fostul Ministru al Rconomiei Ion Ariton rămâne singurul inculpat din acest dosar care a fost declarat nevinovat și de instanța de apel.
Celelalte sentințe din dosar
Rudel Obreja a fost condamnat la 5 ani de închisoare. Tudor Breazu, administratorul terenurilor de la Nana deţinute de Elena Udrea, a primit trei ani de închisoare cu executare. Ion Ariton, fost ministru al Economiei, a fost achitat pentru acuzaţiile de participaţie improprie la abuz în serviciu şi folosire a influenţei în scopul obţinerii de foloase necuvenite.
Ştefan Lungu, fost consilier al Elenei Udrea, a primit un an şi şase luni cu suspendare, Gheorghe Nastasia, fost secretar general în Ministerul Dezvoltării Regionale şi Turismului, a primit patru ani de închisoare cu suspendare sub supraveghere, Ana Maria Topoliceanu, fost director al Companiei Naţionale de Investiţii, trei ani de închisoare cu suspendare, şi Dragoş Marius Botoroagă, administratorul unei firme, doi ani şi şase luni cu suspendare.
La ultimul termen al procesului, care s-a desfăşurat pe 9 mai, un procuror a cerut admiterea apelului formulat de DNA şi sporirea pedepselor primite în primă instanţă de Elena Udrea şi fostul preşedinte al Federaţiei Române de Box Rudel Obeja, dar şi de ceilalţi inculpaţi, potrivit Agerpres .
Anchetatorii au solicitat, totodată, condamnarea fostului ministru al Economiei Ion Ariton, achitat de instanţa de fond pentru acuzaţiile de participaţie improprie la abuz în serviciu şi folosire a influenţei în scopul obţinerii de foloase necuvenite.
Cu privire la Ştefan Lungu, Gheorghe Nastasia, Ana Maria Topoliceanu şi Dragoş Marius Botoroagă, condamnaţi cu suspendare în primă instanţă, procurorul a cerut stabilirea de pedepse cu executare.
Pe 29 martie 2017, Elena Udrea a fost condamnată în primă instanţă la şase ani de închisoare cu executare în dosarul "Gala Bute" pentru luare de mită şi abuz în serviciu.
În acelaşi dosar, Rudel Obreja, fost preşedinte al FRB, a fost condamnat la cinci ani închisoare cu executare, iar Tudor Breazu, administratorul terenurilor de la Nana deţinute de Elena Udrea, a primit trei ani de închisoare cu executare. Ion Ariton, fost ministru al Economiei, a fost achitat pentru acuzaţiile de participaţie improprie la abuz în serviciu şi folosire a influenţei în scopul obţinerii de foloase necuvenite.
Ştefan Lungu, fost consilier al Elenei Udrea, a primit un an şi şase luni cu suspendare, Gheorghe Nastasia, fost secretar general în Ministerul Dezvoltării Regionale şi Turismului, a primit patru ani de închisoare cu suspendare sub supraveghere, Ana Maria Topoliceanu, fost director al Companiei Naţionale de Investiţii, trei ani de închisoare cu suspendare, şi Dragoş Marius Botoroagă, administratorul unei firme, doi ani şi şase luni cu suspendare.
ÎCCJ a mai decis atunci ca fostul ministru Elena Udrea să plătească aproape 3 milioane de euro despăgubiri.
Instanţa a mai dispus ca Rudel Obreja să plătească în solidar cu partea responsabilă civilmente, SC Euro Box Promotion SRL (fostă SC Europlus Computers SRL), către Ministerul Finanţelor, prin ANAF, suma de 737.507 lei cu titlu de despăgubiri civile. Totodată, i se confiscă suma de 3.000.000 lei.
Potrivit DNA, Udrea a coordonat un sistem prin care persoanele cele mai apropiate ei, şi anume Lungu, Topoliceanu, Nastasia şi Breazu, au primit, cu ştiinţa sa, sume de bani de la reprezentanţii unor societăţi comerciale pentru a le garanta plata la timp a lucrărilor finanţate de ministerul pe care îl conducea.
Anchetatorii spun că sumele obţinute au intrat fie nemijlocit în patrimoniul Elenei Udrea (în numerar ori prin plata unor bunuri şi servicii), fie în patrimoniul unor persoane indicate de aceasta (Organizaţia Bucureşti a PDL şi Rudel Obreja).
Udrea mai este acuzată că a determinat alţi funcţionari din minister să îşi încalce atribuţiile cu prilejul achiziţiei de servicii de publicitate la 'Gala Bute', prejudiciind bugetul instituţiei şi creând un folos necuvenit pentru Rudel Obreja.

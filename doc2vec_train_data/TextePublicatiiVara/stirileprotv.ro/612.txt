Vacanţă de 1 iunie va începe în scurt timp, iar ofertele de pe litoral sunt extrem de atractive, mai ales că şi vremea se anunţă frumoasă în acest sfârşit de săptămână. 
Hotelierii au pregătit pachete turistice pentru familii cu copii, iar cei mici sunt atraşi prin programe speciale, petreceri şi excursii, toate incluse în preţul cazării. 
În Mamaia, hotelurile cu servicii All Inclusive le fac cu ochiul familiilor cu mai mulţi copii. La 3 stele de exemplu - 3 nopţi de cazare nu sar de 650 de lei pe cameră. 
Sebastian Puznava, adminustrator complex turistic: "Pentru cei care vin la hotel, 2 copii până în 15 ani au gratuitate, la toate activităţile, excursii, petrecere mâine seară cu clovni."
Şi în sudul litoralului pachetele pentru vacanţă de 1 iunie sunt atractive. Aici preţurile sunt considerabil mai mici. 
Andrei Țigănaș, administrator complex turistic: "Avem pregătite surprize, îi aşteptăm pe turişti, copiii până în 12 ani au gratuit la tot ce înseamnă activităţi specifice. Tarifele sunt de 160 de lei de persoană pentru 3 zile sau 190 de lei dacă vor şi mic dejun inclus."
Cel mai vizitat loc de pe litoral va fi cel mai probabil noul parc de distracţii din Neptun. Aici accesul pe traseele cu tiroliana şi căţărări costa de la 30 de lei în sus.
Claudia Bucur, administrator parc distracţii: "Îi aşteptăm cu multă bună dispoziţie, cu siguranţă, cu noi surprize în parc, exista oferte pentru grupuri, la grup de 10 persoane plus unul gratuit."
Aproximativ 40 de mii de turişti sunt aşteptaţi pe litoral în acest weekend prelungit. Se pare că mulţi vor opta pentru Mamaia şi Jupiter.

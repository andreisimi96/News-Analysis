Vladimir Putin susține că economia globală se confruntă cu câteva măsuri restrictive care ar putea duce în final la o criză financiară devastatoare.
În opinia președintelui Rusiei, lumea întreagă ar trebui să găsească o modalitate prin care să prevină această criză și să stabilească reguli stricte prin care economia statelor să funcționeze.
Potrivit Russia Today , el a făcut aceste declarații la un forum organiza la Sankt Petersburg, condamnând trendul folosirii unor restricții unilaterale, pentru a obține avantaje economice.
”Sistemul cooperării multilaterale, care a avut nevoie de ani buni ca să fie construit, nu mai are voie să evolueze. Este distrus într-un mod crud. Iar încălcarea regulilor este noua regulă”, a declarat Vladimir Putin.
El este de părere că țările care au crezut că nu vor fi afectate de aceste măsuri economice de restricții, din motive politice, acum constată că au greșit.
”Posibilitatea de a impune sancțiuni în mod arbitrar și fără control alimentează tentația de a folosi aceste instrumente restrictive o dată și încă o dată, la stânga și la dreapta, în fiecare caz depinzând de loialitatea politică, discuțiile despre solidaritate, înțelegerile din trecut și lunga cooperare”, a afirmat președintele Rusiei.
”Nerespectarea actualelor norme, precum și pierderea încrederii s-ar putea combina cu impredictibilitatea și turbulența unei schimbări colosale. Acești factori ar putea duce la o criză sistemică, așa cum nu s-a mai văzut în lume”. - a concluzionat șeful de la Moscova.
Discursul lui Putin a făcut aluzie la amenințările lui Donald Trump în privința comerțului cu China, UE și Mexic. De asemenea, SUA și-au intensificat sancțiunile economice împotriva Rusiei, Iranului și Coreea de Nord, mai precizează Russia Today.
Seymour Hersh, jurnalist castigator al premiului Pulitzer
Sursa: Russia Today
Tags: Rusia, Vladimir Putin, criza, sanctiuni, economie,
Cei mai bogați moștenitori ai Rusiei. Tânărul cu o avere de 17 mld. dolari, la 28 de ani
Rusia a desfășurat în secret cel mai lung test cu rachetă sol-aer
Întâlnire Macron - Putin. Rusia și Franța au semnat contracte de 1 miliard de euro

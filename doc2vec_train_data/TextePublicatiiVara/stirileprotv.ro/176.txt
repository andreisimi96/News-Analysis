Ministrul Justiției, Tudorel Toader, susține că directiva privind prezumția de nevinovăție trebuie transpusă în legislație până la momentul în care Comisia Europeană va sesiza Curtea Europeană de Justiție, pentru a evita sancțiuni. 
El dă vina pe Opoziție pentru decizia Comisiei de a declanșa procedura de infrigement împotriva României pentru netranspunerea directivei, pentru că a blocat dezbaterea și a atacat la CCR.
"În iulie 2017, Ministerul Justiţiei a finalizat proiectul de lege pentru transpunerea Directivei privind prezumţia de nevinovăţie, proiect care a fost transmis la Guvern. În şedinţa din 18 august 2017, Guvernul a aprobat proiectul de lege pentru transpunerea Directivei privind prezumţia de nevinovăţie, proiect care a fost transmis la Senat. În 4 decembrie 2017, proiectul de lege a fost adoptat de către Senatul României, apoi a fost transmis la Camera Deputaţilor. Camera Deputaţilor a stabilit ca dezbaterea să se facă în procedură de urgenţă, printr-o comisie specială.
Dezbaterile au fost blocate iar opoziţia a contestat respectiva comisie la CCR ! Pentru evitarea sancţiunilor, este necesar ca prevederile Directivei să fie transpuse în legislaţia naţională până la momentul în care Comisia Europeană va sesiza Curtea Europeană de Justiţie", scrie Toader pe pagina sa de Facebook, potrivit Agerpres.
Fostul preşedinte Traian Băsescu a afirmat, vineri, în contextul care Comisia Europeană a declanşat o procedură de infringement împotriva României pentru nerespectarea Directivei 343/2016 privind consolidarea anumitor aspecte ale prezumţiei de nevinovăţie, că directivele UE sunt obligatorii şi pentru justiţia din România.
Comisia Europeană a declanşat procedura de infrigement împotriva României
"De-a lungul anilor 2016 şi 2017, am tot umblat pe la televiziuni arătând şi vorbind despre directiva 343/2016 privind prezumţia de nevinovăţie şi a dreptului de a fi prezent la proces în cadrul procedurilor penale. O groază de propagandişti au susţinut că Băsescu s-a întors împotriva Justiţiei. Realitatea este că directiva trebuia implementată în legislaţia română până în aprilie 2018. Astăzi, Comisia Europeană a declanşat procedura de infringement împotriva României pentru neintroducerea în Codul de Procedură Penală şi în Codul Penal a prevederilor acestei directive", a susţinut Băsescu într-o postare pe Facebook.
Seymour Hersh, jurnalist castigator al premiului Pulitzer

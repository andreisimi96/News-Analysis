Un robot înzestrat cu inteligență artificială va deveni prezentator de ştiri la un post de televiziune din China.
Un robot ce are o înălţime de 121 de centimetri şi o greutate de 29 de kilograme, vopsit în alb şi înzestrat cu un program de inteligenţă artificială (AI), va deveni prezentator de ştiri la un post de televiziune - Nanning TV - din regiunea autonomă Guangxi din sud-vestul Chinei, a anunţat joi agenţia de presă Xinhua.
Noul robot se numeşte Chao Neng Xiao Bai şi va fi prezentatorul unei noi emisiuni TV, în cadrul căreia va interacţiona cu un prezentator uman, alături de care va căuta şi va analiza diverse informaţii şi date statistice.
Chao Neng Xia Bai poate să lucreze fără întrerupere între opt şi 12 ore, iar perioada de încărcare a bateriilor sale durează patru ore.
Robotul chinez poate să discute şi să danseze cu persoanele invitate în acea emisiune.

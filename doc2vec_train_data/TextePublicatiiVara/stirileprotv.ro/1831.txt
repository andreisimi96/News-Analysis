Preşedintele american Donald Trump şi liderul nord-coreean Kim Jong Un şi-au strâns mâna marţi, o imagine de neimaginat în urmă cu doar câteva luni, relatează AFP.
Agenția comentează că de la el-Sadat şi Begin şi până la Kim Jong Un şi Moon Jae-in istoria este jalonată de strângeri de mâini simbolice între adversari, prezentând câteva dintre ele.
KIM JONG UN ŞI MOON JAE-IN
Pe 17 aprilie 2018, cu doar câteva săptămâni înaintea summitului Kim-Trump, la Singapore, liderul nord-coreean a dat mâna cu preşedintele sud-coreean Moon Jae-in, pe linia de demarcaţie militare care împarte Coreea.
Summit Trump-Kim. Angajamentele luate de cele două state în urma întâlnirii istorice
Kim a devenit cu această ocazie primul lider nord-coreean care a pus piciorul pe pământ sud-coreean de la Războiul Coreei (1950-1953).
Moon trece, la invitaţia lui Kim Jong Un, pentru un moment, de partea nordică a frontierei, scrie news.ro . 
Această întâlnire de câteva ore între cei doi lideri concretizează destinderea care a cuprins peninsula de la participarea Coreei de Nord la Jocurile Olimpice (JO) de Iarnă organizate în Sud, în februarie.
OBAMA ŞI RAUL CASTRO
La 10 decembrie 2013, în Africa de Sud, preşedintele american Barack Obama provoacă o surpriză şi dă mâna cu omologul său cubanez Raul Castro, la funeraliile lui Nelson Mandela.
Pe stadionul din Soweto, Obama, care se îndreaptă către tribună pentru a susţine un discurs, le strânge mâna liderilor prezenţi pe drum, inclusiv Raul Castro. Imagini difuzate de televiziunea sud-africană arată că ei schimbă, de asemenea, câteva cuvinte.
În contextul în care cele două ţări şi-au întrerupt relaţiile diplomatice în 1961 şi întreţineau de atunci o îndelungată istorie de ostilitate reciprocă, acest gest neprogramat avea să fie urmat, un an mai târziu, de o apropiere neaşteptată între foştii inamici, iar apoi de reluarea oficială a relaţiilor diplomatice.
ELIZABETH A II-A ŞI MCGUINESS
Una dintre imaginile cele mai emblemtice ale procesului de pace în Iralanda de Nord este cea a strângerii de mână, pe 27 iunie 201, într-un teatru din Belfast, între regina Elizabeth a II-a şi fostul comandant al Armatei Republicane Irlandeze (IRA) Martin McGuinness.
După ce a luptat împotriva dominaţiei britanice timp de 30 de ani de ”tulburări” în Irlanda de Nord, McGuinness a devenit un negociator major al Acordului de Pace din Vinerea Mare, în 1998, şi unul dintre principalii artizani ai dezarmării mişcării clandestine, în 2005.
ARAFAT ŞI RABIN
La 13 septembrie 1993, la Washington, premierul israelian Yitzhak Rabin şi liderul Organizaţiei pentru Eliberarea Palestinei (OLP) Yasser Arafat, amândoi inamici juraţi, pecetluiesc, sub privirea preşedintelui Bill Clinton uniunea lor dificilă.
În acea zi, a fost parafată, pe peluza Casei Albe, Declaraţia principiilor cu privire la o autonomie palestiniană tranzitorie pe o perioadă de cinci ani, negociată în secret la Oslo.
Bill Clinton se întoarce, apoi, către Rabin şi-i strânge mâna, apoi el îi strânge mâna lui Arafat, de cealaltă parte. Liderul palestinian, care s-a înclinat un pic să facă acest gest, îşi continuă mişcarea şi îi întinde o mână, vizibil şovăitoare, premierului israelian. După un scurt moment de ezitare, cel care a luptat în toate bătăliile contra palestinielor, prinde mâna întinsă, declanşând aplauze şi strigăte în public.
În prezent, soluţionarea conflictului israeliano-palestinian este în continuare în impas.
EL-SADAT ŞI BEGIN
Pe 19 noiembrie 1977, preşedintele egiptean Anwar el-Sadat devine primul şef de stat arab care se duce în Israel, de la înfiinţarea acestui stat, în 1948 şi după patru războaie israeliano-arabe.
El soseşte pe aeroportul din Lod, în aprpiere de Tel Aviv, într-o vizită de 43 de ore. La coborârea din avion îl aşteaptă omologul său israelian Ephraïm Katzir şi premierul Menahem Begin. Cei trei îşi strâng mâna, aproape invizibili, în spatele unei gloate de fotografi şi gărzi de corp.
Această vizită istorică la Ierusalim va deschide o cale către Acordurile de la Camp David, care vor conduce în martie 1973 la semnarea unui tratat de pace israeliano-egiptean, primul încheiat între Israel şi unul dintre vecinii săi. Foarte criticat în ţara sa, Anwar el-Sadat avea să fie aasinat în 1981 de către islamişti.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

Deputatul USR Stelian Ion susţine că, în ultima perioadă, Curtea Constituţională a dat “o înşiruire de decizii care par a ajuta consistent puterea”, afirmând că se încearcă luarea unor atribuţii importante ale preşedintelui României.
El afirmă că şeful statului nu poate fi constrâns în vreun fel să respecte decizia CCR privind constatarea unui conflict între Guvern şi Preşedinte pe tema revocării procurorului-şef al DNA, relatează news.ro .
“Nu există nicio modalitate de constrângere directă a preşedintelui să se supună acestei decizii. În mod normal, într-un stat aşezat, aceste decizii trebuie şi sunt respectate, acum depinde să vedem cum vede preşedintele şi cât de gravă i se pare decizia CCR. Este exclusiv mingea în terenul domniei sale”, crede Stelian Ion.
Stelian Ion acuză Curtea Constituţională că a luat în ultima perioadă mai multe decizii menite să ajute puterea.
“Am văzut în ultima perioadă o înşiruire de decizii CCR care par a ajuta consistent puterea actuală. Ceea ce nu a reuşit prin legile justiţiei PSD-ALDE iată că, cu ajutorul masiv al CCR, s-a reuşit sub această formă. Sunt obligatorii deciziile CCR, trebuie să le respectăm, dar putem să ne permitem să le şi comentăm şi să aducem critici unei instituţii care pe zi ce trece arată tot mai clar că judecătorii CCR sunt numiţi politic”, a afirmat acesta.
El susţine că se încearcă luarea unor atribuţii importante ale preşedintelui României, care este “obligat se execute în tocmai ce dictează ministrul Justiţiei”.
“Se încearcă luarea unor atribuţii importante ale preşedintelui României şi iată că ministrul Justiţiei, un om numit politic, ia de unul singur o decizie atât de importantă. Nu mai contează nici avizul CSM care este garantul independenţei justiţiei. Pur şi simplu, preşedintele este obligată se execute în tocmai ce dictează ministrul Justiţiei. Este un moment trist, de regres în justiţie”, crede deputatul USR.
Curtea Constituţională a admis, miercuri, sesizarea Guvernului privind un conflict juridic de natură constituţională între ministrul Justiţiei şi preşedintele Klaus Iohannis şi între Guvern şi preşedinte, ca urmare a respingerii de către şeful statului a cererii de revocare a şefei DNA, Laura Codruţa Kovesi.
”Indiferent ce va decide Curtea, voi aştepta decizia, voi aştepta motivaţia, voi citi şi voi acţiona în consecinţă”, a afirmat preşedintele Klaus Iohannis miercuri, înainte de anunţul privind decizia CCR.
Seymour Hersh, jurnalist castigator al premiului Pulitzer
Tags: usr, ccr, stelian,
CCR a admis sesizarea lui Toader și îi cere lui Iohannis să o revoce pe Kovesi. Comunicatul Curții Constituționale

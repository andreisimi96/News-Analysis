Facebook/ Gabriela Aiban
Trupul Gabrielei Aiban, șoferița de TIR, de 33 de ani, găsită moartă în parcarea unei benzinării din Italia, încă nu a fost adus acasă, în Sălaj. 
Între timp, familia primește de la autoritățile italiene primele informații legate de cauzele decesului. Marius, soțul Gabrielei, a spus că tot ce știe până acum este că soția lui ar fi făcut infarct.
Gabriela a lăsat orfane două fetițe minore, de 11 și 13 ani. Fiica ei a postat pe Facebook un mesaj emoționant:
”Mami... De ce ai plecat aşa devreme de lângă noi? Ai lăsat un gol imens în sufletele şi în inimile noastre. Te iubim enorm oriunde te-ai fi dus, mama noastră dragă. Ai fost o mamă şi o soţie super bună, te iubim! Odihneşte-te în pace, suflet drag! Cu drag, Marisa, Larisa şi Marius".
Gabriela Aiban a fost găsită moartă în 24 mai, la ora 2:00, în TIR-ul pe care lucra, într-o benzinărie din apropierea localităţii Imperia, din Italia.
Marius, soţul Gabrielei Aiban, spune că aceasta a plecat în ultima cursă în urmă cu o lună şi trebuia să se întoarcă acasă în aceste zile. 
"Îşi iubea foarte mult meseria. Trei ani şi jumătate a lucrat la o firma în Ungaria, iar în decembrie 2017 s-a mutat la o alta, din Baia Mare. Era plecată în curse câte 6 săptămâni, apoi stătea acasă cu noi 2 săptămâni. O aşteptam să vină zilele astea ca să ne cumpăram un apartament. Acum tot ce ştim este că a facut infarct", a declarat pentru adevarul.ro Marius Aiban.
Seymour Hersh, jurnalist castigator al premiului Pulitzer

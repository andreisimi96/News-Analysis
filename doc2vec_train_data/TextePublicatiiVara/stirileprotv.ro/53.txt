Au fost momente de excepţie vineri seară pe scena Sălii Palatului. Peste patru mii de oameni au cântat şi au dansat alături de artişti consacraţi pe melodiile faimoasei trupe Abba, interpretate în limba română.
Totul în cadrul spectacolului Mamma Mia, primul musical de Broadway produs în ţara noastră.
Decorul de poveste, melodiile trupei Abba - traduse şi adaptate în limba romana - dar şi acţiunea care se desfăşoară pe o mică insulă din Grecia i-au fascinat pe cei peste 4000 de spectatori prezenţi la Sala Palatului.
Pentru primul musical de Broadway produs în România a fost nevoie de peste 200 de costume, pentru toate cele 17 numere scenografice.
Explozia de energie şi culoare, dar şi povestea pusă în scenă de artişti îndrăgiţi din România - precum Loredana, Cornel Ilie sau Anca Turcasiu - au făcut un spectacol complet.
"Mamma Mia", in chineza. Un musical bazat pe repertoriul ABBA face furori la Shanghai
La ieşirea din sala spectatorii de toate vârstele s-au declarat plăcut surprinşi.
Mamma mia se va juca până duminică în Capitală, iar pe data de 1 iunie va avea premiera în ţară, la Cluj-Napoca.

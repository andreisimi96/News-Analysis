Cea mai scumpă proprietate din Silicon Valley, raiul tehnologiei, a fost scoasă de curând la vânzare.
Costă 55 de milioane de dolari - cu 33 de milioane mai puţin decât cerea proprietarul anul trecut. Proprietatea seamănă cu un mini-complex hotelier şi are inclusiv o podgorie.
În spatele unor porți înalte și la capătul unei alei lungi stă ascunsă una dintre cele mai spectaculoase proprietăţi din Statele Unite.
Casa a fost construită într-o zonă de dealuri line, pe un teren cu o suprafaţă de peste trei hectare. Are aproape două mii de metri pătraţi, cinci dormitoare, 12 băi, un cinematograf cu 15 locuri şi o cramă pentru trei mii de sticle de vin. Noul locatar îşi va putea prepara vinul din strugurii care cresc în podgoria de pe proprietate.
Michael Repka, director DeLeon Realty: "În cazul unei proprietăţi cu un preţ atât de mare, trebuie să căutăm cumpărători peste tot în lume. E vorba despre oameni care vor să impresioneze, care caută o locuinţă-operă de artă."
Un miliardar a plătit 10.000 $ ca să fie ucis, iar creierul să-i fie stocat pe un calculator
În prima săptămână după ce a fost scoasă la vânzare, agenţia a primit două oferte de la miliardari străini. Nu că localnicii nu ar dispune de resurse. Locuinţa se află în Los Altos Hills, declarată recent cea mai bogată localitate din Statele Unite.
Michael Repka, director DeLeon Realty: "Arhitectul şi constructorul au făcut o treabă remarcabilă în a da senzaţia că te afli într-un resort. Au ales să nu ridice o singură construcţie de dimensiuni impresionante."
Corespondent CBS: "Unul dintre elementele unice e această piscină interioară, cu jacuzzi şi acoperiş retractabil."
Proprietatea este ideală pentru unul dintre numeroşii oameni de afaceri din domeniul tehnologiei, întrucât include şi o clădire cu birouri. Proprietarul este un investitor la bursă care, anul trecut, cerea pentru ea 88 de milioane de dolari. Dar pentru că nu a reuşit să o vândă, a lăsat considerabil din preţ.
Michael Repka, director DeLeon Realty: "E o proprietate cu stil, cu numeroase elemente de detaliu interesante, dar subtile în acelaşi timp. Cred că o să-şi găsească uşor un cumpărător."
Seymour Hersh, jurnalist castigator al premiului Pulitzer

Ziua de marți ne-aduce soare, vreme caldă şi câţiva nori de ploaie după-amiază în zonele montane, prin nord-vestul şi estul ţării. Maximele vor fi de la 22 la 30 de grade.
În Bărăgan şi Dobrogea aici găsim vreme frumoasă, temperaturi cu vreo două grade peste cele de ieri şi un vânt mai insistent, în special la malul mării. Spre seară apar ceva nori de ploaie.
În Moldova sudică şi în nordul Munteniei, se face un pic mai cald ca ieri. Temperaturile se apropie de 30 de grade, domina atmosfera însorită, dar la apropierea serii vor fi şi aici ceva condiţii de ploaie. Vremea continuă să se încălzească şi în nordul Moldovei şi în Bucovina. Avem soare în prima parte a zilei şi poate câteva averse mai târziu.
În nordul Transilvaniei şi în Maramureş se anunţă o zi plăcută şi la fel de caldă ca cea de ieri, cu până la 27...28 de grade în termometre. După-amiază vor fi înnorări trecătoare şi ceva condiţii de ploaie. Vestul ţării scapă de instabilitate şi se anunţă vreme frumoasă şi temperaturi neobişnuit de mari. Maximele urcă spre 30 de grade şi doar în apropierea munţilor s-ar putea să plouă mai spre seară. În Transilvania, după o dimineaţă cam răcoroasă, soarele încălzeşte atmosfera şi la amiază se ating chiar şi 28 de grade în vestul provinciei. În a doua parte a zilei sunt posibile ploi de scurtă durată pe la munte.
Şi în sud-vestul ţării sunt ceva şanse de ploaie în zonele mai înalte, tot către seară. În rest găsim vreme frumoasă, câţiva nori şi se face mai cald ca ieri. În sudul ţării nu sunt anunţate ploi. O să avem soare, atmosferă plăcută şi maxime ce ajung la 29...30 de grade.
În Bucureşti astăzi se mai încălzeşte puţin şi la amiază se ating 29, poate 30 de grade. Norii vor fi rari, vântul rămâne destul de activ, iar la noapte, temperatura coboară până la 13 grade.
La munte găsim vreme plăcută, soare şi câţiva nori de ploaie după-amiaza, mai ales în zona Meridionalilor şi în masivele vestice. Temperaturile cresc uşor faţă de ziua trecută.
Pe litoral se anunţă o zi caldă şi frumoasă. Vântul continua să agite atmosfera şi
poate atinge viteze de 35...55 Km/h. În aer se vor înregistra până la 24...25 de grade, iar apa mării va avea cam 21 de grade.
Miercuri se anunţă încă o zi însorită, cu temperaturile ridicate pentru final de mai. Vântul se înteţeşte în sudul Banatului şi în Dobrogea, iar spre seară mai apar ceva nori de ploaie, în special în zona Carpaţilor Meridionali şi în Apuseni.
Joi temperaturile mai cresc puţin, iar în sudul şi estul ţării se face mult mai cald decât ar fi normal. După prânz, în vest, nord-vest şi centru se-aduna norii şi vor aduce ploi zgomotoase, dar pe zone restrânse, în special la munte.
Şi vineri o să fie cald, mai cu seamă în ţinuturile sudice. Creşte însă instabilitatea şi vin averse locale, în prima parte a zilei în jumătatea nordică a ţării, iar mai târziu în sud şi în zona montană. Vor fi şi fenomene electrice, intensificări ale vântului şi s-ar putea să cadă grindină.
Seymour Hersh, jurnalist castigator al premiului Pulitzer

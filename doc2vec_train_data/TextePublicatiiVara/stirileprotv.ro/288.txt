Aglomerată, a fost și Bucovina, în ultima zi de Rusalii. Veniți din toate colțurile țării, vizitatorii s-au distrat, în parcurile de aventuri, au făcut drumeții pe munte, ori s-au plimbat cu trăsura.
După o ultimă zi superbă de vacanță, toți s-au declarat mulțumiți că au putut să se relaxeze în voie și sunt pregătiți să se întoarcă la lucru.
Nu departe de Voroneţ, o plimbare cu trăsura a fost prilej de distracţie pentru o familie din Iaşi - doi soţi, fiica lor şi ginerele ardelean.
Iar parcurile de aventuri din Gura Humorului, Câmpulung Moldovenesc sau Vatra Dornei au fost pline. La complexul turistic Ariniş de pildă, turiştii s-au dat pe tiroliană, s-au căţărat în copaci, au tras cu arcul sau au jucat paintball.
Alţii au făcut drumeţii pe munte sau au urcat cu telescaunul. Acest domn, venit cu soţia şi copii, a vrut neapărat să ajungă pe vârful muntelui, la Gura Humorului, ca să admire peisajul mirific. N-a scăpat prilejul să facă şi un live pe Facebook.
Turiștii străini, încântați de Bucovina: "Este magic, este intr-adevăr magnific aici"
Vremea superbă a fost numai bună de campat, pentru cei veniţi în zona cu rulota. Reprezentanţii hotelurilor şi pensiunilor spun că numai în zona Gura Humorului - Câmpulung Moldovenesc au venit în ultimele 3 zile aproape 15 mii de turişti, din toată ţara.
Seymour Hersh, jurnalist castigator al premiului Pulitzer

Site-ul Ministerului Educației este nefuncțional, duminică, cu trei săptămâni înainte de examenul de Bacalaureat. De asemenea, mesajul de avertisment afișat pe pagina edu.ro conține o greșeală gramaticală.
Cine a accesat pagina edu.ro, duminică, a primit mesajul „Acest sit este în mentenanță”. În scurtul avertisment s-a strecurat și o greșeală gramaticală: în locului cuvântului „site” este folosit, în mod greșit „sit” (n.r. peisaj sau configurația unui loc ocupat de un oraș).
Este posibil ca accesul pe pagina Ministerului Educației să fie suspendată din motive de securitate, după ce s-a descoperit că site-ul era utilizat pentru minarea de criptomonedă.
Reprezentanţii Centrului Naţional de Răspundere la Incidente de Securitate Cibernetică (CERT-RO) au fost sesizaţi, în cursul zilei de ieri, cu privire la o problemă de securitatea apărută la site-ului edu.ro, care ar fi avut inserat în codul sursă un script de minare de criptomonedă.
La scurt timp, reprezentanţii Ministerului Educației au cerut, în scris, suportul specialiștilor CERT-RO pentru remedierea cât mai urgentă și investigarea problemei de securitate.
Imediat, o echipă de la CERT-RO, cu suportul Institutului de
Hackeri ruşi au pătruns în reţele informatice ale Guvernului german şi au furat date
Cercetare în Informatică, a reușit să obțină acces rapid la site.
În urma investigației, specialiștii CERT-RO au identificat și eliminat acel script problemă, care era utilizat pentru minarea de criptomonedă (CoinHive).
Site-ul edu.ro folosea o variantă neactualizată de Drupral (software CMS – content management system), o vulnerabilitate exploatata de atacatori. Astfel, la vizitarea site-ului, unui utilizator îi era folosit procesorul dispozitivului utilizat la capacitate maximă.
Echipa CERT-RO a identificat și eliminat liniile de cod inserate abuziv și a propus o serie de măsuri de securitate pe care Ministerul Educației, ca administrator al site-ului, trebuie să le pună în aplicare.
Totodată, recomandarea echipei CERT-RO a fost ca accesul la site din internet să fie suspendat până la implementarea măsurilor necesare securizării.
Pașii necesari securizării sunt în concordanță cu alerta publicată de CERT-RO în luna ianuarie, „Minarea de criptomonedă”, fiind vorba despre o nouă metodă de monetizare a atacurilor asupra site-urilor și aplicațiilor web.
Seymour Hersh, jurnalist castigator al premiului Pulitzer

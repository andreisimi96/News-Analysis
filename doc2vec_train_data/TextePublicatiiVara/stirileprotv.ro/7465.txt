În judeţele Braşov şi Covasna, sute de oameni au fost nevoiţi să îşi părăsească locuinţele în grabă, iar cei care s-au întors în case acum se lupta cu tonele de noroi.
Un vuiet puternic s-a auzit în momentul în care podul de cale ferată de peste râul Tărlung s-a rupt. O bucată uriaşă de beton s-a prăbuşit în vâltoare.
A fost o noapte grea în judeţul Covasna, unde au continuat evacuările. Pompierii au scos din case oamenii aflaţi în pericol.
Localnică: "Mare apa. E mare, a intrat în casă. Am stat la etaj, că avem casa cu etaj. Animalele sunt acolo. Vaci, cai porci, găini."
După miezul nopţii, în zonă a ajuns şi secretarul de stat Raed Arafat.
Inundațiile au făcut patru victime. Un bărbat din Argeș a trecut râul călare, ignorând avertismentul autorităților
Judeţul Covasna are 24 de localităţi afectate şi 300 de oameni evacuaţi de urgenţă din calea apelor. Cea mai mare problemă a fost creată de două diguri care au cedat: apele au făcut prăpăd.
La Lunca Mărcușului, apele nici astăzi nu s-au retras şi mulţi oameni nu au reuşit să ajungă în casele lor. Revoltaţi, spun că autorităţile nu s-au ingirjit să întreţină digul construit cu zeci de ani în urmă.
Din păcate, nu este singura familie în această situaţie dramatică. Cei care au reuşit să intre în curţi s-au îngrozit de ce au găsit. Numai această familie estimează o pagubă de 60 de mii de lei.
Localnic: ”Până sub geam, în casă, până la brâu apa. Acolo s-a rupt digul şi a venit pe noi, nu au fost consolidate după vremea lui Ceauşescu.”
Şi vecinii lor sunt aceeaşi situaţie disperată.
Localnică: ”Totul ne-a stricat, deja suntem terminaţi, am dormit prin vecini. Animale, am dus o parte. Sunt moarte prin ogradă, găini, iepuri, fazani.”
În judeţul Braşov sunt zeci de gospodării inundate, după ce pârâurile umflate s-au transformat în torente vijelioase.
În Poiana Mărului, un fir de apă a venit cu atâta putere, încât a reuşit să rupă o bucată dintr-o casă.
În aceste zile, oamenii sunt solidari cu necazurile semenilor şi s-au ajutat între ei. Duminică, un alai de nuntaşi a ajutat la eliberarea unui drum blocat de un copac.
Situația în Covasna
Viiturile au adus numai necazuri şi oamenilor din centrul ţării. În judeţele Braşov şi Covasna, mai multe localităţi sunt măturate de viituri. Din păcate, în Covasna au cedat două diguri, iar localnicii cer acum explicaţii pentru că, spun ei, nu ar mai fi fost consolidate de zeci de ani.
În continuare sunt localnici care nu au reuşit să intre în case. De alfel, şi şcoala din localitate este încă sub apă. Jandarmii au fost singurii care au intrat să recupereze cataloage, însă totul în jur este distrus.
Oamenii care au intrat în case se chinuie de ore întregi să cureţe malul adus de viituri. Le-au murit animale, grădini sub ape, mobilă, haine și aparatură distruse.
Pompierii, jandarmii şi o parte din localnici lucreaza la spărturile din digul rupt şi se roagă să nu mai plouă.

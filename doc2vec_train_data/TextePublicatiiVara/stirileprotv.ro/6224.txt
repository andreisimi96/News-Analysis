Vineri încep înscrierile la şcolile profesionale şi duale. Prima etapă dedicată înscrierii absolvenţilor claselor a opta în învăţământul profesional de stat şi învăţământul dual, se desfăşoară în 15, 18 şi 19 iunie.
Sunt peste 38 de mii de locuri la nivelul întregii ţări.
La Colegiul Mihai Bravu din capitală se fac înscrieri încă de dimineață. Zeci de absolvenți de clasa a VIII-a au venit să se înscrie la o școala profesională, cât și la noua formă de învățământ, învățământul dual. Acesta este elementul de noutate. Din toamnă vor exista noi clase de specialitate.
Învățământul dual este tot o școală profesională, în parteneriat cu anumite companii, care vor asigura elevilor locuri de muncă la finalul celor 3 ani de studiu.
De asemenea, tot compania le asigură și cazare sau transport, plus burse de merit celo care vor avea note bune și celor care nu vor avea absențe de la școală.
Învăţătoare bătută de faţă cu elevii, de mama unui copil. Sindicatele cer măsuri dure
Elevii vor ieși de pe băncile școlii cu o meserie. Cei de la colegiul Mihai Bravu din capitală, de exemplu, vor devenii instalatori pentru instalații sanitare și gaze.
Înscrierile au loc începând de vineri, vor avea loc și luni și marți, iar apoi vor fi nevoiți să se prezinte la un interviu și la o probă scrisă. În toată țara sunt, 38.345 de locuri de învățământ profesional, din care 5.542 de locuri sunt alocate învățământului dual.

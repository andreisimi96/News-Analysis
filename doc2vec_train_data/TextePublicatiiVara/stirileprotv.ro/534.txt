Sute de persoane au protestat, miercuri seara, în mai multe orașe din țară, după ce au aflat vestea că magistrații Curți Constituționale au admis cererea de revocare a procurorului-șef DNA, formulată de fostul ministru al Justiției, Tudorel Toader.
În Timișoara, aproximativ 300 de persoane au iești în stradă, unde au scandat: „PSD, ciuma roșie!”, „CCR, sluga PSD!”, „Jos penalii!”, dar și „Dragnea să trăiască, că-i capu’ la țara noastră”, „Nu stați la terasă, dacă vă pasă”, conform Tion.ro .
Ulterior, ei au plecat într-un marș prin centrul Timișoarei.
De asemenea, aproximativ 150 de persoane au mărșăluit în miercuri seara pe principalele bulevarde ale Sibiului, solicitând demisia PSD și strigând „Veniți cu noi să ne luăm țara înapoi”, potrivit Turnul Sfatului.
„Suntem foarte furioși pe decizia CCR de astăzi. Poate însemna un sfârșit al democrației în România și nu putem fi de acord cu așa ceva”, a declarat unul dintre protestatari.
Șeful DIICOT, despre decizia CCR în cazul Kovesi: ”Este o aberație logică”
„Sunt aceleași mesaje ca în iarnă, dar probabil că o să venim cu unele noi. Să vedem dacă e și altceva de făcut, în afară de presiunea străzii”, se aude printre manifestanți.
Și în Cluj-Napoca, aproximativ 50 de clujeni s-au adunat în centrul Clujului pentru a protesta împotriva deciziei Curții Constituționale a României, scrie Ziua de Cluj .
Participanții la protestul spontan de la Clopotul Memorandiștilor scandează: ”CCR, sluga PSD”, DNA să vină să vă ia”, ”Nu cedăm, nu capitulăm”, CCR, sluga roșie”, ”DNA nu uita, Clujul e de partea ta”, ”România, trezește-te”, ”Clujule, trezește-te”, ”Uniți salvăm toată România”.
De asemenea, clujenii au afișat două pancarte uriașe pe care se poate citi: ”Președintele nu e de decor” și ”Când nedreptatea devine lege, nesupunerea devine datorie”.
Și ieșenii au ieșit în stradă împotriva deciziei CCR în cazul Kovesi, scrie Ziarul de Iași.
Protestul a fost oraganizat prin intermediul reţelelor de socializare. Ieşenii au strigat: “Nu se mai poate vrem anticipate”, “Tudorele pleacă în Teleorman” sau “Vrem autostradă”. Ei au venit înarmaţI cu steagurile României, Uniunii Europene şi al Statelor Unite.

Grecia și Macedonia au ajuns la o înțelegere privind schimbarea numelui fostei Reublici Iugoslave, după zeci de ani de dispute.
Astfel, miniștrii de Externe din cele două state se vor întâlni, duminică, cu premierul grec Alexis Tsipras și omologul său macedonean Zoran Zaev, pentru a semna acest acord.
Țara, cunoscută drept Fosta Republică Iugoslavă a Macedoniei, după ce și-a căpătat independența de Iugoslavia în 1991 va fi recunoscută drept Republica Macedonia de Nord. Din cauza neînțelegerilor privind numele acestui stat din Balcani cu o populație de 2 milioane de locuitori, țara nu a putut adera la Uniunea Europeană și nici la Alianța Nord-Altantică, în ciuda faptului că îndeplinește multe dintre criterii, scrie Newsweek .
Odată cu redenumirea țării, aderarea la NATO ar putea deveni o prioritate de top pe agenda autorităților macedonene Potrivit experților consultați de publicația americană, această decizie ar putea nemulțumi Kremlinul, care se opune ferm aderării țărilor din Europa de Est la NATO.
„Cred că Zaev (n.r – premierul Macedoniei) își asumă un risc mare, pentru că el consideră că va spori șansele țării să devină membră a Alianței. Oamenii își vor aminti de Zaev ca fiind cel mai mare politician de la fostul președinte Kiro Gligorov”, a spus Reuf Bajrovic, fost ministru în Bosnia și Herțegovina.
Motivul pentru care președintele Macedoniei nu este de acord cu redenumirea țării sale
Potrivit analiștilor, Macedonia ar putea adera la NATO în următorii patru ani. Mai întâi, însă, trebuie ca acordul privind schimbarea numelui să fie urmat de un referendum, întrucât Constituția țării trebuie schimbată. Acesta ar putea fi organiza în toamnă. Pe de altă parte, președintele macedonean Gorge Ivanov a anunțat că se opune acestui acord cu Grecia.
Disputa dintre cele două state are legătură cu moștenirea culturală a lui Alexandru cel Mare. Grecia susține că statul vecin n-ar trebui să poată folosi numele de Macedonia, întrucât în nordul Greciei există o regiune cu acest nume, fiind locul în care s-a născut Alexandru cel Mare acum 25 de secole. 
Analiștii mai notează că este în interesul Alianței Nord-Atlantice ca statul grec și cel macedon să rezolve această dispută, pentru că asta ar însemna că Macedonia poate intra în NATO într-un moment cheie, în care Rusia dobândește o influență tot mai mare în lume.
„Aderarea Maceoniei la NATO ar fi un mare câștig pentru organizație, într-un moment în care sunt tot mai multe temeri privind creșterea influenței Rusiei în Balcanii de Vest. Evident, sunt anumite îngrijorări că Moscova va încerca să „saboteze” cumva semnarea acordului, de exemplu, încercând să influențeze rezultatul referendumului din Macedonia. Având în vedere că există dovezi că Rusia s-a mai implicat în alegerile din alte țări, țările occidentale ar trebui să fie îngrijorate cu privire la acest aspect”, a precizat James Ker-Lindsay, expert pe zona Balcanilor la Școala de Economie din Londra.
Macedonia ar putea deveni a 30-a țară membră.
Seymour Hersh, jurnalist castigator al premiului Pulitzer

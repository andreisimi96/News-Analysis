Indicele ROBOR la trei luni, în funcţie de care se calculează costul creditelor în lei cu dobânda variabilă, a crescut la 3,24% pe an, de la 3,15% cât era vineri, un nou record al ultimilor 4 ani şi 4 luni, potrivit Băncii Naţionale a României (BNR).
O valoare mai mare a ROBOR la trei luni a fost înregistrată pe 5 martie 2014, respectiv 3,37% pe an, potrivit Agerpres .
Conform datelor BNR, la începutul acestui an, ROBOR la 3 luni se situa la 2,05%. În perioada similară a anului trecut indicatorul se situa la nivelul de 0,37% pe an.
În ceea ce priveşte indicele la 6 luni, utilizat în calculul dobânzilor la creditele ipotecare, acesta a crescut la 3,29% pe an, de la 3,24% vineri.
ROBOR la nouă luni, care reprezintă rata dobânzii plătită la creditele în lei atrase de băncile comerciale de la alte bănci comerciale, a crescut la 3,31% pe an, de la 3,25% vineri, la fel ca şi indicele ROBOR la 12 luni, care a urcat la nivelul de 3,34% pe an, de la 3,31%.
Seymour Hersh, jurnalist castigator al premiului Pulitzer

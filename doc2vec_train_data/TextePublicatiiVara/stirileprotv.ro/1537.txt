Primăria Capitalei ar putea aproba tarifele de exploatare a parcărilor din Bucureşti, tarife care pot ajunge la 10 lei pe oră, cu TVA, în Zona 0 a Bucureştiului, potrivit unui proiect de hotărâre care urmează să fie analizat joi în şedinţa CJ.
În prezent, parcările publice din Capitală au un tarif de 1,5 lei pe oră.
Tariful aplicabil pentru Zona 0 a Capitalei ar putea fi de 10 lei/oră, cu TVA, tarif unic, de luni până duminică, tarif ce permite doar utilizarea unui loc de parcare, fără rezervarea sau nominalizarea locului de parcare. Parcarea este limitată la o durată de maximum 2 ore, iar după expirare se va aplica o suprataxare cu dublul tarifului iniţial, informează news.ro.
Tariful va fi de 10 lei pe oră, plus TVA, 24 de ore din 24, 30 de zile pe lună, pentru unităţile hoteliere, complexe comerciale, săli de spectacole, baze sportive. Pentru riverani, tariful ar fi de 120 de lei pe lună, cu TVA.
Zona 0 cuprinde locurile de parcare special amenajate în patru zone, potrivit proiectului.
Obiceiul românilor de a arunca resturi pe geam a umplut de gunoi cea mai aglomerată șosea
Prima zonă este cea a parcajului subteran Intercontinetal (N. Bălcescu – C.A. Rosetti – D. Gerota – J. L. Calderon – T. Arghezi – Carol I).
A doua zonă este cea a parcajului subteran din Piaţa Unversităţii (N. Bălcescu – I. Câmpineanu – Calea Victoriei – Splaiul Independenţei – I. C. Brătianu).
A treia zonă este cea a parcajului suprateran Cocor (I. C. Brătianu – Sf. Vineri – Calea Moşilor – H. Botev – C. Coposu).
A patra zonă este cea a parcajului suprateran Unirea (C. Coposu – M. Basarab – Mircea Vodă – Unirii - Brătianu).
În Zona 1 a Capitalei (Piaţa Victoriei – Iancu de Hunedoara – Polonă – Şincai – Mărăşeşti – Berzei – Buzeşti), tariful este de 5 lei pe oră, cu TVA, în intervalul 06.01 – 18.00, şi de 2,5 lei pe oră în intervalul 18.01 – 06.00.
În Zona 2 (aflată între Zona 1 şi limita oraşului), tarifele sunt de 2,5 lei/oră în intervalul 06.01 – 18.00, şi de 1,5 lei pe oră în intervalul 18.01 – 06.00.
Seymour Hersh, jurnalist castigator al premiului Pulitzer
Tags: parcare centru bucuresti, plata pe ora, tarif,
Legea care ar putea rezolva problema parcărilor, ignorată. Reacțiile primarilor când își dau seama ce autorizații au semnat
Obiceiul românilor de a arunca resturi pe geam a umplut de gunoi cea mai aglomerată șosea

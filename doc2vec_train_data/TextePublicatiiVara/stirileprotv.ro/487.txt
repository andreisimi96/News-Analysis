Președintele ALDE Călin Popescu Tăriceanu a lăudat decizia judecătorilor Curții Constituționale, care au admis sesizarea formulată de ministrul Justiției Tudorel Toader referitoare la revocarea șefei DNA.
Tăriceanu a declarat că această decizie întărește ”poziția Guvernului, a Executivului, a ministrului Justiției, în ceea ce privește relația instituțională între ministrul justiției și Ministerul Public”.
”Foarte multă vreme am auzit discuții despre România ca republică semi-prezidențială, pentru că președintele este votat direct. Aceasta nu este un criteriu definitoriu, ci vorbim de atributele președintelui.
Curtea Constituțională practic subliniază că Ministerul Public funcționează sub autoritatea ministrului Justiției, așa cum este trecut în mod explicit, clar și fără echivoc în Constituție și președintele nu are decât un rol, și până acum a avut un rol, să spunem solemn și de a da greutate și legalitate deciziei de numire și implicit de revocare în cazul procurorilor.” - a spus Tăriceanu.
Liderul ALDE a recunoscut că se bucură că președintele României nu are un rol decisiv în privința procurorilor.
CCR a admis sesizarea lui Toader și îi cere lui Iohannis să o revoce pe Kovesi. Comunicatul Curții Constituționale
”Deci președintele nu poate să aibă un rol decisiv nici în numirea, nici în revocarea, în aprecierea funcționării ministerului Public și a procurorilor revine în totalitate ministrului Justiției. Și mă bucur că această decizie .., speram că așa va fi, dar sigur că .. am așteptat cu nerăbdare, să vedem punctul de vedere exprimat de Curtea Constituțională și mă bucur că limpezește în acest fel unele dintre lucrurile din trecut care au creat confuzie și controverse.”
CCR a admis, miercuri, sesizarea Guvernului privind existența un conflict juridic de natură constituţională între ministrul Justiţiei şi preşedintele Klaus Iohannis şi între Guvern şi preşedinte, ca urmare a respingerii de către şeful statului a cererii de revocare a şefei DNA, Laura Codruţa Kovesi.
În urma acestei decizii, procurorul-șef al DNA, Laura Codruța Kovesi, ar putea fi revocată din funcție.
Grupul ”Corupția ucide” a anunțat pe Facebook un protest , miercuri seară, după ce Curtea Constituţională a României a admis sesizarea lui Tudorel Toader legată de șefa DNA.
Seymour Hersh, jurnalist castigator al premiului Pulitzer

Magistraţii români iau atitudine, după ce Liviu Dragnea, a declarat că ''speră să nu fie niciun procuror care să rişte atât de mult ca să dea curs la această demenţă. Foarte mulţi procurori riscă să plătească greu''.
Dragnea a făcut referire la cei care ar putea să o cerceteze penal, pe Viorica Dăncilă. În prezent, la DIICOT este în lucru plângerea penală formulată de liderul PNL. Ludovic Orban a acuzat premierul, de divulgare de informaţii, cu caracter secret.
Sâmbăta, în Piaţa Victoriei, în fata manisfestantilor PSD, Liviu Dragnea a vorbit despre abuzurile din justiţie făcute de procurori , despre denunţuri constrânse şi probele fabricate şi a cerut publicului să pună stop: "Gata cu abuzurile, gata cu denunţurile, gata cu securitatea, gata cu anchetele de tip sovietic, gata cu poliţia politică, ajunge!"
A fost însă doar prima parte a declaraţiilor făcute de liderul PSD. A doua zi, Dragnea a reacţionat la plângerea penală depusă de Victor Orban, împotriva Vioricăi Dăncilă, ameninţând practic procurorii care ar trebui să cerceteze sesizarea. „Foarte mulţi procurori riscă să plătească greu", le-a transmis Dragnea.
Imediat după declaraţiile lui Dragnea, Daniel Horodniceanu, procurorul şef interimar al DIICOT, a sesizat Consiliul Superior al Magistraturii pentru afirmaţii defăimătoare la adresa instituţiei. " Se induce ideea că la DIICOT nu se respectă procedurile judiciare, că urmărirea penală în anumite cauze (sau în toate) poate fi influenţată de ierarhie sau de oameni politici, ceea ce duce la concluzia că magistraţii încălcă legea."
Orban: Dragnea, omul cu șobolanii, este împotriva apartenenței României la UE și la NATO
Consiliul însă sesizase la rândul său Inspecţia Judiciară, imedat după declaraţiile presedintelui Camerei Deputaţilor.
"Secția pentru procurori s-a sesizat din oficiu şi pe cale de consecință, a solicitat Inspecției Judiciare - Direcția de inspecție pentru procurori, efectuarea de verificări cu privire la afirmațiile prezentate, din perspectiva potențialului de afectare a independenței sistemului judiciar."
Dacă procurorii trebuie să aştepte o anchetă a inspecţiei judiciare, politicienii au fost mai tranşanţi.
Afirmaţiile liderului PSD au venit după ce , în urmă cu aproape o lună, Ludovic Orban a depus la DIICOT o plângere penală pe numele premierului pentru înaltă trădare şi uzurparea funcţiei publice în legătură cu memorandumul privind mutarea ambasadei României de la Tel Aviv la Ierusalim. Orban o mai acuză pe Dăncilă că ar fi divulgat informaţii clasificate şi că ar fi prezentat cu rea-credinţa date inexacte preşedintelui României pentru a ascunde fapte ce ar aduce atingere intereselor statului.
Seymour Hersh, jurnalist castigator al premiului Pulitzer

Mesajul Simonei Halep, la sosirea în România cu trofeul Roland Garros. IMAGINI LIVE
Simona Halep s-a întors în România după ce a câştigat titlul la Roland Garros.
Declarațiile făcute de Simona Halep pe aeroport:
"Mă bucur foarte mult că văd atât de mulţi oameni aici, alături de mine. Vreau să ne bucurăm împreună de acest trofeu. Nu este el prea mare, dar înseamnă foarte mult! Cred că sunt jucătoarea cu cei mai mulţi suporteri la toate meciurilor, aşa că nu pot decât să le mulţumesc tuturor romanilor.
Să ne bucurăm împreună de această realizare. Acest trofeu este şi al meu, şi al României. Aici am crescut, aici m-am antrenat! Vă mulţumesc pentru această primire.
Darren mi-a spus înainte de meci că trebuie să câştig, pentru că sunt capabilă de acest lucru. Înainte, cele trei finale au fost tratate cu emoţie diferită, cu mai puţină încredere. Sâmbătă mi-a spus că pot să câştig. Domnul Țiriac mi-a spus de mult că pot să câştig un Grand Slam. Amândoi au fost alături de mine în fiecare zi, de 3-4 ani! Mereu alături şi cu energie pozitivă.
Simona Halep, pe un ecran gigant în centrul New York-ului: ”You never forget your first”
Nu prea am dormit după meciul de sâmbătă, poate doar vreo 3 ore. Nu am simţit ceva extraordinar în acea zi, pentru că a fost foarte aglomerată. Dar astăzi dimineaţă am început să simt emoţia împlinirii acestui vis.
Când s-a cântat imnul a fost cel mai frumos moment al vieţii mele. Organziatorii mi-au spus că nu s-a întâmplat niciodată în istoria turneului ca versurile imnului s fie rostite pe teren. Rar îmi dau lacrimile pe teren, dar a fost un moment emoţionant pentru mine.
Bineînţeles că mă simt împlinită profesional, pentru că sunt numărul 1 şi am câştigat un Grand Slam. Dar cariera mea nu se opreşte aici, merg înainte şi îndrăznesc să visez la mai multe titluri de acest gen.
Trebuie să crezi în tine şi nicioda să nu cedezi. Am avut 3 mari încercări, 3 finale pe care le-am pierdut. Am fost de fiecare dată aproape, dar niciodată nu am cedat. Sfatul meu pentru toţi este să nu cedezi niciodată.
Câteva zile o să-mi iau vacanţă şi, după aceea, pe iarbă. O să merg, o să mă văd cu prietenii şi acasă, o să stau cu familia. De fiecare dată mă aşteaptă, nu numai când sunt numărul unu mondial sau când câştig un Grand Şlam.
Sper că acest trofeu să aibă o greutate pentru persoanele care sunt în conducerea tenisului, mi-aş dori foarte mult să avem o arenă frumoasă, unde să joc şi eu. Sper să fie posibilă această treabă şi sper să îi motiveze pe toţi oamenii din conducere acest trofeu.
Este foarte plăcut şi e greu să descriu în cuvinte această stare, însă, să-i văd alături de mine pe aceşti oameni care au făcut ceva în sportul românesc este deosebit. A fost o energie mult mai puternică pentru mine să pot să câştig meciul.
În momentul în care am câştigat ultimul punct în interior tot ce am avut nevoie a fost să mă uit la oamenii care au fost alături de mine pe acest parcrus şi să schimb cumva emoţiile, privirea cu ei..
Îmi place acest sport, nu îl fac greu, îmi place să am un program strict, îmi place să intru pe teren. Mi-am dedicat viaţa acestui sport".
Simona Halep a fost primită la Salonul Oficial de la Aeroportul Otopeni. Sosirea Simonei poate fi urmărită LIVE pe pagina de Facebook a ȘtirilorProTV și pe stirileprotv.ro ! Urmărește aici imagini LIVE!
Aeronava în care se află sportiva a aterizat pe Otopeni în jurul orei 16:20. Simona va prezenta trofeul cucerit la Roland Garros, luni, în cadrul unei ceremonii la Arena Naţională care va începe la ora 20:00 şi la care intrarea este liberă; accesul va fi permis de la ora 18:00.
Seymour Hersh, jurnalist castigator al premiului Pulitzer

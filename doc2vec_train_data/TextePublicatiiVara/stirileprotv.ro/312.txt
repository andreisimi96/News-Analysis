Un accident tragic a secerat luni noapte 4 vieţi în judeţul Timiş. Din cauza vitezei, maşina în care se aflau s-a răsturnat pe un câmp.
Poliţiştii au constatat că în autoturism erau înghesuite nu mai puţin 6 persoane. Un copil de opt ani şi un bărbat au fost transportaţi la spital.
Scenele de groază s-au derulat puţin înainte de miezul nopţii, între localităţile Uivar şi Pustiniș, din judeţul Timiş.
"Eu am fost cu ei, însă ei au rămas aici la Pustiniș la pizza ca să mănânce o pizza şi de acolo or plecat să vină după noi", povestește cumnatul șoferului.
Potrivit anchetatorilor, şoferul a venit cu viteză mare, nu a virat în curbă şi a lovit o şină de cale ferată. În urma impactului maşina a ajuns în câmp.
Victimele accidentului din Ungaria, înmormântate. 8 copii au rămas fără ambii părinţi
Maşină condusă de bărbatul în vârstă de 45 de ani era prevăzută cu cinci locuri, însă în momentul accidentului în autoturism erau 6 persoane, printre care şi un copil de numai opt ani. Acesta se afla pe bancheta din spate, în braţele părinţilor.
"Au decedat patru persoane, respectiv trei bărbaţi, printre care şi şoferul autoturismului şi o femeie, cu vârste cuprinse între 26 şi 50 de ani, iar un bărbat de 39 de ani şi un minor de opt ani au fost răniţi şi transportaţi la spital", a explicat Aurora Voicilă, purtător de cuvânt IPJ Timiş.
Martorii spun că în zona se întâmplă des accidente.
Poliţiştii au deschis un dosar penal pentru omor din culpă şi urmează să stabilească cu exactitate cum s-a petrecut accidentul.
Seymour Hersh, jurnalist castigator al premiului Pulitzer

Inquam Photos / Alexandru Bisca
Liderul PSD, Liviu Dragnea, a declarat, duminică seară, că manifestaţia organizată sâmbătă de social-democraţi în Piaţa Victoriei a fost "mitingul mic", iar următorul va fi "uriaş" şi va fi organizat în altă parte.
El a spus că prin acest miting PSD a vrut să protesteze puternic faţă de "acest sistem odios pe care îl gestionează o mână mai mare de securişti, patronaţi de preşedintele Klaus Iohannis".
El a spus că mitingul de sâmbătă seară a fost "mitingul mic" şi că va urma "mitingul uriaş", relatează news.ro.
"Ăsta a fost mitingul mic. Următorul va fi uriaş, într-o altă locaţie, pentru că în Piaţa Victoriei nu are loc. Au făcut un miting pe care l-au photoshopat, au aruncat în presă sute de mii. Le-am arătat noi ce înseamnă sute de mii. Al treilea motiv - toţi cei care au fost în Piaţă aseară să afle ce sume uriaşe a cheltuit acest stat paralel pe interceptări. Niciun Guvern normal la cap, Parlament normal la cap, nu poate aloca sume mai mari serviciilor în condiţiile în care aflăm că alocăm sume mai mari decât orice altă ţară", a mai afirmat Dragnea.
Peste 150.000 de persoane venite din toată ţara au participat sâmbătă la mitingul PSD "împotriva abuzurilor" organizat în Piaţa Victoriei din Capitală.
Seymour Hersh, jurnalist castigator al premiului Pulitzer

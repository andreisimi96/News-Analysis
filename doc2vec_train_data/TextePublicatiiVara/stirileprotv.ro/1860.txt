Angajaţi ai Inspectoratului Judeţean pentru Situaţii de Urgenţă şi poliţişti intervin marţi seară după ce o cisternă încărcată cu dioxid de carbon lichid s-a răsturnat în apropiere de localitatea Horleşti, pe DJ 248B.
Purtătorul de cuvânt al IPJ Iaşi, Anca Vâjiac, a declarat pentru AGERPRES că a fost primit un apel la numărul de urgenţă 112 prin care se sesiza faptul că o cisternă încărcată cu dioxid de carbon lichid s-a răsturnat pe drumul de la Horleşi.
"Autocisterna a intrat pe contrasens şi s-a răsturnat într-o curbă, în sens opus de mers. Cel mai probabil, accidentul s-a produs din cauza neadaptării vitezei. Deocamdată traficul în zonă este blocat. S-a asigurat un perimetru de 300 de metri", a precizat Anca Vâjiac.
Şoferul, un bărbat în vârstă de 37 de ani, şi pasagerul, care era şoferul de schimb, au fost duşi la spital.
Potrivit reprezentanţilor ISU, la faţa locului au fost trimise mai multe autospeciale şi un echipaj de descarcerare.
Accident dulce pe autostradă. Tone de ciocolată lichidă, revărsate pe șosea
"Deocamdată nu rezultă că au fost scurgeri de dioxid de carbon. Avem două autospeciale pentru asigurare de măsuri specifice până când autocisterna va fi restabilită pe poziţie. Victimele sunt conştiente, au fost preluate de un echipaj de prim-ajutor şi un altul de la Serviciul Judeţean de Ambulanţă", a declarat pentru AGERPRES purtătorul de cuvânt al ISU Iaşi, Silvia Bolohan.
Seymour Hersh, jurnalist castigator al premiului Pulitzer

O uriaşă operaţiune de poliţie a avut loc în Paris, după o luare de ostatici extrem de tensionată.
UPDATE 22:10 Autorul luării de ostatici este un bărbat născut pe 30 iulie 1991 în Maroc. Nu era suspectat de terorism sau radicalizare, dar are cazier pentru un delict minor. Poliţiştii au descoperit că avea doar o armă de jucărie.
UPDATE 21:30 Presa scrie că asaltul a fost declanşat de robotul multifuncţional al poliţiei, care i-a udat păe agresor şi pe unul dintre ostatici, deoarece aceştia erau stropiţi cu benzină. Ulterior, forţele speciale l-au încătuşat pe bărbat
UPDATE 21:00 Autorul luării de ostatici a fost reţinut, după ce forţele speciale au luat cu asalt clădirea. Niciunul dintre ostatici nu a fost rănit.
UPDATE 20:30 Negocierile sunt foarte complicate, afirmă surse din poliţiei citate de Le Parisien . Nu e clară motivaţia agresorului. Între timp, poliţia a venit cu un robot special de recunoaştere. De asemenea, forţele speciale sunt pregătite să intervină.
Un individ înarmat a intrat într-un magazin de calculatoare din arondismentul 10, în apropierea Gare du Nord Eurostar, şi a luat ostatice trei persoane, inclusiv o femeie însărcinată. Un bărbat a fost rănit de agresor când intra în magazin.
Numeroşi poliţişti, pompieri şi unităţi antitero au luat cartierul cu asalt şi au închis străzile din jur.
Locuitorii au fost sfătuiţi să evite zona. Poliţiştii au reuşit să ia legătura cu suspectul care a cerut să vorbească cu ambasada iraniană şi a ameninţat că are o bombă într-o sacoşă. Autorităţile au exclus, într-o primă instanţă, varianta unui atentat terorist.

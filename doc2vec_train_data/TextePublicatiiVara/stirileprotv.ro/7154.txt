Gusturile se discuta si pe
Cum sa gatesti un cotlet de porc precum un steak
18  2018 11:58 / 0 comentarii
Ne plac cotletele de porc pentru ca se gatesc usor si pot fi transformate intr-o cina rapida din mijlocul saptamanii. Dar daca le acordam putin mai multa atentie si cateva minute in plus, cotletele de porc se pot ridica la rangul unei fripturi bune de vita si pot deveni vedetele unor cine sofisticate.
Prima regula pe care trebuie sa o urmezi este sa cumperi cotlete de porc mari, cu os. Urmeaza sa le gatesti precum un T-bone sau Rib-Eye steak veritabil, deci ai nevoie de cea mai buna carne.
Lasa cotletele pe un prosop de hartie la temperatura camerei, timp de 30 de minute. Preseaza cotletele cu hartie pana scapi de orice urma de umezeala, dupa care asezoneaza-le cu sare dupa gust.
Pune ulei la incins intr-o tigaie si adauga cotletele de porc. Gateste-le timp de cateva minute pe ambele parti, cat sa se rumeneasca usor pe margini.
Transfera tigaia intr-un cuptor pre-incalzit la 204 grade Celsius si lasa cotletele intre 6 si 10 minute, pana cand carnea se va gati in interior. Vrei ca friptura sa fie una suculenta, nu uscata.
In ultimul minut petrecut la cuptor, adauga un cub de unt, un catel de usturoi si cateva frunze de cimbru.
Serveste cotletele fierbinti, langa o portie generoasa de sparanghel tras in unt (sau orice garnitura iti doresti).

Aproximativ 100 de farmaciști din toată țara au participat joi la o acțiune de protest în fața sediului Ministerului Muncii.
Farmaciștii susțin că sunt discriminați de noua Lege a salarizării și solicită recalcularea salariilor care au scăzut de la 1 ianuarie, astfel încât nimeni să nu aibă de pierdut.
”La ora actuală, personalul de execuție cu studii postliceale, care se află în subordinea farmacistului, are un salariu de bază mai mare decât al acestuia, deși coordonarea, supravegherea și vizarea întregii activități din farmacie este responsabilitatea farmacistului, conform Legii Farmaciei nr. 266/2008.
Asistentul de farmacie a fost asimilat asistentului medical (așa cum s-a întâmplat și cu moașa) însă nu-și poate desfășura activitatea decât în prezența farmacistului, căruia îi este subordonat.
Farmacistul este singura categorie de personal medical care nu beneficiază de creșterea salariului de bază de la 1 martie 2018 nici din anul 2022.” - spun farmaciștii.
Premierul a făcut precizări despre modificările la Legea salarizării: "Introducerea unor corecţii”
Demersul lor este susținut și de USR, prin deputatul Emanuel Ungureanu, care este și vicepreședinte al Comisiei pentru Sănătate din Camera Deputaților.
El îi cere ministrului Olguța Vasilescu să asimileze meseria de farmacist cu cea a medicului, ”drept câștigat prin Legea 250/2016.”
Protestatarii mai afirmă că profesia de farmacist este complementară, nu subordonată, celei de medic - ambele profesii colaborând pentru asigurarea calității serviciilor de sănătate publică.
”S-a ajuns la situația aberantă în care un farmacist, cadru universitar, în poziția de lector, cu jumătate de normă integrare clinică, să câștige mai puțin decât asistentul de farmacie cu studii medii a cărei muncă o coordonează” - mai afirmă Emanuel Ungureanu.
Seymour Hersh, jurnalist castigator al premiului Pulitzer

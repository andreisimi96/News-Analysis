România nu duce lipsă de slujbe disponibile, ci de forţă de muncă pe măsură. Potrivit unor date de la Institutul Național de Statistică, pe piață există acum mai multe locuri decât la începutul anului.
Cele mai multe sunt în administrația publică, mai ales în sănătate, asistență socială și învățământ, dar și în mediul privat. Clujul și Bihorul, de pildă, sunt în topul județelor cu posturi libere.
O firmă de transport din Oradea, o societate cu capital belgian, avea în urmă cu 10 ani 300 de angajaţi. Acum are aproape o mie, peste 310 camioane şi 250 de remorci. Conducerea are în plan să mai angajeze şoferi profesionişti.
Alexandru Borza, manager de flotă: "Compania noastră se dezvoltă, anual, undeva la un 15-20% de camioane. Asta înseamnă, undeva, la un plus de 30-40 de conducători auto. Targetul pentru anul acesta este, undeva, la 600 de şoferi profesionişti."
Pentru că forţa de muncă de la noi nu se dezvolta în acelaşi ritm, firma are şi angajaţi din alte ţări. În total în judeţul Bihor există acum 1.500 de posturi libere.
Guvernul ar pregăti o nouă suprataxare pentru firme. Suma plătită din 2019 pentru fiecare angajat
În topul judeţelor cu cele mai multe locuri de muncă disponibile -1.178, potrivit Agenţiei Naţionale pentru Ocuparea Forţei de Muncă, se situează şi Clujul. Majoritatea sunt în transport, inginerie, baruri şi restaurante.
Mircea Buteanu, proprietar pub: "În domeniul în care lucrez eu în Horeca, situaţia este aş zice dramatică. Noi avem acoperit 30% din necesarul forţei de muncă. Problema nu e doar numărul lor, ci că sunt extrem de slab calificaţi. Mentalitatea este precară în ceea ce înseamnă muncă. Slagerul actual este demisia, dacă ţi-o spune, de regulă nici nu o spune, pur şi simplu nu ţi-o spune. Iar viitorul este sumbru."
În alte domenii, firmele mari şi-au păstrat angajaţii care ar fi trebuit să iasă deja la pensie.
Otilia Niște, director executiv AJOFM Cluj: "Putem găsi că şi explicaţie în natalitatea în scădere, precum şi în migraţia masivă din ultimii ani. Vorbim de locuri de muncă vacantă în domenii unde dinamica este foarte mare. Oamenii vin şi pleacă din tot felul de motive, plecând de la aspecte de nivel salarial care nu întotdeauna sunt satisfăcătoare. În acest moment o treime din angajaţii marilor angajatori sunt persoane pensionabile."
Un antreprenor din Alba Iulia are o firmă de construcţii şi angajează oameni din toată ţara.
Călin Pădurean, admistrator firmă: "Căutăm în fiecare zi oameni în domeniul construcţiilor, dar nu găsim, astăzi am ajuns să aducem oamenii pentru construcţii din câteva judeţe ale ţării. Oameni care sunt trecuţi de 40 de ani, tinerii nu vor să muncească."
Mihai Tănase, angajat firmă construcţii: "Eu lucrez de 44 de ani în construcţii, dulgher de meserie. Tinerii care vin aici nu prea au chef de lucru, nu ştiu ce îi cu ei, nu se ţin, stau o lună şi pleacă, e greu pe şantier."
Situaţia se repetă în mai toate oraşele mari din ţara pentru că şcolile, îndeosebi cele profesionale, nu îşi adaptează programele şi specializările la piaţa muncii.
Tags: angajati, forta de munca, locuri de munca, job-uri,
Angajat al Primăriei Iaşi, prins în trafic cu o alcoolemie de 5,36 mg/l alcool pur în aerul expirat

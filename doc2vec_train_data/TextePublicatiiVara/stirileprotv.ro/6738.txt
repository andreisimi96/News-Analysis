După 15 ani în care a fost căutat, în toată lumea, un criminal periculos, din judeţul Cluj, a fost arestat în Costa Rica. Bărbatul, în vârstă de 41 de ani, ar putea fi extrădat în România, unde are de ispăşit ani grei de temniţă.
O asemenea decizie îi poată da frisoane Elenei Udrea care are, la rândul său, o condamnare definitivă. Udrea spera însă că statutul de refugiat, obţinut în Costa Rica, o va salva de la închisoare.
Doru Cristian Piluţ a fost arestat joi, în Costa Rica, la 16 ani după ce a fost dat în urmărire internaţională pentru crimă. Piluţ a străbătut cale lungă, din Turda, judeţul Cluj până în Costa Rica. Nu se ştie când a ajuns romanul acolo, însă autorităţile locale l-au localizat acum 5 luni şi tot de atunci au făcut schimb de informaţii cu Ministerul de Justiţie. Datele transmise, despre omorul comis de Piluţ, i-au convins pe costa ricani să îl aresteze.
Bărbatul a fost găsit vinovat de omor după ce a bătut un vecin iar omul a murit câteva ore mai târziu în spital. S-a întâmplat în 1996, iar în 2002 Piluţ a fost condamnat la 15 ani de închisoare doar că dispăruse deja.
După aproape 22 de ani de la îngrozitoarea agresiune, temutul ucigaş este pe punctul de a fi adus în ţară ca să îşi ispăşească pedeapsa. Cât de repede? Depinde cât de eficient va fi ministerul justiţiei cu procedurile de extrădare, mai ales că are de-a face cu cazul unui roman ce nu a dobândit, chiar şi vremelnic, statut de refugiat politic.
Elena Udrea, dată în urmărire generală, după condamnarea primită în dosarul Gala Bute
Tot în Costa Rica sunt în prezent Elena Udrea şi Alina Bica. Udrea are deja o condamnare definitivă de 6 ani de închisoare pentru fapte de corupţie, iar poliţia romană a dat-o în urmărire internaţională. Spre deosebire de Piluţ însă Udrea şi Bica ar fi dobândit statutul de refugiat pentru un an. Ministrul justiţiei susţine că protecţia statului costarican poate fi anulată şi că extrădarea poate fi făcută şi fără acord bilateral
Cazul Piluţ va arăta dacă între România şi Cost Rica exista baza de comunicare şi dacă extrădările pot avea loc chiar şi fără acorduri bilaterale.
Seymour Hersh, jurnalist castigator al premiului Pulitzer

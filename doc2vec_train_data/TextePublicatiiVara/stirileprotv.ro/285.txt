Tragedie pe litoral. Un turist de 43 de ani din Bucureşti şi-a pierdut viaţa luni după amiază la Eforie Nord, după ce a reuşit să-şi salveze băieţelul şi o nepoată, care s-au avântat în marea furioasă.
Bărbatul i-a auzit pe cei mici cum strigau după ajutor şi nu a mai stat pe gânduri, mai ales că plaja unde s-a petrecut tragedia nu este supravegheată de salvamari. A reuşit să-i aducă la mal pe amândoi, ajutat şi de un alt turist, însă el nu a mai avut putere să se opună curenţilor şi s-a înecat.
Martor: "S-a dus să salveze 2 copii, a salvat 2 copii şi a reuşit de i-a scos din apă şi l-a terminat pe el . Erau şi 2 copii, poate dacă era unu era uşor să vină la mal."
Când le-a auzit strigătele de ajutor, omul a sărit în valuri şi cu mare greutate a reuşit să-i aducă pe cei mici la mal.
Martor: "Erau 2 familii, abia veniseră pe plajă. Aveau 3 copii, doi mici de 7-8 ani au intrat în apă la 20 de metri de mal şi au început să strige ”ajutor, ne înecăm”. Domnul i-a auzit şi a fugit după ei. A încercat să-i scoată, i-au adus pe copii aproape de mal şi apoi l-am văzut în mare pe burtă."
Un tânăr de 24 de ani a dispărut în apele Begăi după ce a intrat să înoate
Eforturile făcute de salvator se pare că l-au epuizat. Când copiii au fost preluaţi la mal de alţi turişti, omul a cedat şi a fost tras de curenţii puternici. Din păcate, şi-a găsit sfârşitul în mare.
De altfel, pe întreg litoralul a fost arborat steagul roşu, care interzice scăldatul. Însă puţini sunt cei care ascultă şi respectă indicaţiile salvamarilor.
Martor: "Ştiţi cum? Salvamarul îi atenţionează şi ei îl înjură pe salvamar. Că domne am venit în concediu, ce eu stau după tine?”
Grav este și că plajele din Eforie Nord şi Sud nu sunt supravegheate de salvamari, pentri că primăria nu s-a ocupat de încheierea contractelor. Primăria Eforie nu a comentat subiectul menționând doar că luni ”este liber de la Guvern”.
Administratorul plajei unde s-a produs tragedia spune că, în lipsa salvamarilor, angajaţii lui au început să difuzeze anunţuri audio pentru a avertiza turiştii să nu intre în apă.
Marius Ioan, fost salvamar: "Este foarte periculoasă zona. Sunt curenţi de fund şi cei care nu ştiu când se formează valul din larg şi îi trage în larg. Aici se formează cula. Îi ridică efectiv de pe picioare, unde se formează taluzul de apă. Asta s-a întâmplat.”
Alţi opt oameni au fost salvaţi luni din situatii limită.
Seymour Hersh, jurnalist castigator al premiului Pulitzer

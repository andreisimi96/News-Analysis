Avem nevoie de încă 50 de mii de angajaţi în turism ca să facem performanţă, însă angajatorii susţin că nu găsesc români dispuşi să lucreze în domeniu, din cauza salariilor mici.
Reprezentanţii restaurantelor şi hotelurilor s-au aliat şi cer guvernului să modifice legislaţia, astfel încât să poată aduce mai mulţi muncitori din ţări sărace, precum Nepal şi Filipine. Deocamdată, au drept de muncă doar 7 mii de astfel de lucrători şi toate posturile au fost ocupate.
Tot mai mulţi patroni apelează la muncitori din afara Uniunii Europene. De obicei din ţări sărace, cum ar fi Nepal, Sri Lanka şi Filipine, unde iau salarii de câteva zeci de dolari pe lună. Ţările lor se confruntă cu acelaşi fenomen prin care a trecut România în urmă cu 15-20 de ani, când ai noştri au plecat masiv spre Spania, Italia, Anglia sau Germania, pentru o viaţă mai bună.
Dragoș Petrescu, președinte al asociației Forță de Muncă în Turism - HORA: ”Astăzi, dacă am avea 50 de mii de oameni disponibili pe piaţă, ar fi absorbiţi imediat. Industria ospitalităţii, hoteluri şi restaurante.”
Cinci români arestați în Sicilia, acuzaţi de exploatarea altor români. Minore, forțate să se prostitueze
Ministerul Muncii a crescut anul acesta numărul de permise de muncă pentru străinii din ţări aflate în afara Uniunii Europene, de la 5 mii la 7 mii. Angajatorii vor însă mai mulţi, pe bani mai puţini. Acum, legea îi obligă să le ofere muncitorilor din ţări din afara UE cel puţin salariul mediu pe economie, de 2700 de lei net, iar patronatele cer ca suma să scadă la salariul minim de 1160 de lei net, ca în cazul angajaţilor români.
Reprezentant HORA: ''Vi se pare normal ca un spălător de vase să aibă un salariu de 500 de euro minim şi un român care lucrează lângă el să aibă 350 de euro pe lună? E anormal să fiu obligat să dau mai mult unui străin decât unui român.”
Nicolae Demetriade, preşedinte ANAT: ”Nu avem altă şansă decât să aducem forţa de muncă din exterior. Iar această forţă de muncă să poată să fie retribiuta la nivelul la care sunt retribuiţi românii, mai ales că pentru ei trebuie să asigurăm şi cazare şi masă.”
Cei mai mulţi muncitori non-UE provin din Turcia, China, Republica Moldova ,Vietnam, Siria, Filipine, Nepal
Patronii au trimis o solicitare guvernului să modifice de urgenţă legislaţia, pentru a putea aduce mai mulţi angajaţi din ţări non-UE altfel, avertizează ei, multe din afacerile din domeniu se vor închide.
Seymour Hersh, jurnalist castigator al premiului Pulitzer

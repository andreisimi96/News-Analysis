Fostul premier Adrian Năstase afirmă că un șef de Guvern în România trebuie să aibă ”o cultură generală” și ”capacitatea de a dialoga”.
Într-un interviu acordat Life.ro și postat pe blogul personal , Adrian Năstase s-a ferit să o critice în mod direct pe Viorica Dăncilă la nivel personal, din cauza gafelor, însă a atras atenția că, din punct de vedere politic, ”prima problemă a unui candidat la prim-ministru apare dacă acesta nu este preşedintele partidului care guvernează”.
”Aş vrea să păstrăm discuţia la un nivel general. Doamna Viorica Dăncilă mi se pare o persoană extrem de calmă, liniştită. Nu vreau să judec cum procedează sau dacă este sau nu potrivită pentru această funcţie. Acestea sunt lucruri pe care opinia publică le va judeca în timp.” - a spus Năstase.
Fostul lider al PSD este de părere că un premier trebuie să dea dovadă că are anumite calități:
”Dacă încercăm să vedem care ar fi cele câteva calităţi ale premierului din România: o cultură generală care să permită sensibilitatea la cât mai multe domenii care au legătură cu guvernarea. Apoi, o anumită experienţă internaţională (în condiţiile globalizării este foarte important să ai această capacitate de a privi dincolo de frontieră). În al treilea rând, capacitatea de a dialoga, de a fi capabil să asculţi şi să încerci să înţelegi poziţiile celorlalţi.
Ce a răspuns Dragnea după ce a fost întrebat dacă ”orice om îi este teamă de o pedeapsă”
Un lider are o mare problemă în general, este tentat să vorbească şi să spună ce trebuie să se facă. Liderii care au succes sunt mai degrabă cei care ştiu să asculte şi cei decişi (iar aceasta este chiar o calitatea deosebită) de a alege consilieri dintre oameni mai pregătiţi decât ei înşişi.” - a mai afirmat Adrian Năstase.
Premierul Viorica Dăncilă se află în atenția opiniei publice după ce a făcut mai multe gafe de exprimare în ultima perioadă - ultimul incident fiind înregistrat joi, când șeful Guvernului a spus: ″ Putem spune pe scurt că reducem democraţia ”.

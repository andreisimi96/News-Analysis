HBO a dat undă verde primului proiect derivat din ”Game of Thrones”, serialul său vedetă, o producţie care îl va avea pe autorul George R.R. Martin ca producător executiv şi pe Jane Goldman ca scenaristă, relatează EFE.
Potrivit site-ului de specialitate Deadline, HBO a comandat în primul moment un episod-pilot pentru a lua pulsul publicului, înainte de a decide dacă va realiza în final serialul, a cărui acţiune se desfăşoară cu sute de ani înainte de evenimentele care au loc în ”Game of Thrones”.
Goldman, cunoscută pentru scenariile din 'Kick-Ass' sau 'Kingsman', şi Martin, autor al cărţilor pe care se bazează serialul omonim, mizează pe aventurile care se petrec "între Epoca de aur a eroilor şi una mai îndepărtată şi mai sumbră".
Proiectul se adânceşte "în cumplitele secrete ale Westeros, în adevărata origine a White Walkers, misterele Estului şi legenda familiei Starks". Şi, susţine autorul: "Nu este povestea pe care credeţi că o ştiti".
Creatorii serialului 'Game of Thrones', David Benioff şi D.B. Weiss, nu sunt implicaţi în viitorul proiect.
Ella Hughes, actrița din Game of Thrones care joacă și în filmele pentru adulți. FOTO
Proiectul face parte dintre cele cinci avute în vedere de HBO pentru a continua aventurile din ”Game of Thrones”.
Există şi alţi scenarişti angajaţi de postul de televiziune (Max Borenstein, Brian Helgeland, Carly Wray şi Bryan Cogman) pentru a dezvolta idei din care pot rezulta noi seriale inspirate de universul 'Game of Thrones'.
HBO a confirmat că în ianuarie 2019 va lansa cel de-al 8-lea şi ultim sezon al popularului serial 'Game of Thrones', care va avea şase episoade.
Seymour Hersh, jurnalist castigator al premiului Pulitzer

Premierul israelian Benjamin Netanyahu a indicat că le va spune liderilor europeni că Israelul va lansa mai multe atacuri pentru a preveni stabilirea unei prezenţe iraniene în Siria.
Netanyahu urmează să plece luni într-o călătorie de patru zile în Europa, în cursul căreia se va întâlni cu cancelarul german Angela Merkel la Berlin, cu preşedintele francez Emmanuel Macron la Paris şi apoi cu premierul britanic Theresa May la Londra, potrivit Agerpres .
El a afirmat, în cadrul reuniunii săptămânale a cabinetului său, că discuţiile se vor axa pe opoziţia Israelului faţă de continuarea programului nuclear al Iranului.
''Cel de-al doilea subiect este blocarea planurilor Iranului de expansiune şi agresiune în Orientul Mijlociu, în special în Siria'', a declarat duminică Netanyahu.
''Voi insista de asemenea asupra unui principiu de bază: Israelul îşi menţine şi va continua să-şi menţină libertatea de acţiune împotriva stabilirii vreunei prezenţe militare iraniene în Siria'', a adăugat el.
Imaginea jignitoare la adresa Turciei, publicată de fiul lui Netanyahu
Netanyahu a discutat recent aceste chestiuni cu preşedintele rus Vladimir Putin şi cu secretarul de stat american Mike Pompeo. ''Aceste discuţii sunt foarte importante pentru securitatea Israelului'', a precizat Netanyahu.
Israelul a indicat în trecut că a întreprins o serie de atacuri aeriene sângeroase în Siria, vizând în principal poziţiile Iranului şi ale Hezbollahului, mişcarea şiită libaneză care luptă alături de forţele preşedintelui sirian Bashar Al-Assad.
Seymour Hersh, jurnalist castigator al premiului Pulitzer

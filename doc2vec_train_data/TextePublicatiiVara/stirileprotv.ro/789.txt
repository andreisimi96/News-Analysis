Acuzații grave îi sunt aduse unui bărbat dintr-o comună din județul Buzău.
Omul este bănuit că și-ar fi lovit un vecin în vârstă de 75 de ani, care a fost găsit în agonie pe marginea drumului. Suspectul, spun martorii, ar fi avut un conflict cu bătrânul, pe care l-ar fi abandonat în fața curții.
Bătrânul în vârstă de 75 de ani locuia într-o comună aflată la 30 de kilometri distanţă de Buzău. Sâmbătă, plecase la câmp împreună cu soţia sa, iar la întoarcere a mers să îşi viziteze un vecin.
Soţia victimei: "A luat-o frumos pe cărare, pe acolo, şi când a venit înapoi l-a chemat asta, că i-ar fi dat o ţuică, bere eu nu ştiu nimic."
În timp ce victima se afla în curtea agresorului, între cei doi ar fi izbucnit un conflict, susţin vecinii. Iar suspectul şi-ar fi lovit prietenul şi l-ar fi abandonat în faţa curţii.
O adolescentă din Arad, înjunghiată mortal în gât de iubitul său
Localnic: "Când ne-am dus la el, el era acolo jos. Se zbătea oleacă, nu era mort, şi când a venit femeia asta a lui, l-am udat oleacă cu apă, nu a mai durat 5 minute că a murit."
Suspectul în vârstă de 61 de ani a fost părăsit de familie şi locuieşte singur. Apropiaţii povestesc că se afla sub influenţa alcoolului când ar fi comis crima.
El a fost reţinut, iar la audieri le-a declarat anchetatorilor că nu îşi aminteşte ce s-a întâmplat. Dacă va fi găsit vinovat, riscă să stea ani buni în spatele gratiilor.

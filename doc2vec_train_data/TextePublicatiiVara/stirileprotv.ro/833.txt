Piaţa Mare din Sibiu găzduieşte în aceste zile un festival culinar, iar cei 40 de bucătari care participă îi aşteaptă pe vizitatori cu sute de preparate.
Vedete rămân însă pita de casă, untura şi pasta de jumări afumate, numai bune cu o ceapă roşie spartă cu pumnul. Atmosfera este întregită de concerte, iar seara, de proiecţii de film.
La festivalul culinar ies în evidenţă preparatele locale. Pofticioşii pot gusta un sandviş transilvănean cu pită, fie cu untură, fie cu pastă de jumări, dar musai cu ceapă roşie şi paprica.
Producător local: "Eu, copil fiind, luam o pită cu unsoare şi cu pastă de jumări şi fugeam cu ea pe uliţă. Exact, pe uliţă. Street Food-ul putem spune că s-a născut la noi În România."
Câteva tarabe mai departe, găsim tot ce are bucătăria asiatică mai bun.
Bucătar: "Aici avem somon proaspăt. Orez aromatizat cu oţet japonez, dresing japonez. Şi ca tot ce e japonez, totul este simplu, dar detaliile contează."
Iar pofticioşii vor să încerce cam tot.
Peste 20.000 de vizitatori au fost în primele două zile de festival culinar.
Organizator: "Având în vedere că Sibiul va deţine anul viitor titlul de regiune gastronomică europeană, noutatea ediţiei de anul ăsta este dorinţa nostra de a combina vechiul cu noul, arhaicul cu modernul."
Preţurile încep de la 4 lei pentru o pâine de casă unsă cu pastă de jumări şi pot ajunge şi până la 30 de lei pentru un burger bine rumenit.
Seymour Hersh, jurnalist castigator al premiului Pulitzer

Prezent duminică la gala premiilor Tony, celebrul actor Robert De Niro a folosit un cuvânt vulgar pentru a-şi exprima părerea despre preşedintele american, Donald Trump, notează Reuters.
De Niro urcase pe scena de Radio City Music Hall din New York pentru a-l prezenta pe celebrul rocker, Bruce Springsteen, recompensat cu un premiu special, care urma să susţină un recital.
"O să spun un singur lucru: F--k Trump", a spus celebrul actor fără niciun preambul.
Declaraţia actorului a fost întâmpinată cu aplauze în picioare de publicul prezent în sală, însă a fost cenzurată de CBS pentru americanii care urmăreau gala la televizor.
"Nu mai este: jos Trump. Este f--k Trump", a continuat el, apoi s-a oprit, trecând la prezentarea lui Springsteen.
Here's video of DeNiro swearing at Trump on #TonyAwards
Australian feed didnt censor it. pic.twitter.com/KZNrT8UIyH
— Rhett Bartlett (@dialmformovies) June 11, 2018
Premiile Tony recompensează cele mai bune producţii teatrale de pe Broadway.
Robert De Niro este unul dintre cei mai respectaţi actori din Statele Unite, fiind recompensat cu două Oscaruri, pentru rolurile din "Raging Bull" şi "The Godfather: Part II."
Casa Albă nu a răspuns imediat la o solicitare de comentariu.
De Niro, un liberal cunoscut, devenise din ce în ce mai critic la adresa lui Trump la mici evenimente din industria showbiz-ului, însă până în prezent la niciunul de amploarea premiilor Tony, urmărite anul trecut de şase milioane de americani
Seymour Hersh, jurnalist castigator al premiului Pulitzer

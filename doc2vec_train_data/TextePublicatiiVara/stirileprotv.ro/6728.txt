Luni de coşmar pentru o adolescentă de 17 ani din Târgu Mureş după ce a cunoscut un bărbat de 35 de ani cu care a început o relaţie de dragoste.
La sfârşitul anului trecut, tânăra a fost filmată în ipostaze indecente, iar când, după o serie de neînţelegeri, a vrut să se despartă de iubitul ei, omul a început să o ameninţe că postează imaginile pe internet. Şi cum fata nu a cedat, bărbatul a trecut la fapte.
Procurorii DIICOT Mureş au intrat imediat pe fir după ce au aflat că minoră a fost şantajata de bărbatul de 35 de ani. Potrivit ancehetatorilor cei doi au avut o relaţie din luna decembrie a anului trecut.
Ca să o convingă să nu îl părăsească, bărbatul a filmat-o pe adolescentă în ipostaze compromiţătoare, apoi a şantajat-o că imaginile vor ajunge pe reţelele de socializare.
Pentru că fata nu a vrut să renunţe la ideea despărţirii, bărbatul şi-a pus planul în aplicare şi a postat o parte din imagini pe internet. Acum a fost reţinut de poliţişti şi este cercetat penal pentru pornografie infatila şi şantaj în formă continuată.

Cu un vânt prielnic, zeci de zmeie au colorat vineri, ca într-un basm magic, cerul Timișoarei.
În zona are loc un festival internaţional la care iau parte pasionaţi din Germania, Marea Britanie, China şi Statele Unite. Cei care au asistat la eveniment au putut să înveţe inclusiv cum se construieşte un zmeu.
Confecţionate din materiale uşoare, zmeiele au fost înălţate cu măiestrie. Astfel o mulţime de păsări colorate dar şi monştri au pus stăpânire pe cer.
Cea mai interesantă dintre jucăriile care au ţintit norii a avut 700 de metri lungime. Copiii au fost încântaţi în schimb de zmeul care a aruncat bomboane.
Pasiunea pentru zmeie este destul de costisitoare. O astfel de jucărie poate costa şi câteva sute de euro - în funcţie de mărime şi de materialul folosit.
Cele mai spectaculoase zmeie din lume si-au dat intalnire pe o plaja din Taiwan. Au impresionat prin marime si complexitate
Heiner Kreitz. "Noi îl facem singuri şi este mai ieftin. Putem să îl cumpărăm, dar ar fi cam scump, în jur de 300 de euro pentru acest tip de zmeu, iar pentru cei mari am plăti 500 de euro"
Guillermo Gilaris: "Am început să fac zmeie mici în Brazilia, iar acum am ajuns să realizez zmeie de 30, 40 de metri."
Cei dispuşi să înveţe cum se construieşte un zmeu şi-au găsit la festival un profesor.
Iqbal Husainș: "Depinde de fiecare zmeu, asta de exemplu este un zmeu pe care îl fac pentru copii mici. Este uşor, dar ne cam ia o oră să îl coloram".
Festivalul de zmeie de la Timișoara este la a doua ediţie. Evenimentul este considerat cel mai mare de acest fel din Europa de Est.
Tags: zemeie, timisoara, vant, copii, 1 iunie, festival international,
Cel mai mare festival de zmeie din Europa de Est este in Romania. Cerul Timisoarei, colorat de sute de exemplare

Președintele american Donald Trump susține că fotografia de la summitul G7, care a devenit virală pe internet și în care pare să se opună celorlalți lideri mondiali, nu reflectă adevărata atmosferă de acolo.
„Ştiu că părea o atmosferă neprietenoasă. Noi tocmai vorbeam despre ceva care nu avea legătură cu summitul”, a spus Donald Trump în Singapore, la conferinţa de presă după summitul istoric cu liderul nord-coreean Kim Jong Un, conform DPA, citat de Agerpres .
În fotografia realizată de fotograful german Jesco Denzel, premiat de World Press Photo, apare cancelarul german Angela Merkel, înconjurată de alţi lideri ai G7, stând în picioare în faţa lui Donald Trump, în timp ce acesta stă aşezat pe scaun cu braţele încrucişate, parcă într-un gest sfidător.
Preşedintele Donald Trump a declarat că fotografia a fost făcută în timp ce liderii G7 aşteptau să li se aducă nişte documente. Totodată, Trump a subliniat că fotografia, în care Angela Merkel, aplecată, cu mâinile pe masă, pare să-l dojenească pe preşedintele american aflat în faţa ei, nu reflectă adevărata relaţie pe care o are cu cancelarul german.
„Am o relaţie bună cu Merkel”, a spus Trump.
Merkel pune paie pe foc. Anunțul cancelarului german după taxele impuse de Trump
Imaginea a fost interpretată ca simbolizând diviziunile puternice între liderii occidentali prezenţi la summit, care s-a încheiat în mod dramatic după ce Donald Trump şi-a retras sprijinul pentru comunicatul comun G7 şi l-a atacat pe premierul canadian Justin Trudeau, gazda summitului, despre care a afirmat că este 'necinstit' în disputa privind tarifele.
Seymour Hersh, jurnalist castigator al premiului Pulitzer

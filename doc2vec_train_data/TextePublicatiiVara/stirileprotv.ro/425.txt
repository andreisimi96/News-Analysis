Serena Williams s-a califiact în turul secund al turneului de la Roland Garros, după ce a trecut de Kristina Pliskova, într-un meci în care a atras atenția nu doar cu jocul, ci și cu ținuta aleasă.
După meci, jucătoarea din SUA a fost întrebată de ce a ales un costum "catsuit".
"Mă simt precum o războinică în acest costum. O combinaţie între războinică şi prinţesă. Regina din Wakanda. Mereu am trăit într-o lume fantastică. Mereu mi-am dorit să fiu un super-erou. Şi aşa mă simt purtând acest echipament, precum un super-erou", a explicat Serena.
Jucătoarea americană de tenis Serena Williams, fostă număr 1 mondial, s-a calificat în turul doi al turneului de la Roland Garros după ce a învins-o marţi cu 7-6 (7/4), 6-4, pe Kristyna Pliskova (Cehia), nr. 70 mondial.
Williams, cu 23 de trofee de Mare Şlem câştigate, inclusiv trei la Paris (2002, 2013, 2015), a disputat jucat primul său joc după două luni de la înfrângerea în calificări la Miami.
De la revenirea în circuitul WTA, în martie, Serena Williams, 36 de ani, care a născut în luna septembrie a anului trecut, a disputat 4 meciuri, având două victorii şi două înfrângeri.
În turul doi, Williams va juca împotriva australiencei Ashleigh Barty (17), care a trecut în două seturi, 6-3, 6-1, de rusoaica Natalia Vihlianţeva. 

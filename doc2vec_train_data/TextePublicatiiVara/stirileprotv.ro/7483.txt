Miniștrii britanici au fost nevoiți să participe, în această săptămînă, la un exercițiu mai puțin obișnuit. Politicienii au trebuit să repete protocolul pregătit pentru moartea și ceremonia de înmormântare a reginei Elisabeta a II-a.
În ultima săptămână, suverana britanică a fost nevoită să absenteze de la un eveniment public fiindcă s-a simțit rău, în urma unei intervenții chirurgicale suferite recent. 
În cadrul întâlnirii, miniștrii Coroanei și personalul de la Palatul Regal au discutat modul în care se vor desfășura cele 10 zile de doliu național, după moartea reginei
Cancelarul Ducatului din Lancaster, David Lidngton, a prezidat, joi, o ședință pentru a pregăti exercițiul numit „Castle Dove”. O sursă apropiată miniștrilor a declarat pentu The Sunday Times că „este pentru prima dată când mai mulți miniștri s-au adunat în aceeași încăpere pentru a pune la punct detaliile legate de moartea monarhului”.
Un oficial care a participat la ședință a declarat, ulterior, că „această măsură a fost luată având în vedere vârsta înaintată a reginei Elisabeta”.
Meghan Markle, acuzată de lipsă de respect la adresa reginei. Ce regulă a încălcat
În decursul celor zece zile de doliu oficial, 600 de membri ai Consiliului Privat vor pregăti încoronarea prințului Charles.
Trupul reginei va fi depus la Westminster Hall, unde se așteaptă ca peste un milion de oameni să vină pentru a-I adduce un ultim omagiu celui mai longeviv monarh britanic.
Seymour Hersh, jurnalist castigator al premiului Pulitzer

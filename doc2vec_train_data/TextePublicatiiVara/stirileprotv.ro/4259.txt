Un tânăr de 19 ani, din Piteşti, a fost reţinut joi, după ce a fost prins de poliţişti, în urma unui flagrant, în timp ce primea bani de la o minoră.
Potrivit anchetatorilor, băiatul ar fi şantajat-o de mai mult timp pe elevă, după ce a intrat în posesia unor fotografii compromiţătoare cu aceasta. Iar fata nu este singura persoană care a depus plângere împotriva lui.
Flagrantul a avut loc într-un fast-food din centrul oraşului Piteşti. Aici şi-au dat întâlnire o adolescentă de 15 ani şi suspectul. Nu este pentru prima dată când tânăra i-ar fi adus bani, povesteşte familia ei, însă de data aceasta toate bacnotele erau inscripţionate de procuror.
În momentul în care părinţii tinerei au aflat că aceasta este şantajată, au cerut ajutorul poliţiei.
"Nu s-a decis să ne spună, am urmărit-o, am fost eu la şcoală, a ajuns până să-i scoată bani de pe card unui părinte", povestește fratele victimei.
Om al străzii, bătut cu brutalitate de un tânăr care voia să-i transmită un mesaj iubitei
În urma acţiunii, tânărul de 19 ani a fost încătuşat.
"Bărbatul este bănuit de săvârşirea infracţiunii de şantaj, în prezent acesta a fost condus la sediul poliţiei municipiului Piteşti pentru audieri", a explicat Florin Popa, purtător de cuvânt IPJ Argeş.
Acesta nu a fost un caz singular. Până acum, sunt doar două reclamaţii depuse, dar poliţiştii se aşteaptă să apară şi alte plângeri. Tânărul va fi dus vineri în fata judecătorilor cu propunere de arestare preventivă .
Seymour Hersh, jurnalist castigator al premiului Pulitzer

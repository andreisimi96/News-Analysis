Un parlamentar PSD ar vrea că alocațiile copiilor să fie folosite doar pentru binele celor mici, așa că propune ca părinții să primească nişte bonuri pe baza cărora să poată cumpăra doar mâncare, haine sau rechizite.
Deputatul spune că de prea multe ori banii și așa puțini dați de Stat sunt cheltuiți pe băutură și țigări.
Deputatul PSD vrea să rescrie legea alocaţiei de stat pentru copii astfel încât părinţii să nu mai primească în fiecare lună cei 84 de lei în mâna sau în cont, ci bonuri valorice. Cu acestea, ar avea voie să cumpere numai alimente, rechizite sau haine, adică doar produse care le sunt destinate copiilor.
Silviu Macovei, deputat PSD: ”Aocaţia o va primi un părinte pe un bon valoric. În momentul în care merge cu acel bon valoric ştie că trebuie să-i dea părintelui anumite bunuri, alimente, hăinuţe sau rechizite, sub nicio formă comerciantul nu are voie să-i vândă pe bonul care reprezintă alocaţia ţigări sau alcool."
Parlamentarul spune că s-a convins personal că sunt părinţi care cu banii copiilor îşi plătesc datoriile făcute pentru alcool. Iar alcoolul băut în exces duce adesea la violenţă împotriva copiilor.
Zece copii de la o grădiniță din București, la spital cu toxiinfecție alimentară
Silviu Macovei, deputat PSD: "Aş vrea să stopez viciile unor părinţi care folosesc banii din alocaţii."
Deputatul vrea să fie amendaţi cei care sunt prinşi că-şi cumpăra cu bonurile valorice alcool, cafea sau ţigări. Recunoaşte însă că este foarte greu să-i verifice nu atât pe părinţi, cât pe comercianţi. Oamenii spun că tichetele valorice vor putea fi folosite la fel ca şi banii.
Iniţiativa va fi depusă la Parlament după ce deputatul se va consulta şi cu cei din partid.

Un american din Oklahoma, veteran de război, a primit diplomă de absolvire a liceului la... 91 de ani. Mai în glumă, mai în serios, spune că acum se gândește să continue studiile... la colegiu.
Sergentul Talma Sadler a fost chemat la arme când avea 16 ani: ”Le-am spus că am 18 ani și m-au înrolat. ”
În al Doilea Război Mondial, a luptat pe frontul din Pacific și acolo era în 1945, când a avenit vestea capitulării Japoniei.
Mereu și-a dorit să termine liceul... Dar abia acum, prin intermediul programului de absolvire pentru veterani, Sadler și-a văzut visul cu ochii. Este un program guvernamental care îi ajută pe cei care au întrerupt studiile liceale pentru a lupta în cel de la Doilea Război Mondial sau în războaiele din Coreea și Vietnam - să-și obțină diploma.
I-a impresionat și impulsionat pe mult mai tinerii săi colegi absolvenți. Printre ei, un tânăr care va merge, peste doar câteva săptămâni, la Academia navală: ”E o nebunie... E impresionant cum a mințit în privința vârstei, doar pentru a-și putea servi țara. A fost un gest măreț. Și eu vreau să-mi servesc țara”.

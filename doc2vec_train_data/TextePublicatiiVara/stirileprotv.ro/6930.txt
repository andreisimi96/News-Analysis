Poliţiştii Brigăzii Autostrăzi şi Misiuni Speciale a Poliţiei Române au depistat, săptămâna trecută, 69 de persoane care conduceau cu viteze de peste 180 kilometri la oră.
Cea mai mare viteză înregistrată a fost de 276 kilometri la oră, pe autostrada Bucureşti-Ploieşti. Şoferul a fost amendat cu 2.900 de lei şi i s-a suspendat permisul pentru trei luni, conform News.ro
În perioada 11 – 17 iunie, poliţiştii Brigăzii Autostrăzi şi Misiuni Speciale a Poliţiei Române au acţionat pentru prevenirea accidentelor de circulaţie şi creşterea siguranţei traficului rutier.
Astfel, 69 de şoferi care circulau cu viteze de peste 180 km/h pe autostrăzi au fost depistaţi de poliţişti, 15 dintre aceştia fiind înregistraţi de aparatul radar conducând cu viteze de peste 200 km/h.
Cea mai mare viteză, 276 km/h, a fost înregistrată în după-amiaza zilei de 17 iunie., când poliţiştii Biroului Autostrăzi şi Misiuni Speciale au depistat un bărbat care conducea, pe Autostrada A3 Bucureşti-Ploieşti, cu viteza de 276 km/h.
Mașina MAI care transporta o bombă, șicanată în trafic de un șofer grăbit
Acesta a fost sancţionat contravenţional cu amendă în valoare de 2.900 lei şi i-a fost suspendat dreptul de a conduce autovehicule pe drumurile publice pentru 90 de zile.
Poliţia Română reaminteşte că depăşirea limitelor legale de viteză şi viteza neadaptată la condiţiile de trafic reprezintă unele din principalele cauze ale accidentelor rutiere grave produse pe drumurile publice.
Conform Ordonanţei de Urgenţă a Guvernului nr. 195/2002 privind circulaţia pe drumurile publice, viteza maximă admisă pe autostradă este de 130 km/h. De asemenea, trebuie ţinut cont de faptul că limita maximă se poate modifica, pentru motive legate de siguranţa rutieră, atunci când se circulă în condiţii meteo nefavorabile sau pe anumite segmente de drum, acest lucru fiind semnalizat prin indicatoare rutiere.
Depăşirea cu mai mult de 50 km/h a vitezei maxime admise pe sectorul de drum respectiv şi pentru categoria din care face parte autovehiculul condus, constituie contravenţie şi se sancţionează cu amendă prevăzută în clasa a IV-a de sancţiuni, respectiv de la 9 la 20 de puncte-amendă (în prezent, între 1.305 şi 2.900 de lei).
Totodată, se aplică sancţiunea complementară a suspendării exercitării dreptului de a conduce pentru 90 de zile.
Seymour Hersh, jurnalist castigator al premiului Pulitzer
Tags: sofer, carnet, viteza, politistii, brigada rutiera, record, bucuresti-ploiesti,
”Dacă merg cu 160 km/h, iar vântul bate cu 120 km/h, ce viteză înregistrează radarul din boscheți?” Răspunsul MAI
Mașina MAI care transporta o bombă, șicanată în trafic de un șofer grăbit
Zeci de șoferi amendați în ultima săptămână. Cea mai mare viteză - 225 de km/h

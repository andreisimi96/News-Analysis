Nu încercați să salvați puii de pasăre căzuți din cuib! Atenționarea vine din partea ornitologilor și veterinarilor din Târgul Mureș.
În ultimele zile aceștia s-au confruntat cu zeci de astfel apeluri.
Specialiștii ne spun că aceasta este perioada în care puii de pasăre încearcă să zboare de lângă părinții lor, iar dacă îi luăm de lângă cuiburi.. le facem mai mult rău.
Puiul de cucuvea are doar câteva zile. A ajuns pe mâna veterinarilor după ce a fost găsit pe jos.
"Am găsit cuibul și îl punem în cuib, pentru că, după cum v-am spus, șansele sunt foarte mici ca să îi crești. Nu e ca puiul de mierlă, care oricum sare din cuib, puii aceștia cu puf, ăștia au nevoie de părinți."
Este al doilea pui care a fost salvat în doar câteva ore. Înaintea lui, un pescăruș cu picioare galbene a fost preluat de ornitologi.
Delta Banatului, necunoscută de turişti şi abandonată de autorităţi. Zeci de specii rare trăiesc aici
Dr. Borka Vitalis Levente, medic veterinar: "De cele mai multe ori nu este nevoie de intervenție. De foarte multe ori ne confruntăm cu problema că oamenii îi iau acasă, să îi țină o perioadă. Aceste animale dacă sunt crescute de către o persoană care nu se pricepe, se poate compromite pentru o viață întreagă."
Pe lângă puii de pasăre, zilele trecute veterinarii au avut în grijă un pui de vulpe și unul de căprioară.
Reka Komaromi, specialist: "În marea majoritate a cazurilor, acești pui nu trebuie salvați, deoarece adulții, adică păsările sunt în apropiere. Dacă ne gândim la puii de căprioară, atunci mama căprioarei este acolo în apropiere și are grijă de pui."
Veterinarii ne sfătuiesc să sunăm la un centru specializat înainte de "a ajuta" vreun pui de pasăre sau de alt animal. Altfel, din dorința de a-i proteja, riscăm să le facem mai mult rău puilor.
Seymour Hersh, jurnalist castigator al premiului Pulitzer

Purtătorul de cuvânt al Partidului Mișcarea Populară, Magda Bistriceanu, a anunțat că demisionează din această funcție, precum și din funcția de vicepreședinte al organizației PMP București.
Bistriceanu a făcut acest anunț pe Facebook, fără să spună care sunt motivele care au stat la baza acestei decizii.
”Astăzi se încheie o etapă politică pentru mine! Am decis să-mi dau demisia din fucția de purtător de cuvânt al Partidului Mișcarea Populară.
Am ocupat această funcție la propunerea domnului președinte Traian Băsescu, căruia îi mulțumesc pentru încredere, propunere votată în unanimitate de membrii Consiliului Național al Partidului Mișcarea Populară în septembrie 2016. Totodata, demisionez și din funcția de vicepreședinte al organizației PMP București.
Vedem pe parcurs ce-mi rezervă viața. Deocamdată încep cu o scurtă vacanță, așa că nu voi fi prezentă la Congresul PMP care va avea loc sâmbăta, 16 iunie.
Europarlamentarul Siegfried Mureşan a trecut de la PMP la liberali
Mulțumesc pentru susținere celor peste 10.300 urmăritori și aproape 5000 de prieteni virtuali, și mai ales copiilor mei! Ținem aproape!” - a scris Bistriceanu.
Partidul Mişcarea Populară - partid condus în prezent de senatorul Traian Băsescu - se reuneşte, sâmbătă, 16 iunie, la Palatul Parlamentului, în cadrul unui congres extraordinar pentru a-şi alege noua conducere.
Deputatul Eugen Tomac, preşedinte executiv al PMP, a anunţat că şi-a depus oficial candidatura la preşedinţia formaţiunii şi că va cere votul de încredere al colegilor la acest congres.
Seymour Hersh, jurnalist castigator al premiului Pulitzer

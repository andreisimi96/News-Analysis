Întrebarea care l-a lăsat confuz pe un simpatizant PSD la miting. "Nu țin cu nimeni!”
A fost mobilizare sâmbătă seară în Piaţa Victoriei din Capitală, la mitingul PSD. Îmbrăcaţi în alb de la brâu în sus, cu steguleţe şi pancarte, susţinătorii social democraţilor - veniţi din toată ţara au demonstrat preț de aproximativ două ore.
Manifestaţia a fost organizată pentru ca simpatizanţii partidului să-şi arate nemulţumirea față de aşa numitele abuzuri în justiţie.
Susţinătorii PSD au umplut Piaţa Victoriei. Au fost peste 200.000 de oameni, potrivit Agerpres. Şi fiecare a respectat costumaţia impusă, ţinuta albă, de la brâu în sus.
Participant: “Spunem nu contra abuzurilor în justiţie”
Participant: “Sper că DNA să pice, iar ministrul Justiţiei Tudorel Toader să facă ce este de făcut”
Participant: “Să nu mai fie Băseşti sau Iohanniști care sunt tangenţi cu adevărata realitate a României.”
Participant:“Am venit să susţinem Guvernul, speram să nu ne dezamăgească, credem în el. Jos corupţia!”
Deşi au respectat codul vestimentar, unii nu au ştiut să spună exact de ce au venit la manifestaţia intitulata ″Vrem prosperitate, NU Securitate!”.
Reporter: De ce aţi venit în Piaţă?
Participant: Am venit şi eu că toată lumea.
Reporter: La plimbare, cu vreun scop?
Participant: Nu... cu alte.
Participant: Au furat toată ţara, tot au furat.
Reporter: Deci dvs cu ce partid ţineţi?
Participant: Cu PSD.
Reporter: Sunteţi împotriva guvernului, dar ţineţi cu PSD-ul?
Participant: (n.r. confuz) Nu ţin cu nimeni!
Participant:“M-aţi luat aşa nepregătită. Dacă ştiam că trebuie să dau un interviu chiar îmi luam în calcul toate aspectele care m-au nemulţumit.”

Inquam Photos/ Octav Ganea
Președintele PNL Ludovic Orban a declarat că Partidul Național Liberal va depune o moțiune de cenzură pentru demiterea Guvernului condus de premierul Viorica Dăncilă în data de 20 iunie.
Știrea este în curs de actualizare!
Orban a declarat că orice parlamentar care nu va susţine acest demers "nu este altceva decât un lacheu al lui Dragnea"
"Orice parlamentar, indiferent în ce partid politic se găseşte, va fi supus unui examen de conştiinţă - vrea binele acestei ţări, vrea ca România să revină pe drumul cel bun, îşi doreşte un nou început pentru România care să permită reaşezarea României pe baze democratice şi cu statutul de ţară europeană şi de membră a NATO sau preferă ca lucrurile să continue aşa cum merg astăzi.
Orice parlamentar trebuie să treacă acest examen de conştiinţă, orice parlamentar care nu va susţine moţiunea de cenzură nu este altceva decât un lacheu al lui Dragnea şi, de fapt, acceptă ca Dragnea să-şi bată joc de România şi acceptă ca România să fie scoasă de pe traiectoria normală de dezvoltare, democraţie, apartenenţă la UE şi la NATO. (...) Moţiunea de cenzură o vom depune pe data de 20 (iunie - n.r.)", a declarat Ludovic Orban, după şedinţa Biroului Executiv al PNL. 

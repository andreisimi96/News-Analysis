Deznodământ fericit în cazul unei fete de 12 ani din Vaslui care a dispărut în noaptea de marți spre miercuri de acasă.
Copila a lăsat un bilet în care spunea că a plecat singură, în încercarea disperată de a o convinge pe mama ei să se întoarcă în familie din Republica Moldova.
Femeia era sătulă de agresiuni, aşa că şi-a părăsit soţul şi pe cei trei copii ai lor, în urmă cu o săptămână. Zeci de poliţişti, jandarmi şi săteni au căutat-o pe cea mică și abia după prânz, copila a fost găsită teafără.
Membru din echipa de căutare: „Intrăm în fiecare curte de locuit. E posibil ca fata să se ascundă în vreo curte. Noi pe dealuri am căutat. E posibil să fie în vreo curte, fără că proprietarul să nu cunoască lucrul ăsta.”
Căutările au început încă din cursul nopţii, fiind scotocite casele, dealurile şi pădurile din comună Balteni. În ajutor au fost aduşi şi doi câini de urmă.
Cei din familia fetei sunt oameni sărmani: tatăl îşi întreţine familia muncind la pădure. Soţia să rămânea acasă cu cei trei copii de 2, 7 şi 12 ani. Iar bărbatul ei recunoaşte că o bătea, bănuind că îl înşală.
Omul susţine că nevasta i-ar fi cerut de câteva ori să vândă tot ce au şi să se mute cu toţii în Republica Moldova, în satul ei natal, unde viaţa nu e la fel de scumpă. La începutul săptămânii trecute, femeia de 36 de ani a luat singură decizia de a pleca la rude.
Ion Pricop, tatăl fetei: „Am bătut-o pe soţie acum trei luni, m-a sunat din Moldova să îşi schimbe actele şi a cerut bani ca nu îi ajung.”
Reporter: „Fata a preluat din grijile mamei?”
Ion Pricop: „De mult a preluat. Pe copilul mic ea l-a crescut.”
Din fericire, copila a apărut după prânz, nevătămată. Marți noaptea ea s-a adăpostit într-o casă părăsită de la marginea satului, dar miercuri, flămândă şi obosită, a cerut ajutor unei femei pe care a întâlnit-o pe drum şi care a anunţat autorităţile.
Acum, cei de la Protecţia Copilului fac o anchetă în familia fetei. Mama copilei, aflată în Republica Moldova, a fost înştiinţată de întreaga întâmplare.
Tags: minora disparuta, vaslui, fetita disparuta,
De frica pedepsei, un copil din Olt a fugit de acasă după ce a obținut note mici la școală

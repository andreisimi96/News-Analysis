O femeie de 84 de ani din Braşov, bolnavă de Alzheimer, a fost găsită plină de sânge în parcul din spatele blocului în care locuieşte.
Ieşise, cu ultimele puteri, să ceară ajutor după ce a fost bătută cu cruzime în apartamentul ei, povestesc vecinii.
Oamenii au observat în imaginile surprinse de camerele de supraveghere - doi necunoscuţi care au intrat noaptea în bloc şi bănuiesc că aceştia sunt agresorii. Poliţia îi caută pe atacatori, însă bătrână, cu probleme grave de memorie, nu poate oferi nicio mărturie...
Incidentul a avut loc noaptea, dar niciun vecin nu a auzit nimic. Camerele de supraveghere au înregistrat momentul în care, în bloc, intra doi indivizi cu pălării mari pe cap, apoi, după 10 minute ies rapid din scara.
Victima a fost dusă la spital, iar medicii au internat-o. Bătrâna a muncit toată viaţa în fabrica şi acum are pensie, însă nu poate să îşi poarte singură de grijă. Vecinii povestesc că de câţiva ani are Aalzheimer şi a început să adune gunoaie în casă. Câţiva indivizi dubioşi, care ştiu că e neajutorată, îi dau lunar târcoale, după ce vine poştaşul cu pensia.

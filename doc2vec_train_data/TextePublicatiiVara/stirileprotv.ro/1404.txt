Relaţiile dintre Rusia şi România au trecut prin tot felul de "probleme, obstacole şi complicaţii" însă "în general sunt pozitive", a declarat, joi, în cadrul unei conferinţe de presă, ambasadorul Federaţiei Ruse la Bucureşti, Valery Kuzmin.
"Schimburile comerciale au crescut şi se estimează că acest trend va continua şi anul acesta. Anul trecut au fost de 4 miliarde de dolari", a punctat diplomatul.
El a vorbit despre prezenţa militară americană în vecinătatea Rusiei şi despre modul în care Rusia percepe acest fapt şi, în context, a subliniat nevoia reluării unui dialog politic "substanţial" România-Rusia.
"Pentru a înţelege mai bine noţiunea de 'linii roşii' trebuie să reluăm un dialog politic substanţial, cu sens. Până în prezent nu am reuşit asta. Dar nu ne pierdem speranţa", a spus Kuzmin. El a anunţat că "în curând va avea loc prima vizită, după mulţi ani, a unei delegaţii parlamentare a grupului de prietenie din Duma de stat (...) la invitaţia grupului parlamentar de prietenie cu Federaţia Rusă".
El a afirmat că speră că această vizită "va fi un pas modest, dar de însemnătate, către reluarea discuţiilor politice".
Ambasadorul Rusiei la Bucuresti,Valery Kuzmin: Rusia nu este o amenintare pentru Romania si nu are niciun plan de amenintare
"Vedem că există o diferenţă drastică de percepţii - percepţia guvernului, adică în mare, a liderilor politici români şi percepţia noastră, deoarece securitatea naţională a Rusiei nu poate fi văzută în afara stabilităţii globale şi sub nicio formă nu putem fi condamnaţi că ne consolidăm potenţialul de apărare pe teritoriul naţional", a afirmat Kuzmin.
Ministerul Apararii Nationale
Diplomatul a vorbit despre prezenţa militară americană în lume, în faţa unei hărţi pe care erau marcate atât bazele militare americane, cât şi cele ruse, în diferite ţări.
Kuzmin s-a referit la batalioanele NATO din Estonia, în bazele cu prezenţă rotativă. "Prezenţă rotativă înseamnă prezenţa personalului militar, dar echipamentul rămâne acolo, iar prezenţa, de fapt, este permanentă", a afirmat el.
Kuzmin a făcut referire şi la sistemele americane antirachetă. "Au pretins şi ne-au asigurat că nu sunt împotriva Rusiei. Au spus că sunt împotriva Iranului, împotriva Coreii de Nord, dar nu împotriva Rusiei. Am spus că nu putem ignora asemenea desfăşurări ale unor asemenea sisteme la graniţele noastre, lucru care ar strica echilibrul global de securitate. Fie că ne place sau nu, de la dezastrele nucleare de la Hiroshima şi Nagasaki (...) tot sistemul stabilităţii internaţionale s-a bazat pe principiul parităţii, în ceea ce priveşte descurajarea nucleară. Crearea unui sistem global antirachetă ar strica un asemenea echilibru", a mai afirmat diplomatul rus.
Valery Kuzmin a vorbit despre o eventuală cale de dialog. "Singura soluţie, care a fost repetată de preşedintele nostru azi, este să ne aşezăm la masa discuţiilor şi nu să vorbim dintr-o poziţie de forţă sau cu scopul de a descuraja, ci pur şi simplu să stăm împreună şi să încercăm să concepem un aranjament global nou, modern", a spus el.
El a afirmat că relaţiile Rusia-SUA se află la un nivel foarte scăzut. "Cred că aţi auzit acest lucru de mai multe ori, de la preşedintele nostru, de la purtătorul de cuvânt - au spus că nu ne amintim de o perioadă când relaţia noastră cu America a fost mai proastă decât acum", a mai punctat Kuzmin.
Conferinţa de presă de joi a precedat recepţia de la Bucureşti care marchează Ziua Naţională a Rusiei.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

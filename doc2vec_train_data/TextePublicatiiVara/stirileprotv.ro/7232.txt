Statele Unite s-au retras din Consiliul ONU pentru Drepturile Omului, relatează BBC .
Nikki Haley, ambasadoarea SUA la ONU, a catalogat Consiliul pentru Drepturile Omului drept ”ipocrit” și care ”își servește propriile interese”. Totodata Haley a spus că organizația ”își bate joc de drepturile omului”.
António Guterres, secretarul general al ONU a declarat printr-un comunicat că ar fi preferat ca SUA să rămână în Consiliu.
Înaltul Comisar al ONU pentru Drepturile Omului, Zeid Ra'ad al-Hussein a descris anunțul SUA ca fiind unul ”dezamăgitor și de-a dreptul surprinzător. SUA ar trebui să meargă înainte, nu să dea înapoi.”
Decizia SUA vine în contextul în care administrația Trump a fost aspru criticată pentru politica de separare a copiilor de migranți de părinții lor, la granița cu Mexicul. Aici 2.000 de copii au fost despărţiţi de familiile lor şi ţinuţi în cuşti . Descoperirea a provocat indignare în SUA. ONU a denunţat luni această politică "inadmisibilă" şi "crudă", însă Trump s-a apărat spunând că nu va lăsa ca SUA să devină o "tabără pentru migranţi".
Consiliul drepturilor omului este un organ inter-guvernamental permanent, subsidiar Adunării Generale ONU, creat în 2006. Are drept scop promovarea şi respectarea drepturilor şi libertăţilor fundamentale ale omului la nivel global. Consiliul ONU pentru Drepturile Omului este constituit din 47 de state membre ONU.
Seymour Hersh, jurnalist castigator al premiului Pulitzer

Ministrul de Externe, Teodor Meleşcanu, a afirmat, miercuri, că evaluarea privind oportunitatea relocării ambasadei României de la Tel Aviv la Ierusalim nu a fost încheiată şi că probabil va fi finalizată în două săptămâni.
"Evaluarea nu a fost încă încheiată la nivelul Ministerului de Externe", a spus Meleşcanu, la Parlament, precizând că cel mai probabil această evaluare va fi finalizată în jur de două săptămâni.
Preşedintele Klaus Iohannis a afirmat, marţi, că o decizie privind mutarea Ambasadei României de la Tel Aviv la Ierusalim ar anula orice şansă ca ţara noastră să fie votată membru nepermanent în Consiliul de Securitate al ONU.
"O să fiu foarte franc. O astfel de decizie ar anula instantaneu orice şansă a României de a fi votată membru nepermanent în Consiliul de Securitate, nu numai acum, ci şi pentru viitor", a declarat Iohannis, după întâlnirea avută la Palatul Cotroceni cu preşedintele Adunării Generale a ONU, Miroslav Lajcak.
El a precizat că deocamdată nu a primit din partea Guvernului nicio informaţie privind stadiul evaluării pe acest subiect.
Premierul și președintele României se contrazic, după întâlnirea de la Cotroceni. Ce spune fiecare instituție
"Ştiu că la Guvern s-a început un proces de evaluare. Decizia nu este la Guvern, după cum probabil vă amintiţi, dar dacă dumnealor vor să facă o evaluare o pot face, însă nu am primit încă nicio informaţie despre stadiul acestei evaluări", a conchis şeful statului. 
Seymour Hersh, jurnalist castigator al premiului Pulitzer

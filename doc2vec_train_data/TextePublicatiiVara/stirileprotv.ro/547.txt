Un grav accident de circulație a avut loc în județul Argeș. Doi tineri de 17, respectiv 18 ani, au murit după ce mașina în care se aflau a izbit cu putere din spate un autobuz.
Cel care era la volanul autoturismului a ajuns în stare critică la spital și, potrivit polițiștilor, nu avea permis de conducere.
Tot anchetatorii spun că șoferul autobuzului, care efectua curse regulate, nu s-ar fi asigurat când a întors vehiculul.
Cei trei tineri mergeau miercuri seara spre Pitești. La un moment dat, în localitatea Schitu Golești, autobuzul le-ar fi tăiat calea, spun polițiștii. Potrivit anchetatorilor, șoferul ar fi întors în acea clipă.
Șoferul autobuzului: "Eram pe banda de mers spre Pitești, ei veneau tot de la Câmpulung, cu viteză foarte mare, amețitoare. Mi-a intrat în spate, m-a sucit invers."
În urma impactului, tânărul de 17 ani, aflat pe bancheta din spate a murit pe loc. La scurt timp a fost declarat decedat și băiatul de 18 ani, care era în față, pe locul din dreapta.
Între timp, cel de la volan a fost transportat la spital, în comă.
Subcomisar Mădălin Zamfir, purtător de cuvânt IPJ Argeș: "Din primele cercetări se pare că șoferul nu deține permis de conducere pentru nicio categorie."
Șoferul autobuzului, în vârstă de 51 de ani, a fost testat cu etilotestul, iar rezultatul a fost zero.
Din cauza accidentului, traficul în zona a fost blocat timp de aproximativ trei ore.
Seymour Hersh, jurnalist castigator al premiului Pulitzer

Aproximativ 200.000 de oameni sunt aşteptaţi astăzi la mitingul PSD din Piaţa Victoriei, care se va desfăşura sub sloganul ”Vrem prosperitate, NU Securitate!”.
Filialele partidului au primit instrucţiuni ca participanţii - care sunt aduşi din toată ţara - să vină îmbrăcaţi în bluze albe sau în costume populare.
De asemenea, ei trebuie să fie dotați cu steguleţe tricolore și lanterne mici sau telefoane mobile cu blitz.
"Este un miting împotriva faptului că democraţia şi statul de drept sunt puse sub semnul întrebării. Vrem să arătăm că suntem decişi să mergem până la capăt", a transmis Liviu Dragnea în urmă cu câteva zile.
ora 15.00 Mihai Șora, despre mitingul PSD: ”Demnitatea este bunul cel mai de preţ al unei fiinţe omeneşti” 
ora 13.45 Vicepreşedintele social-democraţilor Mihai Fifor, ministru al Apărării, precizează că va participa la mitingul organizat sâmbătă seara în Piaţa Victoriei de PSD - ALDE pentru că el crede "cu toată tăria că România trebuie să fie cu adevărat o ţară democratică, o ţară în care libertăţile şi drepturile cetăţeanului să nu mai fie încălcate în cel mai abuziv mod posibil".
Inquam Photos/ Octav Ganea
ora 13.05 Preşedintele PNL, Ludovic Orban, susţine că mitingul organizat sâmbătă de social-democraţi "este o acţiune profund nedemocratică de intimidare a Opoziţiei, a magistraţilor, a oamenilor liberi, a funcţionarilor şi angajaţilor din sistemul public care nu răspund la comenzile politice".
Inquam Photos/ Octav Ganea
"Este limpede pentru orice om cu bun simţ. Nu poţi să faci miting contra abuzurilor atunci când eşti la putere. Abuzurile nu pot fi comise decât de cei care deţin puterea. Nu poţi să faci miting ca să protestezi împotriva ta. Raţiunile acestui miting sunt altele. În primul rând, alegerea locului de manifestaţie arată intenţia clară de a confisca locul simbolic în care protestează de un an şi jumătate cei care sunt împotriva PSD. Aduceţi-vă aminte că Firea a mai încercat o dată să confişte locul de manifestaţie, inventând un târg de Crăciun.”
ora 12.10 Primarul Capitalei, Gabriela Firea, anunţă că va participa la mitingul PSD, susţinând că trebuie sancţionat orice fel de abuz, în special cel de putere.
Firea mai susţine că încă din prima zi de la câştigarea alegerilor de către PSD, atât Guvernul, cât şi autorităţile locale au fost supuse unei campanii de denigrare, defăimare, transmiterea de informaţii false, manipulare şi boicotare a activităţii.
"Trăim într-o dictatură a minorităţii care nu s-a bucurat de votul românilor dar care vrea să confişte instituţiile prin fraudă politică şi morală. Prin minciună şi presiuni instituţionale", afirmă primarul Capitalei.
ora 11.30 PNŢCD susţine mitingul împotriva abuzurilor, a scris pe Facebook liderul formaţiunii, Aurelian Pavelescu, anunţând că va conduce o delegaţie a partidului la această manifestaţie.
"Aceasta nu este o simplă alegere politică, ci o obligaţie. PNŢCD nu poate accepta vreodată statul poliţienesc, folosirea cătuşelor pentru eliminarea adversarilor politici şi a oamenilor incomozi, controlul puterii de stat prin mijloace ilegitime. Primul principiu constitutiv al partidului, enunţat de Iuliu Maniu este "Democraţia desăvârşită", ceea ce nu se poate ignora. Altfel, PNŢCD ar însemna să-şi nege propria sa menire. PNŢCD nu poate alege nici calea "tăcerii", pentru că în întreaga lui existenţă partidul a ales calea luptei, refuzând să consimtă la nedreptăţi prefăcându-se că nu există ("Cine tace, consimte")", a postat Pavelescu.
ora 10.25 Ambasada Statelor Unite ale Americii la Bucureşti a postat pe site-ul său o Alertă cu privire la demonstraţiile care au loc sâmbătă în Bucureşti.
Conform sursei citate, "patru demonstraţii şi proteste separate sunt aşteptate sâmbătă; locul şi intervalul orar în care vor avea loc acestea se suprapune într-o oarecare măsură şi se aşteaptă un număr mare de participanţi; se estimează că traficul pietonal şi cel al autovehiculelor în aceste zone va fi afectat în mod negativ". 
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Sursa: Agerpres Pro TV

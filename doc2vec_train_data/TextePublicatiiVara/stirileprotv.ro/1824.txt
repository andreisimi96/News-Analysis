Platforma România 100 cere demisia lui Liviu Dragnea, pe care îl acuză că, pentru a scăpa de dosarele sale din jusție, este pe cale ”să scoată România de pe harta democrațiilor occidentale”.
”Președintele PSD și al Camerei Deputaților trebuie să demisioneze imediat din funcția deținută în statul român și să înceteze să-și mai folosească puterea politică pe care i-o conferă statutul public de președinte de Cameră parlamentară și de partid pentru a amenința magistrații, societatea civilă și alți cetățeni.
De asemenea, amenințările proferate de președintele PSD la adresa aliaților noștri strategici și structurilor europene și Nord-Atlantice din care facem parte, amenințări care au drept singură motivație lupta lui Liviu Dragnea cu dosarele sale penale, arată că pentru a scăpa de Justiție acest personaj este pe cale să scoată România de pe harta democrațiilor occidentale de care ne-am apropiat cu mari sacrificii în ultimii 30 de ani.” - se arată într-un comunicat.
Fondatorii Mișcării România Împreună (Ro+) susțin că atacurile lui Dragnea la adresa judecătorilor, procurorilor, președintelui României și a societății civile este ”o încercare disperată și grotescă de a timora Justiția”.
”Fondatorii Mișcării România Împreună (Ro+) atrag atenția că discursul violent, amenințător și plin de ură și invective folosit de Liviu Dragnea la adresa judecătorilor, procurorilor, președintelui României și a societății civile este o încercare disperată și grotescă de a timora Justiția, administrația prezidențială, membrii mișcărilor civice și alți cetățeni care apără valorile și principiile democratice în România. Acest lucru este inacceptabil și trebuie să înceteze de îndată prin demisia acestui personaj toxic pentru țară din toate funcțiile publice deținute” - spun cei de la Ro+.
Răspunsul lui Dacian Cioloș pentru cei care susțin că ar fi un ”un șomer de lux”
Platforma România 100 îl mai acuză pe Liviu Dragnea că ”a trecut toate liniile roșii ale moralității, decenței și respectului pentru justiție și funcția publică”.
”În lupta sa cu un personaj imaginar numit “statul paralel”, Liviu Dragnea a trecut toate liniile roșii ale moralității, decenței și respectului pentru justiție și funcția publică iar singura ieșire acceptabilă din această situație este demisia sa imediată din funcțiile deținute în statul român și în PSD, în cazul în care acest partid mai aspiră la statutul de organizație democratică.
Prin poziționarea liderilor săi împotriva procurorilor și a sistemului de justiție, PSD este departe de a mai fi compatibil cu principiile de funcționare ale democrației și cu legislația partidelor politice care cere tuturor organizațiilor politice respectarea ordinii de drept și a principiilor democratice.” - mai spun cei de la Ro+.
Recent, Dacian Cioloș a anunțat că Platforma România 100 nu se va transforma în partid şi nu va fi subordonată viitorului partid. "Ea va rămâne ca mişcare civică", a susţinut Cioloş.
Fostul premier a mai anunţat în 30 martie că a depus actele pentru înfiinţarea partidului "Mişcarea România Împreună".
Seymour Hersh, jurnalist castigator al premiului Pulitzer

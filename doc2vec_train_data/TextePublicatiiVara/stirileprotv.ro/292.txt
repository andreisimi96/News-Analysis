Și stațiunile de la munte au primit mii de turiști în aceste zile. Sinaia, Bran și Poiana Brașov au fost printre cele mai căutate.
Luni după amiaza, mulți sunt pe aglomeratul DN1, în drum spre casă. Alții și-au prelungit șederea, în așteptarea vacanței de 1 iunie.
Oricât de frumos ar fi, sejurul la munte se încheie întotdeauna cu nervi, pe DN1. O familie din Ploieşti a rămas cu maşina în pană după ce, spune şoferul, a fost nevoit să meargă trei ore cu viteza melcului.
Turist: "Cu a-ntâia, cu a doua, s-a stricat maşina. Bine că  (aleşii) merg cu elicopterul, cu antemergător, și noi ne luăm maşini noi şi le prăpădim pe străzile din România".
Turiste: "Ne cere taxe, ne cere de toate şi uite cum stăm".
Unul dintre cele mai bine păstrate secrete militare din Europa. Imagini din buncărul lui Tito
În acest weekend prelungit au fost mulţi turişti pe Valea Prahovei, dar şi în Braşov.
Bazarul din vecinătatea Castelului Bran a fost mai aglomerat ca niciodată. Turiştii au vrut să-şi cumpere o amintire din vacanţa de Rusalii. Primar într-o comună din Giurgiu, un domn e decis să schimbe moda în materie de încălţări.
Marin Ghidănac: "Toată comuna e numai şantier. Şi o să mergeţi pe şantier cu opincile. Da, sigur că da".
Foarte apreciate au fost şi brânzeturile produse de ciobanii din Bran.
Mirela Stoica: „Ne place brânza de burduf în coajă de brad, copiilor le place cașul afumat. Trebuie să le ducem şi lor ceva."
În drumul spre casă, mulţi turişti au mai zbovit câteva ore pe poteci de munte. Aflate între Bran şi Predeal, Cheile Rasnoavei au fost alegerea ideală pentru cea mai frumoasă fotografie de vacanţă.
Turist: „Am venit pentru două zile, mai facem ultima fotografie apoi ne facem bagajul şi pornim spre casă".
Urmează o săptămână scurtă de lucru - de numai trei zile. Conştienţi că ar pierde mai mult timp pe drum, aceşti turişti şi-au prelungit şederea la munte.
Marin Tănase: "Sunt bolnav".
Reporter: "Şi ce boală aveţi"
Marin Tănase: "Mă doare mâna".
Reporter: "Ah, şi aţi venit aici la tratament?"
Marin Tănase: "Da!"
Reporter: "Ce medicamente luaţi?"
Marin Tănase: "Bere!"
Daniel Cojocaru: "Încă o zi în plus pentru că putem, avem concediu, şi legăm cele două zile de sărbatoare, 1 iunie şi Rusaliile".
Peste câteva zile, un nou val de turişti va veni la munte, de ziua copilului.

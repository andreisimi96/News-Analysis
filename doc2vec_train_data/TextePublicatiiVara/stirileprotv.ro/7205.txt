Armata israeliană a anunţat că a lovit în noaptea de marţi spre miercuri aproximativ 25 de ţinte în Fâşia Gaza, ca ripostă la tiruri cu rachetă provenind din teritoriul palestinian, informează AFP.
Armata israeliană a indicat într-un comunicat că a înregistrat circa 30 de tiruri cu proiectile, între care cu rachete, în cursul nopţii dinspre Fâşia Gaza în direcţia Israelului.
Aceste noi ostilităţi intervin într-un climat de tensiune sporită de mai multe săptămâni în interiorul şi în jurul Fâşiei Gaza, situată între Israel, Egipt şi Marea Mediterană.
Diferiţi actori internaţionali şi-au exprimat îngrijorarea faţă de aceste tensiuni în creştere şi degradarea situaţiei umanitare şi economice în Fâşia Gaza, avertizând împotriva riscului unui nou război.
Mişcarea Hamas, care controlează Fâşia Gaza, şi Israel s-au confruntat în trei războaie începând cu anul 2008 şi respectă, începând cu 2014, de la ultimul lor conflict, un armistiţiu, pus la încercare cu regularitate de acte ostile.
"Organizaţia teroristă Hamas a luat la ţintă civili israelieni în cursul nopţii, supunându-i la un puternic atac cu rachete, atrăgând Fâşia Gaza şi populaţia sa civilă pe o pantă tot mai nefastă", susţine armata israeliană.
Seymour Hersh, jurnalist castigator al premiului Pulitzer

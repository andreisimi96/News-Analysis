Monica Belluci și Naomi Campbell s-au aflat pe podium la prezentarea unei colecții vestimentare masculine. Nu este însă nimic ciudat, în condiţiile în care colecţia respectivă e semnată de faimosul cuplu Dolce&Gabbana.
Defilarea a avut loc la Săptămâna modei de la Milano.
Câteva manechine, vedete ale podiumurilor de prezentare - Naomi Campbell, Monica Belluci sau Marpessa Hennink - au purat de data aceasta ţinute masculine.
A fost multă strălucire la prezentarea colecţiei Dolce and Gabbana. Explozia de culoare - cu câte un strop alb negru ici, colo - a creat o atmosferă veselă, ca de plajă. Manechinele au purtat însă şi costume de o eleganţă rafinată, uneori de un alb imaculat, dar cu accesorii aurii, amintind de turlele bisericilor în stil baroc din Sicilia, adorată de cei doi designeri.
Printr-o subtilă „inginerie", designerii au implantat și ADN din nordul Italiei, în stilul Milano, cu pantaloni negri tricotați sau cămăși cu imprimeuri îndrăznețe. Iar din categoria accesorii, au făcut parte și măştile chirurgicale, probabil o trimitere la smoggul care sufocă marile oraşe.
Creații excentrice dedicate stilului punk, la Săptămâna Modei de la Paris
Pentru a sublinia universalitatea colecției, pe podium au urcat reprezentanţi ai influenţei generaţii milenare, dar și manechine cu ținute destinate parcă aristocraților. N-au lipsit nici oamenii obişnuiţi, femeile în vârstă, familiile cu copii sau cuplurile de homosexuali.
Paris Hilton s-a alăturat manechinelor la prezentarea unei colecții de modă sport, semnate de designerul german Philip Plein, care a transformat podiumul de prezentare într-un teren de tenis.
Designerul Kean Etro a încercat să aducă laolat[ cultura din diferite părţi ale Lumii - Asia de Sud Est, Africa sau Japonia. Armonia şi sustenabilitatea au fost temele centrale la aceasta defilare, ce a inclus ţesături din fibre naturale şi coloranţi vegetali.
Seymour Hersh, jurnalist castigator al premiului Pulitzer

Jurnalistul Cristian Tudor Popescu a trăit momente de tensiune și emoție la cote maxime în timpul comentariului finalei câștigate de Simona Halep la Roland Garros.
După ce Simona Halep a reușit să obțină mingea de meci, comentatorul sportiv Mihai Mironică a fost întrerupt de Cristian Tudor Popescu din anunțul că Simona urma să câștige Roland Garros, la 40 de ani după ce Virginia Ruzici se impunea la French Open.
”Te rog Mihai, hai să tăcem, mă doare creierul. Să tăcem ca la biserică!”, i-a transmis plin de emoție CTP. Apoi, a urmat descătușarea. Ambii comentatori și-au ținut cu greu în frâu emoțiile după ultimul punct al meciului.
„E cea mai fericită zi din viaţa mea!“ a reacționat Cristian Tudor Popescu după o perioadă în care a tăcut. Prezentatoarea Andreea Esca a dezvăluit apoi că lui CTP i-au dat lacrimile în studioul ProTV.
Tags: cristian tudor popescu, simona halep, mihai mironica,
CTP, după victoria Simonei Halep: Această fată poate să fie un model pentru toți tinerii din această țară

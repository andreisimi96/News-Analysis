La aproape trei ani de la moartea prin sufocare a 71 de migranţi într-un camion frigorific descoperit abandonat pe o autostradă din Austria în august 2015, tribunalul din Kecskemét, sudul Ungariei, a pronunţat joi pedepse de 25 de ani de închisoare.
Cei 71 de migranţi - 59 de bărbaţi, opt femei şi patru copii -, proveniţi din Siria, Irak şi Afganistan, au fost înghesuiţi de traficanţi într-un mic camion frigorific, murind sufocaţi pe drumul din Ungaria spre Austria, o dramă care a şocat lumea întreagă.
Procuratura a cerut închisoare pe viaţă pentru cei patru bărbaţi, între care şeful reţelei de traficanţi, Samsoor Lahoo, un afgan în vârstă de 31 de ani. Ceilalţi trei principali acuzaţi, între care şi şoferul camionului, sunt cetăţeni bulgari.
Ceilalţi zece acuzaţi au fost condamnaţi la pedepse cuprinse între 3 şi 12 ani de închisoare, la sfârşitul unui proces care a început în iunie 2017.
Victimele, care voiau să ajungă în Germania, au fost îmbarcate în camion în sudul Ungariei, nu departe de frontiera cu Serbia, pe 26 august 2015. Înghesuiţi în 14 metri pătraţi, cu mai puţin de 30 de metri cubi de aer pentru a respira, victimele au murit în mai puţin de trei ore.
Spania va primi ambarcațiunea cu cei 629 de migranți, refuzați de autoritățile italiene
Camionul a fost descoperit abandonat cu trupurile migranţilor înăuntru pe o autostradă din Austria în apropiere de Parndorf, la frontiera cu Ungaria.
Înregistrările telefonice realizate de poliţia ungară au stabilit că Samsoor Lahoo i-a interzis în mod explicit şoferului să deschisă uşile camionului, chiar dacă acesta auzea bătăi puternice şi strigăte de ajutor din interior. 'În niciun caz nu trebuie să deschizi uşa. Dacă mor oameni înăuntru, aruncă-i într-o pădure în Germania', spunea şeful reţelei de traficanţi.
Ancheta a stabilit că este vorba despre migranţi care au fugit de teama conflictelor din Siria, Irak şi Afganistan. Dosarul a fost transferat Ungariei în toamna lui 2015, autopsiile efectuate stabilind faptul că moartea celor 71 de migranţi a survenit prin sufocare în compartimentul închis ermetic, în timp ce camionul se afla încă pe teritoriul ungar. Trupurile victimelor, cu excepţia unuia singur, au fost identificate. Majoritatea au fost predate familiilor, restul fiind îngropate la Vien
Seymour Hersh, jurnalist castigator al premiului Pulitzer

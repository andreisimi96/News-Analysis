Vreţi să nu mai fiţi angajati şi să aveţi propria afacere? Mulţi corporatişti au renunţat la birou şi au cumpărat un food-track, adică şi-au deschis o firmă cu mâncare de stradă.
Investiţia iniţială este între 10 mii şi 30 de mii de euro, iar banii pot fi recuperaţi într-un an sau doi. Afacerea prinde tot mai bine pe la noi. De la pizza şi burgeri, până la frigărui şi clătite, orice se poate prepara într-o rulotă cochetă, dotată cu o bucătărie.
Cum cerere există pentru astfel de camionete cu mâncare, şi oferta creşte. Organizatorii unui festival de mâncare de stradă din Bucureşti susţin că numărul lor se triplează de la an la an. E adevărat, însă, că preţurile sunt apropiate de cele din restaurantele clasice.
Cei care pun bazele unei astfel de afaceri investesc între 10 şi 30 de mii de euro, dar îşi recuperează banii în cel mult doi ani. Trebuie să investească într-o rulotă şi să echipeze bucătăria.
ISAC ANDREI, proprietarul unei rulote: "De la 15 mii de euro am pierdut şirul, pentru că din lipsă de experienţă a trebuit să mai investim, să modificăm camionul. Noi suntem trei prieteni care ne-am dat demisia de la job-urile pe care le aveam. Eu sunt inginer constructor, colegii mei erau în mediul bancar şi am urmărit o pasiune care a dat roade. Noi gestionam totul, noi suntem şi contabili şi furnizori".
Platformele online de finanțare, rampe de lansare pentru tinerii antreprenori români
Nici angajaţii nu sunt uşor de găsit şi sunt atraşi cu salarii bune şi bonusuri, în funcţie de vânzări.
De curând s-a înfiinţat şi o asociaţie a camionetelor cu mâncare şi se pregăteşte şi o lege specială pentru ele. Astfel că în curând le vom vedea mai des, nu doar la festivalurile de mâncare, ci şi pe stradă.

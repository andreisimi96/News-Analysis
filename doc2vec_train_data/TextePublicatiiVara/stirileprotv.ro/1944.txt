Preşedintele american Donald Trump a declarat miercuri că Phenianul nu mai reprezintă o ameninţare nucleară, la revenirea sa în SUA după summitul istoric de marţi din Singapore cu liderul nord-coreean Kim Jong Un, relatează Reuters.
"Toată lumea se poate simţi acum mult mai în siguranţă decât în ziua când am fost învestit în funcţie. Nu mai există o Ameninţare Nucleară din partea Coreei de Nord. Întâlnirea cu Kim Jong Un a fost o experienţă interesantă şi foarte pozitivă. Coreea de Nord are un mare potenţial pentru viitor!" - a scris Trump pe Twitter.
Just landed - a long trip, but everybody can now feel much safer than the day I took office. There is no longer a Nuclear Threat from North Korea. Meeting with Kim Jong Un was an interesting and very positive experience. North Korea has great potential for the future!
— Donald J. Trump (@realDonaldTrump) June 13, 2018
Coreea de Nord nu mai reprezintă "cea mai mare şi cea mai periculoasă problemă" pentru Statele Unite, a adăugat liderul de la Casa Albă.

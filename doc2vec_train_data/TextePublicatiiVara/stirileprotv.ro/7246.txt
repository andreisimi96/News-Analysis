Inspiraţi de comportamentul vesticilor, românii trec tot mai rar prin magazine şi se declară fanii cumpărăturilor făcute rapid, din faţa calculatorului sau a telefonului.
Comerţul online a crescut la noi cu 30% în ultimul an şi tot atât este estimată creşterea şi pentru 2019. Tocmai de aceea, firmele din domeniu anunţă investiţii de sute de milioane de lei în depozite, tehnologie pentru sortarea produselor şi în site-uri cât mai prietenoase.
Peste 6 milioane de români, adică jumătate dintre cei cu acces la internet, fac cumpărături online în fiecare lună.
Fie că vorbim de electrocasnice, îmbrăcăminte şi încălţăminte sau cosmetice, vânzările online sunt mai mari în toate domeniile. Studiile arată o creştere de 30% în ultimul an. 
Evoluţia pieţei se vede cel mai bine de la ieşirea din oraş. Sunt zeci de depozite, cele mai multe ale unor magazine online. Iar până la finalul anului un retailer va construi cel mai mare depozit din Europa de Est, de 120.000 de mp. Cam cât două-trei mall-uri la un loc.
A comandat online un televizor si a avut o surpriza de proportii cand a primit coletul. Ce a gasit in cutie un sucevean
Investiţiile în acest domeniu sunt uriaşe, aşadar.
Iulian Stanciu, EMag: ”Am investit 63 de milioane anul trecut şi anul ăsta tot cam atât. Asta înseamnă de fapt posibilitatea de a fi mai productivi prin echipamente inteligente, benzi automate de transport, benzi automate de sortare a produselor, astfel încât ne permitem şi să oferim un serviciu mai ieftin clientului.” 
Sergiu Chircă, Elefant: ”Investim în tehnologie. Tehnologia înseamnă şi platforma de e-commerce, module menite să îţi îmbunătăţească experienţa ca utilizator.”
Şi dacă în Statele Unite, de exemplu, multe mall-uri au ajuns cu lacătul pe uşă, un studiu recent arată ca la noi unul din doi clienţi se duc întâi magazin să vadă produsul fizic şi apoi îl cumpăra online. Desigur, după ce compară şi preţurile. 
Bogdan Spuză, realizator studiu: ”Această comparaţie se face atât înainte, cât şi în timpul cumpărăturii. Clientul este în magazin şi intră pe net şi vede la magazine concurente dacă sunt preţuri mai bune.” 
Raluca Radu, answear.ro: ”Oferta este mult mai mare decât cea dintr-un magazin fizic. Sunt clienţi care sună spun că s-au dus într-un magazin fizic, le-a plăcut un produs, dar poate nu au găsit mărimea lor sau poate nu era în stoc şi comandă online.”
Principalii retaileri online au anunţat că se extind în următoarea perioadă şi fac angajări. Vor fi disponibile sute de posturi noi în acest domeniu.

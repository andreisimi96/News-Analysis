Vânătorii irlandezi de pedofili au prins un român bănuit că abuza sexual copii.
Suspectul a încercat să racoleze o fetiță, pe internet, și i-a trimis clipuri cu caracter pornografic. Apoi, ar fi șantajat-o ca să se poată întâlni cu ea. În acel moment, suspectul a fost demascat de grupul de părinți, care au chemat poliția.
Bărbatul a fost prins într-o parcare din Irlanda. Grupul de voluntari a înregistrat video întreaga discuţie şi l-a înfruntat pe presupusul agresor sexual, încercând să îl determine să mărturisească.
"- Ştiu că ai trimis astăzi un film pornografic unui copil. Aşa e?
- Ba da. Ba da, pentru că eu sunt fata căreia i-ai trimis mesaje.
- Da, eu, eu sunt fata căreia i-ai trimis mesaje. Eşti îngrozitor!"
Pus în fața mesajelor pe care le-ar fi trimis, bărbatul a încercat să fugă, însă voluntarii au aleargat după el şi l-au prins. Apoi, a fost chemată poliţia.
Ce spun psihologii despre pastorul olandez din România care şi-a violat nepotul
Nu este prima oară când un român ajunge în mâinile unor astfel de voluntari. În urmă cu doi ani, doi români au fost prinşi de o asemenea asociaţie în Marea Britanie. Unul dintre ei, Adrian Stroe, a fost predat atunci poliţiei, care l-a arestat preventiv.
În ţările occidentale, părinţii unor copii abuzaţi sexual s-au organizat în asociaţii care încearcă să îi prindă pe pedofili în flagrant. Ei au un parteneriat cu poliţia, care răspunde apelurilor lor, în regim de urgenţă.

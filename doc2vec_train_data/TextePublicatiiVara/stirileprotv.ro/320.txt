Sena ar putea deveni curând o alternativă pentru străzile aglomerate ale Parisului. Pe apele fluviului se testează deja nişte vehicule electrice silenţioase, care ar putea asigura de anul viitor un serviciu de taximetrie acvatică.
Firma care le-a construit speră să le introducă nu doar la Paris, ci în 250 de oraşe din lume.
O maşină zburătoare acvatică, aşa cum o descriu constructorii ei, a ajuns de curând la Paris. Sea-bubble, aşa cum se numeşte vehiculul, se ridică pe două eleroane la 50 de centimetri deasupra apei atunci când prinde puţină viteză. În acest fel, forţa de frecare e redusă cu 40 la sută, ceea ce înseamnă o eficienţă energetică mai mare.
Anders Bringgdal, designerul vehiculului: "Am creat un sistem de transport prietenos cu mediul. Scopul e să evităm ca toată lumea să fie prinsă în trafic şi să polueze oraşul. Încercăm să scăpăm de asta. Vehiculul nostru nu face valuri, nu face zgomot şi nu poluează."
Seabubble atinge o viteză de 50 de kilometri pe oră şi e propulsat cu ajutorul a două elice puse în funcţiune de un motor electric care se încarcă de la soare. Şi, în lipsa traficului, distanţele se parcurg mult mai rapid.
Imigrantul ilegal din Mali care a salvat un copil, la Paris, va primi cetățenia franceză
Anders Bringgdal, designerul vehiculului: "Dacă sunt în Bastilia, mi-ar lua 8 minute să ajung la Turnul Eiffel, faţă de 45 de minute cu maşina."
Vehiculul poate transporta patru persoane, pe lângă pilot, iar producătorii şi-ar dori să devină până la urmă un fel de Uber pe Sena.
Melissa Bell, CNN Paris Correspondent: "Există încă multe obstacole pentru cei care încearcă să pună aceste vehicule pe râurile din lume. Lucruri precum reglementările care există pe râurile din oraşele mari sau găsirea de operatori care să le pună la dispoziţia unui public larg."
Semn al dificultăţilor pe care le are de trecut, până şi testele au fost amânate cu şase luni, pentru că Sea-bubble merge cu o viteză de două ori mai mare decât limita admisă pe Sena.
Seymour Hersh, jurnalist castigator al premiului Pulitzer
Macron a postat pe Facebook poze cu imigrantul care a salvat un copil. Prima declarație a acestuia
Imigrantul ilegal din Mali care a salvat un copil, la Paris, va primi cetățenia franceză

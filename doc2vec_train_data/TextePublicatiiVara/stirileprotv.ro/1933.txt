Preşedintele Klaus Iohannis a declarat, miercuri, că nivelul ridicat al analfabetismul funcţional din România se reflectă inclusiv în "înaltele sfere ale politicii româneşti".
Șeful statului a avertizat că România se confruntă cu o problemă serioasă în ceea ce privește educația, în condițiile în care, în prezent, există un nivel de 42 % de analfabeți funcțional, adică persoane care știu să scrie și să citească, dar nu înțeleg unii termeni.
"Sistemul educaţional trebuie să aibă capacitatea de a face o diferenţă reală în nivelul de cunoştinţe ale copiilor, nu doar să bifeze un număr de ani petrecuţi pe băncile şcolii. Aceasta este o lecţie care se aplică şi României, în condiţiile în care un studiu din 2016 ne avertizează că ne confruntăm cu o rată de analfabetism funcţional de 42 de procente care se reflectă foarte vizibil şi în înaltele sfere ale politicii româneşti", a declarat Iohannis, la lansarea raportului "World Development Report 2018: Learning to Realize Education's Promise", care a avut loc la Biblioteca Centrală Universitară "Carol I"
Președintele a mai spus că efectele acestei situații se vede inclusiv în politica românească - făcând aluzie la gafele premierului Viorica Dăncilă.
”Drept rezultat, continuăm să ne îndepărtăm de obiectivul Europa 2020 sau douăzeci douăzeci, cum se spune mai nou, în domeniul părăsirii timpurie a școlii cu o cifră de peste 18 %.” - a spus președintele României.
În aprilie, premierul Viorica Dăncilă a ajuns ținta ironiilor pe Facebook, după ce a pronunțat greșit ”anul 2020”. VIDEO AICI.
Sinteza declarațiilor președintelui Klaus Iohannis:
- Banca Mondială a fost un partener important pentru țara noastră, mai ales pe parcursul perioadei de tranziție pe care am traversat-o.
- Dezvoltarea capacității administrative, ca să mă exprim așa, nu este la nivelul pe care ni-l dorim cu toții.
-  Sistemul educațional trebuie să aibă capacitatea de a face o diferență reală.
- Ne confruntăm cu o rată de analfabetism funcțional de 42 de procente, care se reflectă foarte vizibil și în înaltele sfere ale politicii românești.
- Trebuie să garantăm accesul la educație de calitate. La nivel național ne confruntăm cu o rată ridicată de abandon școlar.
-  Cei care sunt direct vizați, de multe ori nu înțeleg, fiindcă sunt preocupați de alte și alte chestiuni. Cred că și sistemul educațional are vina lui. Sistemul are rezultatele lui, le vedem zilnic la televizor. Este clar că într-o țară cu natalitate redusă un sistem de pensii gestionat preponderent de stat nu este sustenabil.
- Nevoile educaționale ale copiilor se schimbă constant, la fel și nevoile de predare. 
- Alternativa de a continua fără viziune în educație este una a instituirii haosului. Numprul mare din zona legii educației, adesea contradictorii, denotă că la noi se face politică educațională după ureche. Raportul de azi arată că eșecurile pot și explicate prin politici nesănătoase. Riscurile unei abordări haotice sunt foarte mari și rezutlatele pot fi foarte grave.
- Cred că am recunoscut cu toții în raportul care tocmai s-a prezentat idei pe care și noi le-am avut, probleme pe care și noi le-am identificat, soluții care, culmea, le știam și noi, dar oare de ce nu le-am aplicat?
- Vreau să reiterez că nu am construit proiectul prezidențial România educată pentru că și eu sunt profesor. O societate needucată este o societate pierdută. 
- Fiindcă eu îmi doresc pentru țara meea ca și generațiile viitoare să o ducă mai bine decât o ducem noi și pentru că avem problema reală demografică și singura șansă reală este educația, am decis să începem acest proiect. Vă invit să participați. Vă mulțumesc.  
Seymour Hersh, jurnalist castigator al premiului Pulitzer

Un tânăr de 22 de ani din Petroşani a murit după ce a căzut de la etajul zece al blocului în care locuia, în încercarea de a se salva după ce locuinţa i-a fost cuprinsă de un incendiu.
Potrivit reprezentanţilor Inspectoratului pentru Situaţii de Urgenţă Hunedoara, un incendiu a izbucnit într-un apartament al unui bloc cu zece etaje din Petroşani.
Proprietarul locuinţei, un tânăr de 22 de ani, care locuia singur în apartament ar fi încercat să se salveze şi a căzut de la fereastră.
”În cursul nopţii, pompierii Detaşamentului Petroşani au intervenit pentru stingerea unui incendiu izbucnit într-un apartament situat la etajul 10 al unui bloc de pe strada Aviatorilor din Petroşani. Ajunşi la locul desfăşurării incendiului, pompierii militari au constatat că focul se manifesta într-o cameră, iar în faţa blocului se afla o victimă decedată, cel mai probabil în urma traumatismelor suferite prin cadere de la înălţime. Pompierii au stins rapid incendiul care se manifesta la obiectele textile şi materialul lemnos dintr-o cameră după care au tras concluzia că, cel mai probabil, focul s-a iniţiat de la o ţigară aprinsă. În operaţiuni au fost implicate două echipaje de stingere şi unul de prim ajutor de la Detaşamentul de Pompieri Petroşani”, au transmis reprezentanţii ISU Hunedoara, potrivit news.ro. 
CLICK AICI pentru a instala GRATUIT aplicatia Stirile ProTV pentru telefoane Android si iPhone!
Seymour Hersh, jurnalist castigator al premiului Pulitzer

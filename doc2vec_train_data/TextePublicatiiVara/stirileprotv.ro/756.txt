Politia de Frontiera Romana
Polițiștii de frontieră din cadrul I.T.P.F. Sighetu Marmației au descoperit și confiscat din patru autoturisme, în P.T.F. Siret și pe comunicații, cantitatea de peste 10.000 pachete țigări de proveniență ucraineană.
Comunicatul Poliţiei de Frontieră
În data de 31 mai a.c., începând cu ora 23.00, s-au prezentat în P.T.F. Siret, jud. Suceava, pe sensul de intrare în țara, trei cetățeni români, doi bărbați și o femeie, cu vârste cuprinse între 27 și 59 de ani.
Primul cetățean s-a prezentat, pentru efectuarea formalităților de frontieră, la volanul unui autoturism marca Citroen.
În baza unei analize de risc, poliţiştii de frontieră împreună cu lucrătorii vamali au efectuat un control amănunțit asupra mașinii și bagajelor.
Astfel, a fost descoperită ascunsă și nedeclarată, în vederea sustragerii de la controlul vamal, în husele scaunelor și sub mocheta podului pedalier cantitatea de 1.180 pachete de țigări, marca Rothmans, de proveniență ucraineană. Țigările în valoare de 1.170 lei au fost ridicate în vederea confiscării, iar șoferul a fost sancţionat contravenţional cu amendă în valoare de 8.000 lei.
Microbuz oprit la frontieră. "Comoara" pe care au găsit-o poliţiştii înăuntru
Al doilea cetățean român s-a prezentat la volanul unui autoturism marca Volkswagen. În urma unui control, polițiștii de frontieră împreună cu lucrătorii vamali, au descoperit ascunse în semiaripi și în portierele din spate ale mașinii, cantitatea de 1.000 pachete țigări. Întreaga cantitate de țigări a fost ridicată în vederea confiscării, iar conducătorul auto sancționat contravențional de către autoritatea vamală cu amendă în valoare de 6.000 lei.
Al treilea autoturism descoperit cu țigări era tot marca Volkswagen și era condus de către o femeie. La controlul mașinii, au fost descoperite ascunse și nedeclarate, în vederea sustragerii de la controlul vamal, sub mocheta scaunelor din față, precum și în spătarul acestora, 670 pachete țigări de proveniență ucraineană. Țigările în valoare de 1000 lei au fost ridicate în vederea confiscării, iar femeia sancționată contravențional cu amendă în valoare de 5.000 lei.
Ieri, 01 iunie a.c., lucrători din cadrul Serviciului Teritorial PF Satu Mare, pe timpul unei acțiuni specifice desfășurată în zona de responsabilitate, au încercat să oprească în trafic, pentru control, pe raza municipiului Satu Mare, un microbuz, marca Ford.
Conducătorul auto nu a oprit la semnalele regulamentare efectuate de către polițiștii de frontieră, continuându-și deplasarea în mare viteză.
S-a trecut la urmărirea autovehiculului în cauză, iar la scurt timp lucrătorii noștri au descoperit microbuzul abandonat, iar în interiorul acestuia au putut fi observate mai multe colete cu țigări.
Polițiștii de frontieră au procedat la monitorizarea zonei în vederea reținerii șoferului, iar autoturismul cu țigări a fost transportat la sediul poliției de frontieră, în vederea continuării cercetărilor.
În urma inventarierii coletelor a rezultat cantitatea de 7.497 pachete țigări, de diferite mărci, în valoare de 87.700 lei, cantitate ce a fost ridicată în vederea confiscării.
Microbuzul folosit la activitatea infracțională, în valoare de 12.000 lei, a fost indisponibilizat la sediul serviciului până la finalizarea cercetărilor.
În continuare se fac verificări pentru identificarea persoanelor implicate și a documentării întregii activități infracționale.
Seymour Hersh, jurnalist castigator al premiului Pulitzer
Sursa: Politia de Frontiera Romana

Spectacol pe cerul de deasupra Sebeșului. Sute de împătimiţi ai aeromodelismului, veniţi din toate colţurile ţării, şi-au etalat avioanele în miniatură care copiază modele celebre.
Pasionaţii acestui sport şi-au exersat măiestria. Un aeromodel poate executa toată gama de acrobaţii permisă unui avion real. Preţul unui asemenea aparat la scară redusă porneşte de la 100 de lei, însă cu îmbunătăţiri poate ajunge la mii de euro.
Competiţia se ţine la Râpa Roșie, unde se întrec în fiecare an amatorii de jucării pentru oameni mari. Avioanele şi elicoptere dirijate prin telecomandă, le dau ocazia piloţilor de la sol să-şi etaleze îndemânarea prin acrobaţii spectaculoase.
Cristian a descoperit aeromodelismul acum 12 ani şi spune că îi dă o senzaţie de libertate.
Cristian Mâţica. aeromodelist Arad: "Face acrobaţii 3D pe care un elicopter adevărat nu le-ar putea face pentru că nu rezistă structura elicopterului şi nici pilotul la forţele la care sunt supuse. Costă cam 2.000 de euro.”
Ciprian, de 37 de ani, a venit la festival că îşi etaleze elicopeterele în miniatură construite de el.
Ciprian Pop, aeromodelist Cluj Napoca: "În varianta asta am ajuns la 8.000 de lei. E o tradiţie, eu vin de cel puţin 7 ani."
Şi Paul, un neamţ în vârstă de 59 de ani are această pasiune de când era un băieţandru, şi spune că nimic nu se compară cu bucuria pe care o simţi când, după sute de ore de lucru, aparatul de zbor în miniatură este pregătit de decolare.
Paul Walter, aeromodelist: ”Modelismul îl fac de când aveam 11 ani şi am rămas cu boala asta, că nu sunt limite de vârsta aici.”
Spectatorii au stat cu ochii aţintiţi spre cer, ca la un show cu avioane reale.
Întâlnirea aeromodeliştilor are deja tradiţie: a ajuns la a XVII-a ediţie.
Seymour Hersh, jurnalist castigator al premiului Pulitzer
Tags: aeromodele, sebes,
Pasionatii de parapante si aeromodele au facut spectacol pe cer in Alba si Sebes: "Am impresia ca sunt ca un vultur"

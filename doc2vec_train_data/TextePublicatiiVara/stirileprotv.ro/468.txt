Jurnalistul rus Arkady Babchenko, despre care presa a relatat marți că ar fi fost asasinat la Kiev, este în viață.
El a apărut miercuri la o conferință de presă la care participau mai mulți jurnaliști, care așteptau cele mai noi informații din partea autorităților, privind presupusul asasinat, informează BBC News și The Guardian .
Russian journalist Arkady #Babchenko alive after staging his murder: pic.twitter.com/Ab7yV4LmOk
— Polina Ivanova (@polina__ivanova) May 30, 2018
La respectiva conferință, șeful serviciilor de securitate ucrainene Vasiyl Hrytsak preciza că „asasinatul” ar fi fost înscenat, astfel încât să „expună” agenții ruși. La rândul său, soția lui Babchenko precizase că jurnalistul a fost împușcat la nivelul spatelui, când a ieșit din apartament.
Potrivit oficialilor citați de The Guardian, Babchenko – critic la adresa regimului de la Kremlin – și-ar fi înscenat moartea într-o operațiune coordonată cu poliția ucraineană, ca parte dintr-o anchetă privind o serie de amenințări cu moartea pe care jurnalistul le-a primit. Înscenarea fusese planificată de mai bine de o lună.
Jurnalistul rus Arkadi Babcenko, un critic al Kremlinului, a fost ucis la Kiev
„Îi cer scuze soției mele”, a spus jurnalistul, la conferința de presă, precizând că aceasta - cea care l-a și găsit sângerând în casă - nu a știut nimic.
Arkady Babchenko, corespondent de război, a fugit din Rusia în 2017, după ce a primit amenințări cu moartea pentru mesajele pe care le posta pe rețelele de socializare. În ultimii ani, mai mulți jurnaliști și dizidenți au fost uciși la Kiev, iar anchetele au rămas nerezolvate.
Seymour Hersh, jurnalist castigator al premiului Pulitzer
Sursa: BBC NEWS The Guardian

Un autoturism Tesla condus de regizorul britanic Michael Morris a izbucnit în flăcări în trafic, pe bulevardul Santa Monica din Los Angeles.
Într-un filmuleț postat pe Twitter de Mary McCormack, soția regizorului, se poate observa cum autoturismul este cuprins de flăcări.
„N-a avut loc niciun accident, s-a întâmplat din senin în trafic, pe bulevardul Santa Monica. Mulțumesc cuplului drăguț care i-a făcut semn să oprească. Îi mulțumesc lui Dumnezeu că fetițele mele nu erau și ele în mașină”, a scris ea.
La scurt timp, pompierii au venit să stingă flăcările. Nicio persoană nu a fost rănită, în urma incidentului. În acest context, reprezentanții Tesla au precizat că cercetează acest „eveniment neobișnuit”, conform ABC News, citat de BBC .
@Tesla This is what happened to my husband and his car today. No accident,out of the blue, in traffic on Santa Monica Blvd. Thank you to the kind couple who flagged him down and told him to pull over. And thank god my three little girls weren’t in the car with him pic.twitter.com/O4tPs5ftVo
— Mary McCormack (@marycmccormack) June 16, 2018
„Colaborăm cu autoritățile locale și ne bucurăm că șoferul este în siguranță. Este un eveniment neobișnuit și facem cercetări să vedem ce s-a întâmplat”, a precizat un purtător de cuvânt.
Compania își promovează mașinile electrice precizând că sunt mai puține șanse ca acestea să izbucnească în flăcări decât cele care funcționează pe bază de combustibil.
Michael Morris a fost regizor la teatrul londonez Old Vic. Totodată, el a coalborat la realizarea serialului american „13 Reasons Why”.
Seymour Hersh, jurnalist castigator al premiului Pulitzer
Sursa: BBC NEWS

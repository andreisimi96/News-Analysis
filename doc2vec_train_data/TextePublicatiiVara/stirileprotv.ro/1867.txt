Inquam Photos / Octav Ganea
Ambasadorul Marii Britanii în România, Paul Brummell, a declarat marţi că pentru România lupta împotriva corupţiei este importantă şi şi-a exprimat speranţa că vor fi făcute progrese în continuare în acest domeniu.
Întrebat despre procurorul-şef al DNA, Laura Codruţa Kovesi, el a răspuns că nu este rolul său să comenteze performanţele profesionale ale magistraţilor.
"Nu este rolul meu de a comenta despre performanţele profesionale ale magistraţilor. Este exclusiv sarcina autorităţilor respective. Pot să spun că lupta împotriva corupţiei şi stabilirea statului de drept reprezintă o sarcină foarte importantă aici în România. Marea Britanie a fost întotdeauna gata să ajute. De exemplu, am organizat la Londra în 2016 un summit mondial împotriva corupţiei cu participare consistentă din România. În fiecare an, rapoartele MCV au apreciat rolul organizaţiei anticorupţie precum DNA, DIICOT şi ANI în această luptă. Rapoartele MCV au înregistrat întotdeauna progrese în unele domenii, dar au şi subliniat că trebuie să fie făcute mai multe progrese. Ceva important pentru România este lupta împotriva corupţiei, este importantă pentru toate ţările din lume, inclusiv pentru Marea Britanie", a spus Brummell, la recepţia oferită cu prilejul Zilei de naştere a Reginei Elisabeta a II-a. La eveniment a participat și Laura Codruța Kovesi.
El şi-a exprimat speranţa că în România vor fi făcute progrese în continuare.
"Mandatul meu se termină acum (...), iubesc România şi cred că trebuie să fiu optimist pentru România, sunt oameni care fac lucruri foarte bune aici şi sper că progrese vor fi făcute în continuare. (...) Eu cred că românii sunt foarte inteligenţi. Voi ştiţi ce trebuie să fie făcut aici", a precizat Brummell
Seymour Hersh, jurnalist castigator al premiului Pulitzer
Tags: paul brummell, ambasador, laura codruta kovesi,
Florin Iordache spune că dacă Iohannis nu o demite pe Kovesi ”este un atac la statul de drept”
Iohannis, despre motivarea CCR privind revocarea lui Kovesi: ”Mai avem un pic de citit”
”Avem un superministru al Justiției?” Iohannis, despre motivarea CCR în cazul Kovesi, suspendarea sa și un posibil referendum
Lupta anticorupție, temă de discuție între ambasadorul Paul Brummell și Laura Codruța Kovesi

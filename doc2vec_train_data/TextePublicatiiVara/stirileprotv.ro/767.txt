Actorul Benedict Cumberbatch nu este erou doar în filme, ci și în viața reală. Britanicul a salvat un curier care era tâlhărit de patru bărbați.
Actorul britanic Benedict Cumberbatch, cunoscut pentru interpretarea detectivului Sherlock Holmes într-un serial tv şi pentru rolul Doctor Strange în filmele Marvel, a devenit un erou şi în viaţa reală după ce a alungat patru bărbaţi care tâlhăreau un biciciclist în Londra, relatează Reuters, potrivit News.ro.
Cumberbatch, în vârstă de 41 de ani, a sărit din taxi şi a fugit să-l ajute pe bărbatul care livra mâncare pentru compania Deliveroo în timp ce era atacat de hoţi, potrivit The Sun.
"Biciclistul a fost norocos cu Benedict supererou", a declarat şoferul Manuel Dias pentru The Sun. "Benedict a fost curajos, altruist. Dacă nu ar fi intervenit, biciclistul ar fi fost serios rănit".
Tentativa de jaf a avut loc pe Marylebone High Street, chiar aproape de Baker Street, adresa fictivă a detectivului Holmes.
Macron a postat pe Facebook poze cu imigrantul care a salvat un copil. Prima declarație a acestuia
"Unul dintre bărbaţi a încercat să ia bicicleta victimei... El a fost lovit în faţă şi în cap cu casca", a declarat poliţia metropolitană într-un comunicat, adăugând că incidentul a avut loc în noiembrie anul trecut. "Nu au fost raportate bunuri furate. Victima nu a cerut tratament medical. Nu au fost făcute arestări", se arată în comunicat.
Cumberbatch, care joacă rolul detectivului în serialul de televiziune “Sherlock” din 2010, a apărut şi în filme precum "The Hobbit", "Avengers: Infinity War" şi "The Imitation Game", în care l-a interpretat pe celebrul matematician britanic Alan Turing care a decodat mesajele cifrate ale naziştilor în timpul celui de-al Doilea Război Mondial.
Benedict Cumberbatch a fost nominalizat la Oscar pentru rolul din „The Imitation Game. Jocul codurilor/ The Imitation Game”, în anul 2014, şi a primit titlul de Comandor al Ordinului Imperiului Britanic (CBE), în anul 2015.
Seymour Hersh, jurnalist castigator al premiului Pulitzer

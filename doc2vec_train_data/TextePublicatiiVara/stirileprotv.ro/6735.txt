Tentativa de a face fotografii sub fustele femeilor va deveni infracțiune în Marea Britanie, fiind pedepsită cu până la doi ani de închisoare.
Ministrul britanic al Justiţiei, Lucy Frazer, a confirmat vineri că guvernul va susţine legea prezentată de un parlamentar democrat, Wera Hobhouse, care va scoate în afara legii această practică, informează The Guardian, citat de News.ro.
În unele cazuri, în Anglia şi Ţara Galilor, cei condamnaţi pentru fotografierea în secret sub hainele unei persoane vor fi trecuţi în registrul autorilor de infracţiuni sexuale. Acest comportament este, momentan, judecat fie ca voaierism, fie ca indecenţă.
Recent, au fost înregistrate mai multe condamnări pe această speţă. Între cei acuzaţi se numără şi Andrew Macrae, care a fost vicepreşedinte al companiei Live Nation. A fost descoperit că el strânsese 50.000 de imagini. El a fost suprins de un poliţist pe când fotografia sub fusta unei femei în staţia Clapham Junction.
În Scoţia este deja ilegală realizarea de fotografii sub hainele unei persoane fără acceptul acesteia.

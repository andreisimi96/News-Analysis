A început vineri seară ediţia cu numărul opt a Festivalului "Femei pe Mătăsari" - care celebrează femeia și puterea ei de a face lumea mai frumoasă.
Cu o istorie controversată, strada din sectorul 2 al Capitalei a fost din nou animată de curioşi dornici să se bucure de eveniment. Şi au fost primiţi cu muzică şi mâncare.
De aici până la declaraţii de dragoste a fost doar un pas. Şi, cum dragostea se spune că trece prin stomac, la festival găsiţi preparate pentru toate gusturile.
Şi pentru că seara să fie completă, vizitatorii au avut parte de o prezentare de modă, dar şi de un concert.
Iulian Vacarean, Organizator: "Este o stradă cu o poveste nocturnă să zicem aşa. De ce să nu recunosc: prima dată când mi-am mutat sediul asociaţiei aici m-a întrebat un domn la poarta: Băiatul cât face?... Şi atunci m-am întrebat foarte serios oare cât face Bucureştiul pentru mine? Oare cei din jur costă?"

Premierul spaniol Mariano Rajoy a fost demis, vineri, din funcție, în urma unei moțiuni de cenzură propuse de Partidul Naţionalist Basc.
Liderul socialist Pedro Sánchez, care a depus moțiunea după ce partidul lui Rajoy a fost implicat într-un scandal de corupție, va deveni prim-ministru.
"Vom scrie o nouă pagină în istoria democrației în țara noastră", a declarat Sanchez înainte de votul de vineri, potrivit BBC .
Mariano Rajoy este primul prim-ministru din istoria spaniolă modernă care a fost demis în urma unei moțiuni de cenzură. Acesta se afla în funcție încă din 2011.
Pedro Sánchez a obținut victoria cu 180 de voturi pentru demiterea lui Rajoy, după ce a câștigat sprijin din partea mai multor partide mici din Parlamentul spaniol. Au fost 169 de voturi împotriva demiterii și o singură abținere.

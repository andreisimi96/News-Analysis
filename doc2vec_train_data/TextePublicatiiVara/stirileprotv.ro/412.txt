Miercuri avem încă o zi frumoasă şi se mai încălzeşte puţin. După-amiază s-ar putea să apară câţiva nori de ploaie în zona Carpaţilor Meridionali şi prin Apuseni. Vom avea maxime de la 22, la 31 de grade.
În Dobrogea şi Bărăgan găsim timp frumos şi temperaturi puţin mai mari faţă de cele înregistrate ieri. Vântul va avea intensificări uşoare în Dobrogea. Şi mai sus, în Moldova sudică şi în nordul Munteniei, vremea va continua să se încălzească uşor. Norii vor fi rari şi la amiază termometrele vor indica 31 de grade Celsius.
În nordul Moldovei şi în Bucovina se anunţă o zi foarte frumoasă: soare, câţiva nori de vreme bună şi temperaturi cu vreo 2 grade peste cele de ieri. Vreme plăcută şi temperaturi în creştere uşoară găsim şi în nordul Transilvaniei şi în Maramureş.
În vestul ţării, se anunţă vreme frumoasă şi temperaturi peste limitele normale. Maximele urcă spre 30-31 de grade şi doar în Munţii Apuseni vor fi ploi slabe de scurtă durată. Vântul va avea intensificări uşoare în sudul Banatului.
În centrul României este răcoare acum dimineaţă mai ales în depresiuni însă temperaturile urcă rapid şi la amiază ajung la 31 de grade în vestul provinciei. La munte şi prin vestul provinciei, izolat pot să vină câteva averse slabe după prânz.
Vremea se încălzește, iar după amiază apar aversele, luni. Prognoza meteo până joi
Şi în sud-vestul ţării sunt ceva şanse de ploaie în zonele de deal şi de munte, tot după prânz. În rest găsim vreme frumoasă şi se face puţin mai cald ca ieri.
În sudul ţării, o să avem soare, atmosferă plăcută şi doar întâmplător ar putea să vină câteva ploi în zonele mai înalte. Maximele termice ajung la 29-30 de grade.
În Bucureşti astăzi avem soare, un pic de vânt şi o maximă în uşoară creştere, de 30, poate 31 de grade.
La munte, se mai încălzeşte puţin; domina timpul frumos, dar spre seară în Carpaţii Meridionali şi prin Apuseni s-ar putea să apară scurte reprize de ploaie.
Pe litoral prindem încă o zi frumoasă, soare, câţiva nori şi un vânt mai insistent.
PROGNOZA METEO PE 3 ZILE
Miercuri avem soare, vreme caldă şi câţiva nori de ploaie în zonele de munte.
Joi se face şi mai cald: temperaturile depăşesc 30 de grade în cea mai mare parte a ţării şi ating 33 de grade în Muntenia şi Moldova. După-amiaza, la munte apar înnorări şi ploi sporadice.
Vineri rămânem cu vremea călduroasă, dar spre seară, în zonele montane şi deluroase din vest apar averse locale şi condiţii de grindină. În rest: timp frumos şi un vânt mai intens la malul mării.
Sâmbătă, în vest centru şi la munte, instabilitatea creşte după prânz şi vin ploi zgomotoase, chiar torenţiale şi se mai răcoreşte. În rest căldura persista, iar aversele apar mai spre seară, în regiunile deluroase.

Un controversat general nord-coreean, omul de încredere al lui Kim Jong Un, este în drum spre Statele Unite pentru o vizită excepţională. Totul, în contextul summitului istoric dintre celor două ţări.
Ruşii şi chinezii nu asista, însă, cu mâinile-n sân la aceste spectaculoase eforturi diplomatice. Înainte să ajungă la Washington, emisarul nord corean a făcut o escală în Bejing, iar şeful diplomaţiei ruse este aşteptat mâine, la Phenian.
La New York, vicepreşedintele Kim Yong Chol va avea o întrevedere cu şeful diplomaţiei americane Mike Pompeo, dar este posibil să aibă şi alte întâlniri.
Joseph Yun, analist CNN: “Kim Yong Chol poarta multe pălării: e şeful spionilor, responsabilul în materie de securitate şi consilierul lui Kim pe teme militare şi de securitate.”
Jean Lee, fost corespondent AP la Phenian: “El este cel care îi şopteşte la ureche lui Kim Jong Un pe teme de strategie.”
Fostul şef al spionajului nord-coreean se îndreaptă spre SUA
Generalul Kim Yong Chol a jucat un rol-cheie în destinderea neaşteptată survenită în ianuarie în Peninsulă Coreeană. L-a însoţit pe Kim Jong-Un în cele două vizite ale sale în China şi a fost de faţă la întâlnirea liderului nord-coreean cu Mike Pompeo, la Phenian. Este însă o figură extrem de controversată.
Matt Rivers, corespondent CNN: “Guvernul sud-coreean spune că, în 2010, el a fost în spatele torpilării unei nave, în urma căreia au murit 46 de marinari. Iar americanii îi atribuie atacul informatic din 2014 asupra companiei Sony Pictures, pentru a bloca lansarea filmului "Interviul", despre un complot vizând asasinarea lui Kim Jong Un.”
În februarie, opoziţia sud-coreeana a protestat împotriva sosirii generalului Chol la Jocurile Olimpice, catalogându-l drept "criminal de război diabolic".
Frank Jannuzi, Fundaţia Mansfield: “Individul ar trebui inculpat pentru crime de război.”
Bruce Klingner fost analist CIA pentru Coreea de Nord: “E un fel de Michael Corleone pe cale să se delimiteze de familie ca să devină respectabil.”
În tot acest timp, experţi din cele două ţări poarta negocieri intense pe marginea summitului programat pentru data de 12 iunie, la Singapore.
Matt Rivers, corespondent CNN: “Unul dintre subiectele de negociere este numărul de agenţi de corp cu care i s-ar permite lui Kim Jong Un să vină la summit.”
Diplomaţii au la dispoziţie doar două săptămâni pentru a finaliza pregătirile logistice, dar şi pentru a stabili agenda reuniunii.
Seymour Hersh, jurnalist castigator al premiului Pulitzer

Un simpatizant PSD a încurcat piețele și în loc să ajungă la Victoriei, la mitingul social-domocraților, a nimenit la Marșul Diversității din Piața Universității.
Episodul care i-a făcut și pe jandarmi să râdă a fost surprins și relatat de reporterul ProTV, Vitalie Cojocari.
”Tataie, unde mergi?
Ridic ochii. Un jandarm i se adresează unui bărbat de 50-60 de ani, îmbrăcat într-o cămașă albă. Omul tocmai ce intrase în țarcul Marșului Diversității din Piața Universității.
Bărbatul se uită descumpănit în jur. Vede bărbați îmbrăcați în rochii, vede fete cu sânii pe afară, doar cu sfârcurile acoperite cu plasturi.
- Tată, am venit și eu la miting, spune bărbatul ușor contrariat, neînțelegând de ce este oprit de jandarmi.
- Bre, ăsta nu este mitingul tău, îi spun șugubăț jandarmii, iar unul îl îndeamnă să iasă de acolo.
Întrebarea care l-a lăsat confuz pe un simpatizant PSD la miting. "Nu țin cu nimeni!”
Omul aruncă încă o privire pe sub sprâncenele sale stufoase spre tinerii multicolori, unii îmbrăcați cam deocheat. Ochii lui de om de la țară scânteiază un zâmbet. Ceva de genul, vai, unde am intrat? Se prinde că e ceva în neregulă, așa că se îndreaptă spre jandarmi.
De aici am reușit să filmez scena.
- La Victoriei, acolo, îi explică jandarmul mucalit, iar colegii săi râd. Se relaxează și ei de momentul hilar. Au o zi încărcată și acestea sunt fazele pe care le vor povesti mâine la bere.
- La Victoriei?, întreabă indecis omul.
- Da, răspunde apăsat jandarmul.
Omul iese din țarc ușor aplecat și se duce din nou spre jandarmi pentru explicații suplimentare. Nu știa unde este Victoriei. Pur și simplu a încurcat mitingurile”, a povestit Vitalie Cojocari pe Facebook.
Seymour Hersh, jurnalist castigator al premiului Pulitzer

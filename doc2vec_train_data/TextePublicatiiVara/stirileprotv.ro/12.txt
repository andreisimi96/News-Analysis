Uniunea Europeană reglementează mai dur produsele bio. Ele trebuie să aibă aceeași calitate când ajung pe raft, la vânzare, indiferent de țara din care provin.
Pe de altă parte, micii fermieri din România vor avea acces mai ușor pe piața produselor bio și vor putea primi certificate în grup.
Un italian a investit sute de mii de euro la Borăneşti, judeţul Ialomiţa, într-o companie agricolă bio. Are solarii, dar şi teren în aer liber.
Această firmă creşte pe 3,5 hectare legume - vinete, roșii și ardei. Sunt în al treilea an de conversie, perioada în care este interzisă folosirea chimicalelor. Orice abatere înseamnă reluarea procesului de la zero.
Firma este verificată în fiecare an de cel puţin două ori. Inspectorii statului vor să afle dacă nu cumva angajaţii au folosit substanţe chimice. Ca să evite asta, totul este monitorizat 24 din 24 de camere de supraveghere.
Producatorii de mezeluri si dulceturi bio si-au adunat marfa la targul de la Alba Iulia. Cat costa un borcan de zacusca
Ministerul Agriculturii susţine că anul trecut au fost realizate controale prin sondaj la peste 1.300 de companii şi au fost aplicate 53 de sancţiuni.
Unele pentru încălcări minore, ca lipsa unor acte, altele pentru nereguli majore, cum ar fi utilizarea unor chimicale, lucru complet interzis în agricultura de acest tip.
Ca să reducă derapajele, Uniunea Europeană a modificat regulamentul după care se practică agricultura bio. Toate produsele bio care ajung pe rafturile din Uniunea Europeană trebuie să aibă aceeaşi calitate, lucru care nu se întâmplă în acest moment.
Reprezentanţii producătorilor din România susţin acest regulament, dar dau asigurări că încălcările sunt de regulă minore.
Astfel, românii vor fi siguri că mănâncă produse la fel de sănătoase ca nemţii sau francezii, de exemplu. Regulamentul intra în vigoare în 2021, când Uniunea Europeană trebuie să decidă care este limita reziduurilor de pesticide. Acum, multe ţări, printre care şi România, accepta nivelul de 1 miligram pe kilogram. Totuşi, ţara noastră nu exportă decât produsele curate, fără reziduuri.
Tags: produse bio, agricultură bio, legume, ferme, ministerul agriculturii, uniunea europeană,
Targul de produse bio care a atras clienti chiar si din strainatate. Ce preparate i-au impresionat pe italieni

Prezent la conferința ”We are inventing the future”, președintele Klaus Iohannis a lansat săgeți către primarul general Gabrela Firea, spunând că dezvoltarea economică a țării este îngreunată de lipsa unor proiecte de infrastructură în București.
Șeful statului a făcut aceste afirmații în contextul lansării oficiale a Parcului Științific de la Măgurele de către Consiliul Județean Ilfov, dezvoltat în jurul Laserului de la Măgurele.
Iohannis a declarat că în zona București-Ilfov ”este nevoie de acțiune”, pentru ca România să înceapă să asigure o calitate ridicată a vieții.
”Pentru a reuși detașarea de grupul statelor cu venituri medii trebuie să investim în tehnologiile viitorului.
Pentru a atrage talent național și internațional contează și asigurarea unei calități ridicate a vieții. De aceea este important ca proiectele de infrastructură să țină și ele pasul.
Din păcate, binecunoscutele și experimentatele blocaje din traficul rutier sunt câteva din elementele care reduc atractivitatea zonei metropolitane București Ilfov, și aici este nevoie de acțiune.” - a spus președintele Klaus Iohannis.
Sinteza declarațiilor președintelui Klaus Iohannis:
- Acest palat a fost construit în perioada interbelică pentru a fi centrul politic al României reîntregite.
- Acum, când marcăm 100 de ani de existență ca stat unitar, România are provocarea de a reduce decalajele economic pe care încă le are în raport cu statele din vestul Europei.
- Trebuie acordată o atenție deosebită stimulării proiectelor majore. O astfel de investiție este și dezvoltarea Parcului Științific de la Măgurele.
- Iată cum o inițiativă de succes precum infrastructura luminii extreme poate fi un demers integrat de dezvoltare regională.
- Măgurele este din multe punct de vedere unul dintre centrele de dezvoltare. Orașul este deja binecunoscut în domeniul fizicii. Potențialul de dezvolarer a zonei rpmâne destul de ridicat.
- Proiectul va aduce o serie de beneficii atât comunității locale, cât și întregii țări. În primul rând poate stopa exodul țării.
- Cercetarea este indispensabilă oricărei stratregii de creștere economică sustenabilă.
- Pentru a reuși detașarea de grupul statelor cu venituri medii trebuie să investim în tehnologiile viitorului.
- Pentru a atrage talent național și internațional contează și asigurarea unei calități ridicate a vieții. De aceea este important ca proiectele de infrastructură să țină și ele pasul.
- Din păcate, binecunoscutele și experimentatele blocaje din traficul rutier sunt câteva din elementele care reduc atractivitatea zonei metropolitane București Ilfov, și aici este nevoie de acțiune.
- Din nefericire, multele zone de fezabilitate nu au fost urmate și de fonduri. Parcul Științific Măgurele este o excepție fericită.
- Este clar că domeniul cercetării beneficiază de o tot mai mare atenție. Este evident că investițiile în acest domeniu au un impact semnificativ în domeniul dezvoltării economice.
Seymour Hersh, jurnalist castigator al premiului Pulitzer

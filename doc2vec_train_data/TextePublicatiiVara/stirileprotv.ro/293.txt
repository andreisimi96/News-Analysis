Incendiul de la Școala 124 scoate la iveală nereguli grave. În sectorul 5 din București nici o școală nu are autorizație de securitate la incendiu, singura care avea fiind cea în care anul trecut, s-a prăbușit un tavan.
"În acest moment, în baza documentariilor realizate de experţi, DA, garantez pentru siguranţa copiilor din sectorul 5. " Iată ce declară în vara anului trecut primarul sectorului 5, Daniel Florea. Promisiunea lui venea la numai câteva luni după ce tavanul de pe holul unei şcoli se prăbuşise cu totul. Din fericire, nimeni nu a fost rănit pentru că era "săptămâna altfel", iar elevii nu erau atunci în clădire.
Tot norocul a făcut că incendiul izbucnit la şcoală 124, din acelaşi sector 5, să fie în cursul nopţii. Pentru că garanţia oferită de primar contrazice datele oficiale.
Nicio şcoală din sectorul 5 nu are autorizaţie de securitate la incendiu. lucrurile nu stau mult mai bine nici în restul Bucureştiului. Dintre cele peste 400 de unităţi de învăţământ din capitală, doar 5 au o astfel de autorizaţie şi 81 nu au nevoie. Asta înseamnă că restul funcţionează ilegal.
În total, ar fi 317 şcoli care nu au obţinut autorizaţia de securitate la incendiu. Nici învăţământul privat nu stă mai bine. Din 226 de şcoli, 25 au autorizaţie de securitate la incendiu, 22 nu au nevoie de vreun document de la pompieri, iar 179 sunt ilegale.
Școala 124, distrusă într-un incendiu, nu avea autorizație ISU. 750 de elevi învățau aici
Unii primari din capitala au găsit soluţii, chiar şi temporare, ca să nu pună viaţa copiilor în pericol. Ei au mutat şcoli şi grădiniţe în alte imobile, sigure, pe care le-au închiriat. De exemplu, în sectorul 4 au fost mutate anul trecut 6 grădiniţe din clădirile pentru care oficialii nu reuşeau să obţină autorizarea.
Pentru a îndeplini condiţiile impuse de pompieri, o şcoală de 2500 de metri pătraţi, de exemplu, trebuie să aibă o scară exterioară prin care elevii de la etaj să fie evacuaţi în caz de incendiu şi un sistem de iluminat de securitate. Pentru fiecare etaj, sunt necesari cel puţin doi hidranţi, plus alţi doi la exterior.
Mai mult, uşile trebuie să se deschidă spre ieşire, pentru a uşura evacuarea. Iar toate aceste reguli nu sunt respectate de multe dintre şcoli.
Deputat PNL: Se cunoștea fapul că școala 124 nu avea aviz ISU? Ce măsuri au fost luate?

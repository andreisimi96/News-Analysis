Procurorii germani au impus constructorului auto Volkswagen o amendă în valoare de peste un miliard de euro pentru scandalul manipulării emisiilor poluante.
Producătorul auto a anunţat miercuri că va accepta această amendă şi îşi va asuma responsabilitatea pentru scandalul dieselgate, transmite DPA.
"După o examinare amănunţită, Volkswagen AG a decis să accepte amenda şi să nu o conteste. Prin această decizie, Volkswagen îşi recunoaşte responsabilitatea pentru criza diesel şi consideră că acesta este un nou pas spre depăşirea crizei", a informat Volkswagen într-un comunicat de presă.
Amenda impusă de procurorii germani vine la aproape trei ani după ce Volkswagen, cel mai mare constructor auto mondial, a recunoscut că a utilizat un soft care falsifică rezultatele testelor antipoluare ale motoarelor diesel. După ce, în 2015, a recunoscut că a utilizat un software pentru a eluda standardele de emisii poluante, Volkswagen a promis miliarde de dolari pentru a-i despăgubi pe deţinătorii de autovehicule diesel din SUA. Însă, până acum, Volkswagen a refuzat să adopte o măsură similară pentru cele 8,5 milioane de vehicule din Europa implicate în acest scandal, din cauza diferenţelor existente în legislaţie.
Seymour Hersh, jurnalist castigator al premiului Pulitzer

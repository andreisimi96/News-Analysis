Inquam Photos / George Calin
Decizia Curţii Constituţionale în cazul şefei DNA, Laura Codruţa Kovesi, este una clară, spune preşedintele Comisiei parlamentare speciale pentru legile Justiţiei, Florin Iordache.
"În urma deciziei de astăzi, în trei cuvinte: 'Codruţa, go home!' - că dacă tot a fost şi vorbeşte în engleză. Cred că decizia este clară - aşteptăm motivarea şi, de aici încolo, cred că se stabileşte şi principiul potrivit căruia ministrul Justiţiei propune, de propunerile pe care le face ministrul Justiţiei trebuie ţinut cont de Secţia de procurori a CSM şi ajung apoi la preşedinte", a declarat Iordache la Parlament.
El nu ştie dacă Laura Codruţa Kovesi ar trebui să facă un gest de onoare şi să-şi dea demisia, pentru că fiecare procedează aşa cum consideră.
"Au fost decizii ale Curţii care ne-au plăcut, cum este aceasta, au fost şi decizii ale CCR care nu ne-au plăcut, dar vrem, nu vrem deciziile Curţii trebuie respectate. (...) Ne place sau nu ne place, deciziile CCR sunt general obligatorii şi în aceste condiţii trebuie să ţinem cont de ele permanent", a arătat Iordache, care crede că "preşedintele va proceda în consecinţă".
Miercuri, Curtea Constituţională a constatat că există conflict între puteri în cazul respingerii revocării din funcţie a şefei DNA, Laura Codruţa Kovesi.
Seymour Hersh, jurnalist castigator al premiului Pulitzer

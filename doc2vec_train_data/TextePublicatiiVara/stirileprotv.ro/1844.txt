Președintele Statelor Unite ale Americii a precizat în conferința de presă susținută, marți, în urma summitului din Singapore, unde s-a întâlnit cu Kim Jong Un, că cele două state s-au angajat să ”denuclearizeze complet penisula nord-coreeană”.
”Am semnat o înțelegere la care ne angajăm la această denuclearizare completă a peninsulei nord-coreene”, a transmis liderul de la Casa Albă.
Trump a declarat presei că liderul nord-coreean a dat asigurări că Coreea de Nord este în plin proces de distrugere a unui sit important de testare a armelor nucleare.
”Coreea de Nord distruge deja un sit de testare a rachetelor”, a transmis Trump.
Acest angajament nu a fost inclus în declarația comună pe care au semnat-o cei doi lideri, însă Trump a precizat: ”Am fost de acord cu asta după semnarea acordului”.
”Întâlnirea cu Kim Jong Un a fost onestă, directă și productivă”, a transmis Trump. ”Kim ar putea fi amintit ca liderul care stă la baza unei noi ere de prosperitate pentru poporul său”, a mai adăugat liderul american.
Președintele Trump a răspuns la o întrebare privind drepturile omului din Coreea de Nord, în special despre cazul lui Otto Warmbier, studentul american care a fost încarcerat în Coreea de Nord și a murit după repatrierea în SUA.
"A fost un lucru teribil, a fost brutal, mulți oameni au început să se concentreze asupra a ceea ce se întâmplă, inclusiv în Coreea de Nord", a spus Trump. "Cred că fără Otto, acest lucru nu s-ar fi întâmplat. Otto a fost un om a cărui moarte nu a fost în zadar", a continuat liderul american.
Trump a transmis că SUA vor stopa ”acțiunile militare”, făcând referire la exercițiile comune cu Coreea de Sud, pe care Coreea de Nord le-a catalogat ca fiind provocatoare. Liderul de la Casa Albă a spus că speră să retragă în cele din urmă forțele americane din Coreea de Sud, precizând că acest lucru ”nu face parte din ecuație în acest moment”.
În cadrul conferinței, Trump și-a exprimat dorința ca răboiul coreean să ajungă în cele din urmă la final, după aproape 70 de ani de la declanșare.
”Aproape 70 de ani în urmă, gândiți-vă, acum 70 de ani, un conflict extrem de sângeros a devastat peninsula coreeană. Numeroși oameni au murit în conflict, inclusiv zeci de mii de americani curajoși. Nu s-a încheiat niciodată, dar acum toți avem speranța că se va termina curând. Trecutul nu trebuie să ne definească viitorul. Conflictul de ieri nu trebuie să fie războiul de mâine, iar istoria a dovedit mereu că adversarii pot deveni prieteni”, a spus Trump.
President Trump said he hopes the Korean War will finally end, more than 70 years after it began. The leaders of North and South Korea pledged to bring a formal end to the Korean War at another summit in April https://t.co/A6Ce6MTab4 pic.twitter.com/85dzdvDvLr
— CNN (@CNN) June 12, 2018
Președintele Trump a apreciat capacitatea lui Kim Jong Un de a conduce o țară la o vârstă fragedă, atunci când a fost întrebat despre tacticile brutale ale lui Kim.
"Este foarte talentat", a spus Trump, lăudând capacitatea lui Kim de a "prelua o situație cum el a făcut-o la vârsta de 26 de ani, să o conducă și să o conducă dur".
Donald Trump a declarat că este încrezător că liderul nord-coreean va respecta documentul pe care amândoi l-au semnat.
”Nu cred că au avut vreodată încredere într-un președinte la fel ca acum pentru a termina lucruri și abilitatea de a le face”, a spus Trump. ”A fost extrem de ferm în faptul că vrea să facă acest lucru, cred că vrea acest lucru la fel de mult sau chiar mai mult decât mine. Văd un viitor luminos pentru Coreea de Nord”, a continuat liderul american.
Întrebat dacă are încredere în Kim Jon Un, Donald Trump a afirmat scurt. ”Da. Eu cred că vrea să termine lucrurile”.
Donald Trump a declarat presei că va vizita Phenianul ”la un moment dat”. ”Aceasta va fi o zi pe care o voi aștepta foarte mult, dar la momentul potrivit”, a spus el, care a adăugat că l-a invitat pe Kim Jong Un la Casa Albă, iar el a acceptat.
Președintele Trump a declarat că va presa Coreea de Nord să denuclearizeze ”cât de repede poate mecanic” peninsula, dar a recunoscut că ar putea dura mult timp. ”Din punct de vedere științific, s-ar putea să așteptăm o perioadă de timp”, a spus el. ”Dar dacă începe procesul, asta înseamnă mult”.
Președintele american a subliniat faptul că sancțiunile vor fi eliminate ”atunci când suntem siguri că nu mai există factori nucleari”. ”Aștept cu nerăbdare să le ridic”, a adăugat el.
Trump a răspuns și criticilor care au spus că SUA nu au de câștigat nimic în urma întâlnirii cu Kim Jong Un.
”Președintele a fost de acord să se întâlnească, el a renunțat la atât de multe”, a spus el, parafrazându-și criticii. ”Nu am renunțat la nimic, am venit aici, nu am dormit timp de 25 de ore, dar ceea ce am făcut a fost potrivit să o fac”, le-a răspuns Trump, care a precizat că summitul este la ”fel de bun și pentru SUA, la fel cum este și pentru Coreea de Nord”.
Trump a subliniat faptul că numai o persoană care nu-l ”place pe Donald Trump” ar putea să spună că SUA nu au avut nimic de câștigat, invocând angajamentul lui Kim de a denucleariza peninsula, revenirea celor trei ostatici americani și angajamentul de a recupera rămășițele eroilor americani căzuți în Coreea de Nord.
Întrebat de deținuții nord-coreeni, care sunt ținuți în lagăre în condiții inumane, Trump a spus că în urma întâlnirii cu Kim Jong Un ei ar fi unii dintre marii câștigători.
”Cred că i-am ajutat. La un moment dat cred că va face lucruri în legătură cu asta. Cred că sunt unii dintre marii câștigători de astăzi, acel grup foarte mare de oameni despre care vorbiți cred că va fi unul dintre marii câștigători de grup”, a transmis Trump.
Responding to a question about North Koreans being kept in what a reporter described as a "network of gulags," President Trump said those people are some of today's "great winners" https://t.co/AqpSzLV8x6 pic.twitter.com/x6GWdnrL3A
— CNN (@CNN) June 12, 2018
Liderul american a spus că SUA nu vor suporta costurile de denuclearizare a peninsulei nord-coreene, în timp ce este sancționată. Trump a sugerat că Japonia și Coreea de Sud i-ar putea oferi asistență financiară. ”SUA nu vor trebui să-i ajute”, a spus Trump.
Întrebat despre o altă întâlnire cu Kim Jong Un, președintele american a declarat reporterilor că nu a fost stabilită încă. ”Probabil că vom avea nevoie de un alt summit”, a spus Trump.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer

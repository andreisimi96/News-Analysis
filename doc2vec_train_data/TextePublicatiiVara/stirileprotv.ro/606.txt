Liderul nord-coreean Kim Jong-un a afirmat joi, în cadrul întrevederii cu șeful diplomației ruse Serghei Lavrov, că îl apreciază pe Vladimir Putin că rezistă „dominației” americane.
În contextul vizitei efectuate de ministrul rus de Externe la Phenian, Kim Jong-un i-a transmis lui Lavrov:
„Ne vizitezi țara într-un moment în care situația din Peninsula Coreea se schimbă cu repeziciune în direcția negocierilor și întrevederilor care urmăresc să asigure interesele cetățenilor din ambele țări. Respect solemn faptul că Administrația Putin rezistă dominației americanilor. Acționați ferm și, de aceea, suntem întotdeauna pregătiți să negociem cu Rusia în acest sens”, a spus Kim Jong-un, conform translatorului său.
Nu este prima dată când Kim Jong-un îl laudă pe președintele Rusiei pentru atenția acordată conflicului din Peninsulă și dorinței de a consolida legăturile cu Phenianul, informează Newsweek ,
„Cum se simte camaradul Putin?”, l-a întrebat Kim pe Lavrov. În replică, acesta i-a răspuns: „Se simte minunat.”
Omul de încredere al lui Kim Jong-un s-a întâlnit cu Mike Pompeo în New York
În aceeași perioadă în care șeful diplomației ruse s-a întâlnit cu Kim Jong-un, mâna dreaptă a liderului de la Phenian, generalul Kim Yong-chol a ajuns la New York, unde s-a întâlnit cu secretarul de stat Mike Pompeo pentru a discuta despre summitul Trump-Kim din 12 iunie.
Seymour Hersh, jurnalist castigator al premiului Pulitzer

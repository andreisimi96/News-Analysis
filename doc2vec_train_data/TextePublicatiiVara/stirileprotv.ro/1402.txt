O tastatură neobişnuită, un cuptor portabil şi o jachetă cu semnale luminoase pentru biciclişti. Acestea sunt doar câteva dintre gadgeturile care au stârnit interes la târgul de tehnologie organizat pentru prima dată la Tel Aviv.
Un start-up din Statele Unite le-a prezentat israelienilor un dispozitiv inteligent care ţine loc de tastatură şi mouse. Gadgetul iti permite sa redactezi mesaje pentru telefon sau tableta doar prin atingeri usoare cu degetele...pe orice suprafata.
David Schick, directorul companiei : "Îţi poţi atinge degetele de orice suprafaţă şi, în funcţie de degetul pe care îl foloseşti, dispozitivul va transmite prin Bluetooth ce literă ai ales."
Deşi recunoaşte că utilizatorilor nu le va fi uşor să invete un alt mod de a tasta, compania insistă că efortul va merita. Mai ales că viitorul pare să aparţină realităţii virtuale si augmentate. "Le poate fi de mare folos gamerilor, celor care trebuie să facă mai multe lucruri simultan şi au o mână ocupată."
O companie din Ucraina speră să strângă o suta de mii de dolari pe internet pentru a-şi lansa pe piaţă primul gadget. Dispozitivul îţi încălzeşte mâncarea sau o ţine la rece, dupa cum preferi. Este de dimensiuni mici, aşa că poate fi luat la serviciu sau în vacanţă.
Maxim Nakonecinâi, inventator: "E nevoie de doar de trei paşi. Deschizi aplicaţia de pe mobil, alegi programul şi începe să-ţi încălzească mâncarea. Durează cinci minute."
In plus, îl poţi folosi pentru a încălzi apa pentru ceai sau pentru a face un smoothie.
Un inventator pasionat de ciclism a creat o jachetă pentru biciclişti. Gadgetul se conectează la GPS şi poate transmite prin semnale luminoase dacă urmează să faci stânga, dreapta sau dacă frânezi.
Ervin Mazor, directorul companiei: "Îţi introduci destinaţia în aplicaţie şi, în funcţie de traseul pe care îl alegi, ea va începe să transmită semnale luminoase."
Dispozitivul are şi o componentă destinată părinţilor, îngrijoraţi când copiii lor pornesc pe trasee lungi pe bicicletă. Aplicaţia poate detecta viteza de deplasare, dar şi opririle bruşte - cum se poate intampla în cazul unor accidente.
Seymour Hersh, jurnalist castigator al premiului Pulitzer

Cristian Pomohaci a fost scos din programul unui spectacol care va avea loc duminică într-o comună gălățeană, în urma protestului localnicilor.
Decizia a fost luată în condițiile în care prin sat circulau zvonuri conform cărora fostul preot urma să fie atacat cu ouă în timpul spectacolului, relatează Mediafax .
Pomohaci, implicat într-un scandal sexual, urma să cânte duminică, la Zilele comunei Tulucești, însă în urma nemulțumirii localnicilor, primarul a hotărât să renunțe la fostul preot și l-a înlocuit pe de pe lista artiștilor.
„Având în vedere reacția din mediul online faţă de posibila prezență a cântărețului Cristian Pomohaci pe scena de la ediția din acest an a Festivalului Sărbătoare la Brateș, facem următoarele precizări: toți artiștii/cântăreții au fost contractați de firma de impresariat, care a făcut o oferta totală către Primărie. Ca administrație locală, respectăm dorința locuitorilor din comună și am luat decizia de a-l înlocui pe Cristian Pomohaci cu un alt artist, care va fi anunțat în cel mai scurt timp”, a informat primarul comunei Tulucești, Petrică Bratu.
Decizia a fost luată în condițiile în care prin sat circulau zvonuri conform cărora Pomohaci urma să fie atacat cu ouă în timpul spectacolului.
De ce a fost destituit, de fapt, Cristian Pomohaci din preoție. Mitropolia a făcut publice motivele
„Felicitări domnului primar Petrica Bratu pentru că a luat în considerare părerea cetățenilor comunei Tulucești să-l înlocuiască pe Pomohaci, având în vedere în ce scandal a fost pus. Nu este un exemplu bun pentru comuna noastră din punctul meu de vedere”, a spus un localnic pe Facebook.
Pe de altă parte, nu toți au fost bucuroși de decizia primarului lor.
„Cristian Pomohaci ar trebui privit din punctul de vedere al artistului ...dacă a făcut ceva rău, nu suntem noi cei care să-l judecăm ...judecata este a lui Dumnezeu...aruncați piatra dacă sunteți fără de păcat”, a scris pe Facebook un alt localnic.
Concertul de la Tulucești va avea loc duminică de la ora 17.00, la căminul cultural din localitate, pe lista cu cântăreți aflându-se Laura Lavric, Alessia și Vali Vijelie.
Fostul preot Cristian Pomohaci a fost caterisit din Biserică la sfârşitul anului trecut, fiind acuzat că a racolat un minor în scopuri sexuale.
Seymour Hersh, jurnalist castigator al premiului Pulitzer

Banii câştigaţi de preşedintele Klaus Iohannis odată cu premiul ”Franz Josef Strauß” care i-a fost decernat săptămâna trecută de Fundaţia Hanns Seidel au intrat în contul Fundaţiei ”Un copil o speranţă” (UCOS) din Sibiu.
Fundația oferă servicii sociale pentru copiii cu autism, cu sindrom Down sau boli rare. Reprezentanţii acesteia anunţă că suma va fi folosită pentru mărirea capacităţii.
”Dragi prieteni, părinti, copii, colegi, dragă domnule Preşedinte al României, banii premiului primit în urmă cu peste o săptămână din partea Fundatiei Hanns Siedel au ajuns în contul Fundatiei UCOS. Un cald multumesc donatorilor, multumim domnule Preşedinte că aţi arătat că vă pasă şi contribuiţi la creşterea numărului de copii speciali care îşi pot urma propriul drum în viaţă”, au anunţat, marţi, reprezentanţâii UCOS, pe pagina de Facebook.
Aceştia au precizat că cei 10.000 de euro vor fi folosiţi, alături de alte sume, la creşterea capacităţii.
Preşedintele Iohannis se întâlneşte astăzi cu delegaţia Comisiei de la Veneţia
”Deocamdată, avem în plan mărirea capacităţii, dar acest demers are multe alte conditionalităţi pe care ne străduim să le îndeplinim”, au mai anunţat reprezentanţii Fundaţiei.
Fundaţia UCOS s-a înfiinţat în anul 1998, la iniţiativa Elenei Miruna Tudorache care o conduce încă de atunci. Fundaţia furnizează servicii sociale pentru copiii cu autism, cu sindrom Down sau boli rare, dar şi pentru familiile acestora.
Preşedintele Klaus Iohannis a primit, în 2 iunie, la Palatul Regal din München, premiul „Franz Josef Strauß” din partea Fundaţiei Hanns Seidel.
Seymour Hersh, jurnalist castigator al premiului Pulitzer

Purtătorul de cuvânt de la Kremlin, Dmitri Peskov, a declarat că summitul Trump-Kim a arătat că președintele rus, Vladimir Putin, a avut dreptate să susțină dialogul direct ca singura modalitate de a reduce tensiunile cu Coreea de Nord.
Summitul, care a avut loc marți în Singapore, a contribuit la reducerea tensiunilor cu Peninsula Coreeană, a declarat Peskov. Acesta a adăugat, însă, că ar fi fost greșit ca toți liderii mondiali să se aștepte ca programul de denuclearizare să se fi rezolvat întro singură oră, potrivit New York Post .
"Trebuie să analizăm rezultatele reuniunii", a spus Peskov. "Astfel de întâlniri contribuie la atenuarea tensiunilor și ne îndepărtează de punctul critic acumulat în ultimele luni".
Rusia și China au susținut de nenumărate ori un plan comun pentru a-l convinge pe liderul de la Phenian să renunțe la planul său nuclear, în schimbul faptului că Statele Unite și Coreea de Sud vor înceta exercițiile balistice în zonă.
Peskov a declarat că summit-ul a arătat că Putin, despre care a spus că se va întâlni cu Kim Yong Nam, un înalt oficial al Adunării Supreme a Poporului din Coreea de Nord, a avut dreptate în tot acest timp.
Vladimir Putin a primit la Beijing prima "Medalie a prieteniei" din partea lui Xi Jinping
"În condiții atât de complicate, ar fi fost greșit să sperăm că problemele ar putea fi rezolvate într-o oră", a mai adăugat purtătorul de cuvânt al Kremlinului, referindu-se la întâlnire.
"Dar chiar faptul că summitul a avut loc subliniază că Vladimir Putin avea dreptate. Singura cale posibilă este dialogul direct. "
De asemenea, ministrul rus de Externe, Serghei Lavrov, a declarat că este puțin probabil ca Washingtonul și Phenianul să poată rezolva pe deplin toate problemele din Peninsula Coreeană, spunând că este nevoie de un nou sistem de securitate pentru toată Asia de nord-est.
Seymour Hersh, jurnalist castigator al premiului Pulitzer
Sursa: New York Post

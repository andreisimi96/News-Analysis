Anchetatorii au dat publicităţii portretul robot al bărbatului care a dat, luni, o spargere la o bancă din Cluj Napoca. Individul, înarmat cu un cuţit, a ameninţat casieriţa unei sucursale şi a reuşit să plece cu 20.000 de lei.
Femeia a apăsat butonul de panică, însă până când au ajuns poliţiştii hoţul a reuşit să fugă. Portretul robot al autorului jafului a fost dat luni publicităţii.
Individul de circa 1 metru 80, tuns scurt şi cu ten uşor măsliniu, era îmbrăcat în negru şi avea pantaloni largi, în momentul în care a intrat în banca din Cluj-Napoca. Înarmat cu un cuţit, acesta a ameninţat-o pe casieră şi a reuşit să plece cu 20.000 de lei. În bancă, la ora atacului, nu se află niciun paznic, iar de teamă femeia i-a dat întreaga suma.
Martor: „Un bărbat a intrat cu un cuţit în bancă, ca să fure după care a fugit."
Femeia a apăsat butonul de panică iar în scurtă vreme, zona a fost împânzită de anchetatori.
Momentul în care autorul jafului din Cluj- Napoca amenință o angajată cu un cuțit. VIDEO
Martor: „A furat un bărbat bani, din banca dar oamenii au dat alarma. Imediat au venit poltistii.”
Camerele de supraveghere din banca au surprins atacul, iar acum echipa de investigatori le analizează în detaliu. Bărbatul a reuşit să fugă cu 20 de mii de lei, S-a îndreptat spre zona accea unde de altfel şi poliţiştii au ajuns în scurt timp şi îl caută. Sunt filtre peste tot şi poliţiştii spun că este o chestiune de ore până când acesta va fi prins.
Bărbatul are constituţie atletică şi par uşor grizonant, iar martorii cred că acesta ar avea 25-30 de ani. Oricine poate da informaţii despre el este rugat să sune de urgenţă la 112.
La sfârşitul lunii mai o altă sucursala a aceleiaşi bănci a fost jefuită de doi indivizi care au plecat, pe un scuter, cu prada de o sută de mii de lei. Nici până la această oră hoţii nu au fost prinşi.
Seymour Hersh, jurnalist castigator al premiului Pulitzer

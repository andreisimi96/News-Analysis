Miercuri avem instabilitate şi averse în zonele înalte, dar şi în nord în centru şi local în rest.
Joi, instabilitatea persistă şi se răcoreşte puţin. Aversele apar mai ales la munte, în zonele intracarpatice şi în Oltenia. În regiunile estice va fi vreme mai bună.
Vineri se încălzeşte din nou, norii apar temporar şi o să plouă în nordul şi centrul ţării dar şi la munte. În rest, vin doar câţiva stropi.
Sâmbăta nu scăpăm de instabilitate! Aşteptăm ploi zgomotoase la deal şi la munte, dar şi prin sud-vestul, vestul, nordul şi centrul tãrii. În rest, ploile vor veni pe spaţii mai mici.
Vremea în fiecare regiune
Vremea 5 iunie 2018. După-amiaza sunt aşteptate ploi în mai multe regiuni ale ţării
În Dobrogea şi Bărăgan găsim timp frumos în orele dimineţii însă după prânz vin câteva ploi zgomotoase îndeosebi în Dobrogea. Se încălzeşte uşor şi vom avea temperaturi 30-31 de grade Celsius.
Mai sus, în Moldova sudică şi în nordul Munteniei sunt anunţate ploi consistente cu fulgere şi vânt mai nervos. După prânz, în termometre vor fi în jur de 29 de grade Celsius.
În nordul Moldovei şi în Bucovina aşteptam vreme bună dimineaţa însă mai târziu vin ploi în mai multe reprize. Vorbim despre averse cu fenomene electrice, vijelii şi chiar grindină. Se răcoreşte şi la amiază vor fi cel mult 28 de grade Celsius.
Vreme instabilă aşteptăm şi în nordul Transilvaniei şi în Maramureş. Vor veni ploi torenţiale cu vijelii şi e posibil să cadă grindină. Temperaturile vor fi în usora scădere faţă de ieri.
În țiuturile vestice, atmosferă va fi însorită; totuşi mai apar şi aici averse dar pe suprafeţe mai restrânse. Valorile termice vo fi comparabile cu cele înregistrate ieri.
În centrul României, vor fi perioade cu soare dimineaţa însă mai târziu sunt anunţate ploi zgomotoase care vor veni însoţite de toată suita de fenomene specifice instabilităţii. Temperatura aerului va creşte uşor
În sud-vestul ţării atmosferă va fi plăcută în zonele joase dar la deal şi la munte aşteptam instabilitate şi averse. Maximele termice, urca până la 30 de grade Celsius.
În ţinuturile sudice, vremea se anunţă plăcută în prima parte a zilei, dar mai târziu vin ploi în mai multe reprize, cu grindină şi răbufniri de vânt, îndeosebi în zonele mai înalte.
În Capitală, avem încă o zi cu temperaturi ridicate şi spre seară sunt posibile ploi cu fenomene electrice şi vânt mai nervos.
Joi se răcoreşte şi vom avea o temperatură normală pentru această dată. Vin alte averse şi vântul se activează.
Ziua de vineri ne-aduce vreme bună şi se încălzeşte. Mai apar câţiva nori pe cer însă condiţiile de ploaie vor fi reduse.
Sâmbăta avem vreme caldă cu 32 de grade în termometre şi aşteptam ploi zgomotoase mai ales seara şi noaptea.
Vremea la munte
În zonele de munte, astăzi ploile vor veni pe suprafeţe extinse şi vor fi însoţite de toată suita de fenomeme specifice instabilităţii.
Joi nu se schimba mare lucru; avem în continuare multă instabilitate cu ploi torenţiale şi grindină.
De vineri se simte o încălzire uşoară, va fi soare în prima parte a zilei dar spre seară o să plouă local.
Sâmbăta aşteptam vreme instabilă în toate masivele. Vor veni averse consistente cu fulgere şi intensificãri de scurtã duratã ale vântului.
Vremea pe litoral
Pe litoral, se anunţă vreme caldã, însă după prânz vor veni câteva averse cu fenomene electrice şi vântul va creşte în intensitate pe timpul nopţii! Pe plajă vor fi până la 28 de grade Celsius şi apa mării va avea în jur de 21 de grade.
Joi se răcoreşte, vin alte averse şi vântul se înteţeşte din când în când. Temperaturile scad chiar şi cu şase grade faţă de miercuri.
Vineri se anunţă vreme bună, cu nori puţini şi un vânt mai nervos în orele dimineţii.
Sâmbătă, atmosferă va fi însorită însă vântul se mai înteţeşte pe timpul zilei. În aer vor fi cel mult 24 de grade şi apa mării va avea în jur de 20 de grade.
Seymour Hersh, jurnalist castigator al premiului Pulitzer

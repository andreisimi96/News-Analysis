Înfășurarea pomilor fructiferi cu sârmă ghimpată devine o practică periculoasă în România.
După ce primul caz de acest fel a apărut în Bistrița , polițiștii au fost chemați să ia măsuri și în alte localități. Din cauza unor oameni care nu se gândesc la consecințe, copiii care poftesc la un pumn de fructe sunt puși în mare pericol.
Grav este că vișinii și cireșii împrejmuiți sunt și pe domeniul public, nu doar în grădini private.
Supărat că în fiecare an îi fură copiii vişinele din faţa blocului, un pensionar din Alba Iulia a ieşit la atac: a înfăşurat pomul cu sârmă ghimpată, fără să îi pese că hoţii de fructe s-ar putea răni îngrozitor.
Pensionar: "Să nu se mai urce oamenii răi să fure vişine, să ceară dacă trebuie. Eu l-am pus de când s-a făcut blocul ăsta, sârma numai acuma am pus-o."
Gestul bărbatului i-a revoltat pe vecini, mai ales ca vişinul este pe domeniul public.
Vecin: "Se pot urca copiii, se agaţa în sârmă, cad, fac accidente."
Poliţiştii locali s-au autosesizat şi l-au obligat pe individ să înlăture pericolul.
Purtător de cuvânt Primăria Alba Iulia: "Am dispus măsurile care se cuvin. Deocamdată, un avertisment acelui cetăţean care a făcut acest lucru pe domeniul public."
Grav este că tot mai mulţi români recurg la astfel de soluţii extreme. Tot în Alba Iulia, un cireş a fost imprejumuit cu plasă de sârmă, pentru ca pofticioşii să nu mai atenteze la fructe.
Săptămâna trecută, un bărbat din Bistriţa a înconjurat cu sârmă ghimpată un cireş. După ce a fost amendat, a ameninţat nervos că se va întoarce cu drujba.
Toţi cei care le urmează exemplul acestor oameni vor fi sancţionaţi.
Seymour Hersh, jurnalist castigator al premiului Pulitzer

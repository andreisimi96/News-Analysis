Armata israeliană a atacat luni 9 ”ținte Hamas” din Fâșia Gaza, ca reacție la zmeiele incendiare care au fost lansate de palestinieni, precum și la ”baloanele teroriste” ale acestora.
Potrivit portalului israelian de știri YNews , purtătorul de cuvânt al armatei israeliene a declarat că aceste atacuri ale avioanelor Israelului au fost declanșate luni dimineață ca răspuns la ”zmeiele incendiare și baloanele teroriste” palestiniene.
În timpul acestui conflict, 3 rachete au fost trase din teritoriile palestiniene spre consiliul local Hof Ashkelon din Israel.
The strikes were conducted in response to arson and explosive kites and balloons that’ve been launched into Israel
În cadrul unor proteste în masă, tineri palestinieni au lansat în mod regulat, din aprilie, zmeie şi baloane cu cârpe aprinse peste graniţă în Israel, iar unele au provocat incendii serioase, potrivit Agerpres.
Conform armatei israeliene, unele zmeie au transportat şi explozivi.
În urma unor lovituri aeriene, grupul din Gaza care organizează lansarea acestor zmeie incendiare, "Unitatea de zmeie şi baloane", a declarat într-un comunicat: "Vom continua să lansăm 5.000 de zmeie şi baloane în teritoriile noastre ocupate".
Departamentul de pompieri din Israel susţine că a stins peste 400 de incendii provocate de astfel de zmeie, în timp ce site-ul de ştiri israelian Ynet a anunţat că ele au distrus o suprafaţă totală de aproximativ 25 km pătraţi.
Potrivit unor surse palestiniene, soldaţii israelieni au ucis 128 de persoane din 30 martie, ca răspuns la protestele în masă.
În timpul protestelor, palestinienii au cerut dreptul de a se întoarce în teritoriul israelian modern. Protestele fac de asemenea referire directă la expulzarea a sute de mii de palestinieni când a fost fondat statul Israel în urmă cu 70 de ani, în 1948.
Seymour Hersh, jurnalist castigator al premiului Pulitzer
Seymour Hersh, jurnalist castigator al premiului Pulitzer
Sursa: Agerpres Ynet News

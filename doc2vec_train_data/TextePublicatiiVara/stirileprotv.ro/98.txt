Procurorii au cerut 2 ani și jumătate de închisoare cu executare pentru Cristian Boureanu, în dosarul în care a fost judecat pentru agresarea a doi polițiști, în urmă cu un an.
Vineri, înainte de începerea procesului, Cristian Boureanu spera că va fi achitat, însă procurorii au cerut închisoare cu executare
Un funcționar al MAI aflat în exercițiul funcțiunii nu provoacă un om beat și nici nu zgândăre un câine turbat - este concluzia la care a ajuns Cristian Boureanu în prima și ultima declarație dată în fața instanței, în procesul în care este acuzat de ultraj.
Procesul este legat de incidentul petrecut în urmă cu aproape un an, când Boureanu ar fi primit o lovitură în plină figură, după ce l-ar fi lovit cu genunchiul în zona intimă pe un subofițer.
Boureanu susține, însă, că a fost vânat de polițiștii de la Rutieră. Aceștia îi cer daune de 200.000, respectiv 50.000 de euro.

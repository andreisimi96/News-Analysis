A fost o seară magică la castelul Banffy din Bonţida, județul Cluj. Peste 1000 de persoane s-au adunat la proiecția filmului mut "Grădina plăcerilor", al celebrului regizor Alfred Hichkok, în cadrul festivalului TIFF.
Iar cine-concertul a fost unul dintre evenimentele speciale ale serii .
Thriller-ul "Grădina Plăcerilor" este primul film al marelui regizor Alfred Hitchcock, realizat în anul 1925, iar pelicula prezintă povestea amoroasă a unei tinere dintr-un renumit cor londonez.
Spectatorii prezenți într-un număr mare în Grădina Castelului Banffy de la Bonţida au putut vedea în premieră pentru țară noastră o varianta diferită a acestui film, recent recuperată și restaurată de Institutul de Film Britanic.
Spectator: "Filmul a fost o capodoperă, iar atmosfera a fost de talie internațională."
TIFF a ajuns la a 17-a ediție. Angela Gheorghiu, printre invitații speciali
"Ne-a făcut să simțim efectiv emoția care se regăsea în film și ideea principală."
Pelicula a fost acompaniată de 13 instrumentiști, sub bagheta dirijorului Christopher Austin - profesor la Academia Regală de Muzică din Londra. Locul ales de organizatorii festivalului i-a fermecat în special pe turiștii străini.
Turist Australia: "Sunt din Sydney, Australia. Este incredibil, pentru prima dată "gust" Transilvania și văd un film la Castel".
Hegedus Csilla, președinte Fundația Transilvania Trust: "Sper ca după 28 de ani de democrație statul român să își dea seama că patrimoniul cultural, că investiția în restaurarea monumentelor istorice nu este un lux, este o necesitate pentru România."
Duminică seară, cei prezenți la TIFF vor putea vedea un alt cine-concert, tot în Grădina Castelului Banffy de la Bonțida: Tokyo Vampire Hotel, pelicula în care mai multe secvențe au fost turnate la Cluj-Napoca.
Seymour Hersh, jurnalist castigator al premiului Pulitzer

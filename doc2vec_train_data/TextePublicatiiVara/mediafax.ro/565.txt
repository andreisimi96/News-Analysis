SPORT astăzi, 12:55
Simona Halep a pus mâna pe trofeul după care a alergat de la începutul carierei de jucătoare profesioniste de tenis, iar duminică, de la ora 15:00, va fi protagonista unui moment unic. Din postura de campioană la Roland Garros, constănţeanca va realiza şedinţa foto tradiţională, dar nu la Turnul Eiffel, aşa cum s-a obişnuit până în 2015.
Din motive de securitate, Halep nu va merge la Turnul Eiffel, destinaţia clasică a campionilor de la Roland Garros, nici pe Champs-Elysees şi nici în Place de la Concordie. Pentru a evita   eventualele incidente, organizatorii au decis, începând cu 2015, ca decernarea trofeului să nu mai aibă loc în faţa Turnului Eiffel.
Deja în posesia trofeului, Simona a făcut o primă şedinţă foto în vestiarul de la Roland Garros, iar astăzi va sta din nou în faţa fotografilor în complexul care găzduieşte turneul parizian. Se va   întâmpla de la ora 15:00, cu 60 de minute înainte de marea finală de pe tabloul masculin, Rafa Nadal - Dominic Thiem.

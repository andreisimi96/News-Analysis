Dermatologii atrag atenţia că expunerea copiilor nou-născuţi la razele de soare, neprotejaţi pe perioade lungi de timp, poate cauza arsuri grave. Pentru a ferii copiii de radiaţii sunt recomandate cremele speciale de protecţie şi locuri umbroase.
Dermatolog, sfaturi pentru părinţii ca îşi duc bebeluşii la mare: Dacă are sub 6 luni, căutăm umbra
"Când suntem la plajă trebuie să căutăm umbră, nu mergem cu copilul înainte de 6 luni, iar dacă o facem, o facem gradual. Peste 6 luni stăm la soare, dar sub umbrelă, îl îmbrăcăm cu hainuţe cu   textură densă să nu pătrundă foarte mult soarele. Ideal ar fi să luăm hăinute cu protecţie solară, dar sunt destul de costisitoare şi va trebui să îi aplicăm creme de protecţie solară. Trebuie   aplicată cu jumătate de oră înainte de expunerea la soare şi reînnoită la două ore sau după ce copilul iese din apă", a declarat, pentru MEDIAFAX, medicul dermatolog Ioana Silvia Simian.
Totodată specialiştii recomadă măsuri de protecţie suplimentare pentru nou-născuţi dacă sunt transportaţi cu autoturismul.
"Atenţie la ceea ce se întâmplă în maşină, radiaţiile de tip UVA adică cele care bronzează dar pătrund prin geamul maşinii, deci asiguraţi copilul, protejaţi geamul", explică medicul.
Ana Culcer, specialist neonatolog, susţine că un copil nu va trebui expus razelor de soare după ora 10.00, întrucât riscurile apariţiei de arsuri este ridicat.
"Trebuie să mergem peste tot pentru că este bine ca un copil să fie scos cât mai mult afară. Trebuie ţinuţi cât mai mult în natură, cât mai puţin în casă şi în faţa ecranelor. La mare nu trebuie să   îi expunem la orele prânzului, doar dimineaţa de la 8.00 la 10.00, nu la prânz, când soarele este foarte puternic, pentru că riscăm insolaţii şi arsuri. Trebuie scos progresiv la soare cu capul   acoperit", a declarat doctorul.
Cei doi medici au participat la evenimentul "Mama şi copilul", organizat sâmbătă, de CSID.

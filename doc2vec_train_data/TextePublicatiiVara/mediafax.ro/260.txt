de: Departamentul Politic - Mediafax
Curtea Constituţională a României a admis, miercuri, excepţia de neconstituţionalitate formulată de PNl cu privire la înfiinarea Comisiei  speciale pentru legile din domeniul securităţii.
"A admis sesizarea de neconstituţionalitate formulată de Grupul parlamentar al Partidului Naţional Liberal şi constată că dispoziţiile art.1 lit.e) teza întâi din Hotărârea Parlamentului nr.19/2018   pentru constituirea Comisiei speciale comune a Camerei Deputaţilor şi Senatului privind analizarea şi actualizarea cadrului normativ cu incidenţă în domeniul securităţii naţionale sunt   neconstituţionale", se arată în comunicatul CCR.
PNL a depus sesizarea la începutul lunii mai, susţinând că Hotărârea Parlamentului nr.19 din 18 aprilie 2018 pentru constituirea Comisiei speciale comune a Camerei Deputaţilor şi Senatului privind   analizarea şi actualizarea cadrului normativ cu incidenţă în domeniul securităţii naţionale, este neconformă cu prevederile art.
1 alin. (5), art. 31, art. 61, art. 64 alin. (4), art. 68 şi art. 74   alin. (1) şi (4) din Constituţia României.
Liberalii susţin că Hotărârea Parlamentului nr. 19/2018 vizează aspecte ce ţin de organizarea şi funcţionarea unei autorităţi de rang constituţional şi afectează valorile, regulile şi principiile   constituţionale stabilite de art. 1 alin. (5) şi art. 64 alin. (4) din Constituţia României.
Înfiinţarea comisiei pentru legile siguranţei naţionale a fost anunţată la sfârşitul lunii ianuarie de liderul PSD, Liviu Dragnea. Preşedintele PSD spunea că este vorba de circa 15 legi care   vizează domeniul. La rândul său, preşedintele Klaus Iohannis a susţinut, într-o declaraţie ţinută la Parlament, după participarea la Summitul Parlamentar al Formatului Bucureşti (B9), că este   evident că securitatea naţională este o temă atât de importantă încât ea nu poate fi ocupată de o singură instituţie, precizând că şi în Constituţie toate instituţiile mari au un rol în asigurarea   securităţii naţionale, începând de la preşedinte, la CSAT, la Parlament, la Guvern şi binenţeles la entităţuile de specialitate - armată, servicii şi aşa mai departe.

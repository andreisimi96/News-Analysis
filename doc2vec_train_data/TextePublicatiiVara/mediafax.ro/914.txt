Departamentul Corespondenţi - Mediafax
Drumul judeţean care face legătura între localitatea Suseni şi staţiunea turistică Râuşor din judeţul Hunedoara a fost distrus pe trei segmente de scurgerile de pe versanţi, existând pericol de surpare. Autorităţile au decis restricţionarea circulaţiei, din motive de siguranţă.
Potrivit reprezentanţilor ISU Hunedoara, drumul judeţean care face legătura între localitatea Suseni şi staţiunea turistică Râuşor a fost afectat din cauza scurgerilor de pe versanţi şi a eroziunii   generate de un pârâu.
Pe trei segmente cuprinse între 10 şi 40 de metri drumul a fost distrus pe o bandă de mers, existând pericol de surpare.
Autorităţile au decis restricţionarea circulaţiei, din motive de siguranţă.

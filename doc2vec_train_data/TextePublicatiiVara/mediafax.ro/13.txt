O echipă de oficiali Casa Albă urmează să se deplaseze în acest weekend la Singapore pentru a pregăti posibilul summit între preşedinte american Donald Trump şi liderul nord-coreean Kim Jong-Un, a declarat un purtător de cuvânt al Administraţiei de la Washington, potrivit agenţiei Reuters.
Oficiali de la Casa Albă vor merge la Singapore pentru a pregăti posibilul summit Trump-Kim
Anterior, publicaţia Politico a relatat că o echipă de 30 de oficiali de la Casa Albă şi Departamentul de Stat se pregăteşte să plece weekendul acesta la Singapore.
Preşedintele SUA, Donald Trump, a semnalat vineri după-amiază că a reluat contactele cu Phenianul şi ar putea reactiva întrevederea cu liderul Coreei de Nord, Kim Jong-Un, deşi tocmai o anulase.
Liderul de la Casa Albă a semnalat că întrevederea cu liderul nord-coreean, Kim Jong-Un, ar putea avea loc chiar la data stabilită iniţial, 12 iunie.

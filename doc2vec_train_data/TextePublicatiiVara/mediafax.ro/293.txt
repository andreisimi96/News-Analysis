SPORT astăzi, 22:17
Halep şi Muguruza se vor duela joi pentru un loc în finala de la Roland-Garros. Jucătoarea aflată pe locul 3 în ierarhia mondială a postat un mesaj pe Twitter după victoria cu Şarapova din sferturi, în care a spus că e foarte fericită să revină în penultimul act al Open-ului de la Paris şi că abia aşteaptă duelul cu Halep. Muguruza a învins-o pe Şarapova într-o oră 13 de minute, reuşind să se impună cu scorul de 6-2, 6-1.
"Mă bucur să fiu din nou în semifinale la Roland-Garros. A fost un meci bun. Abia aştept meciul de mâine, cu Simona Halep", se arată în postarea Muguruzei de pe Twitter
Muguruza are 3-1 la confruntările directe cu Halep, dar Simona s-a impus în singurul meci pe care cele două l-au disputat pe zgură. În 2015, românca a eliminat-o pe Muguruza în cadrul turneului de   la Stuttgart. Aflată pe locul 3 în clasamentul WTA, Muguruza a reuşit să se impună la Wimbledon în 2017.
Happy to be back in semis @rolandgarros . It was a good match today! Looking forward tomorrow's match against Halep. #RG2018 pic.twitter.com/sexSJjVrlS
— Garbiñe Muguruza (@GarbiMuguruza) June 6, 2018
Pe centralul Philippe Chatrier, de la ora 16:00, ora României, Simona Halep o va înfrunta pe iberica Garbine Muguruza (cap de serie 3), iar mai apoi se va juca semifinala sută la sută americană   dintre Madison Keys (cap de serie 13) şi Sloane Stephens (cap de serie 10).

SOCIAL astăzi, 18:18
de: Daniela Timofti
Un bebeluş de 11 luni din judeţul Botoşani a murit din cauza rujeolei, acesta fiind cel de-al 57-lea deces înregistrat în România de la debutul epidemiei, anunţă Institutul Naţional pentru Sănătate Publică (INSP).
Centrul Naţional de Supraveghere şi Control al Bolilor Transmisibile din cadrul Institutului Naţional de Sănătate Publică (INSP) a anunţat că numărul total de cazuri confirmate cu rujeolă în   România raportate până vineri este de 14.142, din care 57 de decese.
Cel de-al 56-lea deces datorat rujeolei, confirmat serologic, a fost raportat de Direcţia de Sănătate Publică (DSP) Constanţa la un copil în vârstă de 9 luni, nevaccinat antirujeolic, din judeţul   Tulcea.
Cel de-al 57-lea deces datorat rujeolei, confirmat serologic, a fost raportat la un copil în vârstă de 11 luni, nevaccinat antirujeolic, din judeţul Botoşani.
În ultima săptămână, au fost raportate încă 271 de cazuri nou confirmate în 20 de judeţe şi în Capitală.

de: Adriana Mit
Patru persoane au fost rănite, joi, iar una se află în stare gravă, după ce două maşini şi un microbuz s-au ciocnit într-o intersecţie din oraşul Pecica, judeţul Arad, transmite corespondentul MEDIAFAX.
Accidentul rutier a avut loc, joi, la o intersecţie din oraşul Pecica, judeţul Arad, fiind implicate două maşini şi un microbuz.
În urma impactului, patru persoane au fost rănite, dintre care una se află în stare gravă.
Potrivit reprezentanţilor Inspectoratului Judeţean pentru Situaţii de Urgenţă Arad, la locul intervenţiei s-au deplasat două ambulanţe şi un echipaj SMURD, care au transportat victimele la spital   pentru îngrijiri medicale.
Poliţiştii din judeţul Arad efectuează cercetări pentru a stabili cauzele exacte ale producerii accidentului rutier.

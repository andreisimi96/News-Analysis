Cinci persoane au fost rănite în urma unei explozii care a avut loc la o staţie de metrou din nordul Londrei, un bărbat în vârstă de 23 de ani fiind arestat, relatează site-ul BBC.
Martorii au declarat că au simţit un miros de ”cauciuc ars” şi au observat ”flăcări de aproximativ doi metri” la întrarea în staţia de metrou Southgate din cartierul Einfield, în seara zilei de   marţi.
Poliţia crede că explozia a fost cauzată de o baterie defectă.
Bărbatul a fost reţinut sub suspiciunea comiterii unui act care ar fi putut cauza o explozie ce ar fi putut pune în pericol siguranţa călătorilor.
Serviciul de Ambulanţă din Londra a anunţat că trei persoane au primit îngrijiri la faţa locului având răni minore, iar alte două au fost transportate la spital.

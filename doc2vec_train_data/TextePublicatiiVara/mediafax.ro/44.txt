Statele Unite au făcut apel la o reuniune de urgenţă a Consiliului de Securitate al Naţiunilor Unite, în urma rachetelor lansate din Fâşia Gaza către obiective militare ale Israelului, relatează site-ul agenţiei Dpa.
"Consiliul de Securitate să răspundă acestui act de violenţă împotriva civililor israelieni, iar oficialii palestinieni trebuie traşi la răspundere pentru că permit să se întâmple astfel de lucruri   în Gaza", a declarat ambasadorul SUA la ONU, Nikki Haley.
Reuniunea Consiliului de Securitate este aşteptată să aibă loc miercuri, au anunţat Statele Unite.
Militanţii au susţinut marţi că au ajuns la o înţelegere privind un tratat cu Israelul, după 24 de ore în care a avut loc cel mai mare schimb de atacuri cu rachete între cele două părţi din 2014.
"Vom respecta acest tratat cât timp o va face şi Israelul", a declarat Dawood Shibab, un purtător de cuvânt pentru palestinieni.
Cu toate acestea, Israelul nu a confirmat că ar fi ajuns la o înţelegere.

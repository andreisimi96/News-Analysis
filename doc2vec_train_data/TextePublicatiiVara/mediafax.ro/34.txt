Ana Obretin - Mediafax
Actriţele Angelina Jolie şi Elle Fanning s-au reunit pentru "Maleficent 2", iar filmările pentru acest lungmetraj marca Disney au debutat marţi, transmite AFP.
Angelina Jolie şi Elle Fanning s-au reunit pentru "Maleficent 2" / Fanning, în fotografia care a cucerit Instagramul: Este ziua în care trebuie să îţi aduci mama la locul de muncă
Filmările au loc la Pinewood Studios, lângă Londra, şi în mai multe locuri din Marea Britanie, potrivit unui comunicat al companiei Disney.
"Este ziua în care trebuie să îţi aduci mama la locul de muncă, pe platourile Maleficent2", a scris Fanning, în vârstă de 20 de ani, într-un mesaj publicat pe platforma online Instagram, care a   fost distribuit de 250.000 de ori în prima oră. Împreună cu mesajul, aceasta a publicat şi o fotografie cu ea, în faţa actriţei Angelina Jolie, care râde. Jolie poartă celebrele sale coarne din   film, o pereche de ochelari de soare minusculi şi un halat de baie.
"Maleficent", lansat în 2014, realizat cu un buget de producţie de 180 de milioane de dolari, a obţinut încasări de aproape 760 de milioane de dolari pe plan mondial.
"Maleficent", produs de studiourile Disney, este un film de acţiune care spune povestea clasică "Frumoasa din Pădurea adormită" din punctul de vedere al personajului negativ - interpretat de   Angelina Jolie.
În noul film, regizat tot de Joachim Ronning, mai joacă actriţa nominalizată la Oscar Michelle Pfeiffer, Chiwetel Ejiofor, Robert Lindsay, Sam Riley, Imelda Staunton, Juno Temple şi Lesley   Manville.
Angelina Jolie a acceptat să joace o singură dată într-o continuare - "Lara Croft Tomb Raider: Leagănul Vieţii" (2003), continuarea peliculei "Lara Croft: Tomb Raider" din 2001.
Până în prezent, vedeta americană a refuzat toate propunerile de a juca în continuări ale filmelor sale de acţiune "Salt" (2010) şi "Wanted" (2008).
A post shared by Elle Fanning (@ellefanning) on
May 29, 2018 at 10:34am PDT

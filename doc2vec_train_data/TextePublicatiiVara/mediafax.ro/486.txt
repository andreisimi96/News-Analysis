de: Departamentul Corespondenţi - Mediafax
Circulaţia rutieră este oprită, sâmbătă, pe DN 1E, între Braşov şi Poiana Braşov, pe ambele sensuri de mers, pentru desfăşurarea Campionatului Naţional de Viteză în Coastă, arată Centrul Infotrafic.
Potrivit Centrului Infotrafic din Inspectoratul General al Poliţiei Române, sâmbătă, între orele 08.30 – 13.00, circulaţia rutieră este oprită pe DN 1E, între Braşov şi Poiana Braşov, pe ambele   sensuri de mers, în vederea desfăşurării Campionatului Naţional de Viteză în Coastă.
Evenimentul va fi monitorizat permanent de numeroase echipaje ale poliţiei, pentru prevenirea producerii de accidente rutiere şi pentru asigurarea unui climat în condiţii de siguranţă a tuturor   participanţilor la trafic.

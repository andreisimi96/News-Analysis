LIFE-INEDIT astăzi, 20:28
de: Ciprian Nedelcu
Pilotul unei companii aeriene, Valentin Ştirbăţ, s-a căsătorit cu o ieşeancă în avion, cununia fiind oficiată la bordul aeronavei de către comandantul Liviu Dima.
Pilotul Valentin Ştirbăţ s-a căsătorit cu o ieşeancă, iar cel mai important moment din viaţa lor a dorit să îl petreacă pe platforma aeroportului, într-o aeronavă a companiei la care lucrează.
Pilotul este, la rândul său, ieşean, având o experienţă în aviaţie de şase ani.
Cununia celor doi tineri a fost oficiată la bordul aeronavei de către comandantul Liviu Dima, angajat în cadrul aceleaşi companii, aflat la prima experienţă de acest gen.
Invitaţii au fost primiţi de echipajul companiei şi au urcat în aeronavă, iar întreaga ceremonie a fost surprinsă în imagini şi de Aeroportul Iaşi.
”Valentin a visat ca acest moment să îl găsească exact în locul în care se dedică pasiunii pentru zbor, iar echipa Aeroportului Iaşi a fost încântată să îi îndeplinească această dorinţă. Bucuria   noastră a fost dublată de faptul că am reuşit să susţinem pentru prima dată un astfel de eveniment, deschizând porţile pentru toţi invitaţii. Ne-am bucurat alături de familiile şi prietenii celor   doi tineri, dar şi de echipajul (...) care ne-a primit la bordul aeronavei. Prin evenimentul de astăzi, aratăm că Aeroportul nu este un doar spaţiu destinat călătoriilor, ci şi un loc inedit pentru   evenimente ce surprind şi încântă deopotrivă. Suntem mereu deschişi la iniţiative şi momente care aduc bucurie în vieţile oamenilor şi ale comunităţii noastre, în general. Celor doi tineri care   s-au căsătorit astăzi le dorim multă fericire!
”, a declarat duminică directorul general al Aeroportului Internaţional Iaşi, Cătălin Bulgariu.

SOCIAL astăzi, 21:35
de: Ana Petrescu
Petre Lăzăroiu, judecător CCR, care a acuzat presiuni din partea Cotroceniului prin consilierul prezidenţial Simina Tănăsescu spune că i-a transmis acesteia că judecătorii CCR sunt puşi să apere justiţia, nu să facă jocuri politice, iar legat de opţiunile sale politice, l-a votat pe Iohannis.
"Din toată discuţia reieşea că este o precupare. Cam aşa ceva (a simţit că i se arată cartonaşul –n.r.). Nu ştiu, dar niciodată nu a dorit Simina, nu a cerut să se întâlnească pentru vreo altă   problemă. Pe mine, m-a surprins discuţia aceasta. Eu i-am spus Siminei următoare chestiune, asta apropos de declaraţia preşedintelui vis a vis de această problemă, pentru că a fost întrebat   preşedintele ce va face în cazul Lăzăroiu.
Preşedintele a zis că nu putem merge aşa departe, dar dacă e vreo problemă Curtea vrea să şi-o poată rezolva. Eu unul, chiar l-am votat pe preşedinte. Eu   nu am votat niciodată PSD. Nu am nimic faţă de niciun partid, dar asta a fost opţiunea mea. Dar să spui că decizia CCR e pe mână cu ce spune alianţa de guvernare. Şi am zis, măi această chestiune   nu se pune în discuţie. Noi am fost puşi acolo să apărăm justiţia, pentru alte chestiuni. Doamna Tănăsescu nu a reacţionat. A luat act de ce am spus", a spus Petre Lăzăroiu, la Antena 3.
Judecătorul CCR; Petre Lăzăroiu, care a votat în favoarea revocării Laurei Codruţa Kovesi, a declarat vineri că fost căutat de consilierul prezidenţial Simina Lăzărescu, ce i-a spus că se pune în   discuţie revocarea sa, după ce un ONG i-a cerut acest lucru preşedintelui Iohannis.
Administraţia Prezidenţială a anunţat că Simina Tănăsescu se află în concediu de odihnă, iar discuţia a fost una pur teoretică pe marginea solicitării asociaţiei civice VeDem Just. Mai mult, sursa   citată susţine că nu este implicată sub nicio formă Administraţia Prezidenţială.

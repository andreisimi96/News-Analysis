de: Laura Buciu, Mediafax
Sunt ploi puternice, sâmbătă, în judeţele Hunedoara, Arad, Bihor şi Caraş-Severin, meteorologii anunţând că se vor cumula 15 – 20 de litri de apă pe metrul pătrat, însă în zonă s-au acumulat deja cantităţi de precipitaţii de peste 40-50 de litri pe metrul pătrat.
Potrivit Administraţiei Naţionale de Meteorologie (ANM), în judeţele Hunedoara, Arad, Bihor şi Caraş-Severin a fost emisă atenţionare cod portocaliu de furtuni.
În aceste judeţe, aversele vor cumula 15-20 l/mp, grindină de dimensiuni medii, frecvente descărcări electrice, intensificări ale vântului.
Meteorologii au adăugat faptul că, din datele radar, în zonele respective s-au acumulat deja cantităţi de apă de peste 40-50 l/mp.
Atenţionarea este valabilă până la ora 17.00.

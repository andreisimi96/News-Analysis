Mihai Draghici - Mediafax
Autorităţile israeliene au dejucat un complot terorist care viza asasinarea premierului Benjamin Netanyahu şi a primarului oraşului Ierusalim, Nir Barkat, trei islamişti palestinieni fiind arestaţi, informează site-ul Ynetnews.com.
Complot care viza ASASINAREA lui Benjamin Netanyahu şi a primarului oraşului Ierusalim, dejucat (Imagine: ynetnews.com/ EPA)
Complotul a fost dejucat de Serviciul israelian de securitate internă (Shin Bet).
Trei membri ai organizaţiei fundamentaliste Frontul Popular pentru Eliberarea Palestinei (FPEP) au fost arestaţi preventiv în cadrul investigaţiei, fiind deja inculpaţi.
Unul dintre suspecţi este Muhammad Jamal Rashdeh, un militant islamist în vârstă de 30 de ani care locuieşte în tabăra de refugiaţi Shuafat, situată la periferia estică a oraşului Ierusalim.
Muhammad Rashdeh este acuzat că pregătea atentate şi la Consulatul SUA din Ierusalim, precum şi contra unor reprezentanţi ai Canadei.
Celula teroristă colabora cu islamişti din Iordania.

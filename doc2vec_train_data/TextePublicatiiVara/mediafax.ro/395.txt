Virginia Ruzici, singura campioană a României în turneul de la Roland Garros şi cea pe urmele căreia încearcă să calce acum Simona Halep, spune că la 40 de ani de la succesul ei la Paris şi la 10 ani de la victoria Simonei Halep la junioare, este un an bun.
Virginia Ruzici a urmărit parcursul Simonei însă din perioada junioratului, devenindu-i manager constănţencei. La Roland Garros 2018, Virginia Ruzici a primit un trofeu aniversar din partea   organizatorilor, la 40 de ani de la titlul obţinut pe zgura pariziană. A urmărit fiecare meci al Simonei de pe scaunul alăturat celui al Taniei Halep - mama numărului unu mondial. După victoria   Simonei în semifinala cu spaniola Garbine Muguruza, scor 6-1, 6-4, a petrecut câteva zeci de minute la mini-sărbătoarea "clanului Halep", apoi, Virginia Ruzici a vorbit pentru ProSport despre noua   performanţă obţinută de Simona.
Fericită, mulţumită după acest meci?
Acum, sunt foarte fericită, normal. Un meci superb, la un alt nivel din partea Simonei. Chiar şi din partea spaniolei. A fost o plăcere să o văd pe Simona jucând atât de bine. La cel mai înalt   nivel al ei.
Dacă ar fi să descrieţi emoţiile prin care v-a trecut acest meci intens, cu revenire, final în forţă, cum ar arăta "cronica'?
Cele mai mari emoţii au fost la 4-4 în setul doi. Acolo unde Simona a ezitat un pic, însă a reuşit să îşi păstreze serviciul şi acest lucru a fost extrem de important. Acela a fost game-ul crucial.   Un meci câştigat în două seturi, cu Simona care joacă foarte, foarte bine... nu pot spune că emoţiile au fost atât de mari. Dar bucuria a fost extrem de mare.
CITEŞTE   CE  SPUNE DESPRE adversara din finala, Sloane Stephens 

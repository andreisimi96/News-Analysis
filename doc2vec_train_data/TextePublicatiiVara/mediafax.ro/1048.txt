SOCIAL astăzi, 07:27
de: Departamentul Corespondenţi - Mediafax
Patru persoane, între care un copil de 2 ani, au fost rănite, după ce maşina în care se aflau a căzut, sâmbătă dimineaţa, de pe DN 1, într-un râu din Timişu de Sus, în judeţul Braşov. Diferenţa de nivel este aproximativ 9 metri, transmite corespondentul MEDIAFAX.
Purtătorul de cuvânt al ISU Braşov, Luisa Dănilă, a spus că trei aduţi şi un copil au fost răniţi după ce maşina a căzut de pe DN 1, în râu.
„Un autoturism a căzut în râu. Sunt patru victime, respectiv trei adulţi şi un copil de aproximativ 2 ani. Toţi sunt conştienţi, o femeie este într-o stare mai gravă, politraumatizată şi   policontuzionată”, a spus Dănilă.
Potrivit acesteia, diferenţa de nivel din DN 1 la râu este de aproximativ 9 metri
Poliţiştii braşoveni au deschis un dosar penal pentru vătămare corporală din culpă şi încearcă să afle cum s-a produs accidentul.

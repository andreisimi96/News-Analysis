de: Octavian Vasilescu
Performanţa Simonei Halep a determinat-o pe Cristina Neagu să ia atitudine şă-şi expună un punctul de vedere în privinţa raportului dintre liderul mondial din tenis şi România.
Titlul cucerit de Simona Halep la Roland Garros a produs un val de reacţii pozitive în ţară, iar o altă campioană, Cristina Neagu, a rostit câteva cuvinte mari: "Vreau să o felicit pe Simona pe   această cale. Mă bucur foarte mult pentru ea, cred că a depăşit şi o barieră pe care şi-o pusese singură, cred că şi din cauza oamenilor. Ştim cu toţii care au fost comentariile, că nu poate să   câştige un turneu de Grand Slam şi aşa mai departe.
Sunt convinsă că va fi mult mai relaxată pe viitor, vor mai veni titluri de Grand Slam. E o sportivă completă, joacă din ce în ce mai bine. Am   urmărit toată finala şi mă bucur enorm pentru ea", a declarat handbalista, pentru DigiSport.
De asemenea, Neagu şi-a continuat discursul pe un ton mai dur: "Trebuie să înţelegem că această fată nu are ce să datoreze României. Ţara asta trebuie să înveţe să-şi respecte valorile. Totul a   făcut doar pe munca ei. Familia şi prietenii ei merită respect pentru că au fost alături de ea în momentele grele. Nu trebuie să demonstreze nimic nimănui. Acum toată ţara a fost mândră că a cântat   imnul României la Paris, dar ştim cu toţii că au fost comentarii răutăcioase la anumite înfrângeri. Sunt oameni care stau în faţa televizorului şi comentează", a adăugat Neagu pentru sursa citată.

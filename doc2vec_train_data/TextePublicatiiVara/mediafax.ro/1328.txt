Mihai Draghici - Mediafax
Rusia condamnă decizia Administraţiei Donald Trump de creare a unei Forţe militare spaţiale
Administraţia Vladimir Putin a exprimat preocupare privind decizia preşedintelui SUA, Donald Trump, de creare a unei Forţe militare spaţiale, avertizând că există riscul declanşării unei noi curse a înarmării.
Rusia condamnă decizia Administraţiei Donald Trump de creare a unei Forţe militare spaţiale
Maria Zaharova, purtătorul de cuvânt al Ministerului rus de Externe, consideră că decizia lui Donald Trump semnalează intenţia Washingtonului de a trimite arme în spaţiu.
Militarizarea spaţiului "poate genera consecinţe nu mai puţin grave decât cursa înarmării nucleare", a avertizat Maria Zaharova, citată de site-ul agenţiei Associated Press.
Mobilizarea de armament în spaţiu "ar destabiliza echilibrul strategic şi securitatea internaţională", a subliniat Zaharova, amintind că Rusia şi China au propus semnarea unui tratat internaţional   prin care armele spaţiale să fie interzise.

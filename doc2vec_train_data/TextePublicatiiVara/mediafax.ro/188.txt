Un poliţist de la Rutieră a oprit, marţi, traficul pe o stradă din Oradea pentru a permite traversarea acesteia de către o familie de răţuşte, din care făceau parte zece boboci, transmite corespondentul MEDIAFAX.
Purtătorul de cuvânt al ISJ Bihor, Alina Dinu, a declarat, marţi, corespondentului MEDIAFAX că traficul nu era aglomerat iar răţuştele au ajuns în siguranţă pe râul Crişul Repede.
„Colegul nostrum, Dorin Mihăieş, subinspector de poliţie la Biroul Rutier al Poliţiei Oradea, a oprit, marţi, traficul rutier pe Calea Clujului din Oradea pentru a permite traversarea străzii de   către o familie de răţuşte, cu zece boboci, care se îndrepta spre râul Crişul Repede. Traficul nu era aglomerat, iar răţuştele au ajuns în siguranţă”, a spus Dinu.
Poliţistul are 34 de ani şi lucrează în cadrul IPJ Bihor din 2006.

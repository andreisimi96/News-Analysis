de: Departamentul Corespondenţi - Mediafax
Salvamontiştii intervin în Munţii Bucegi pentru căutarea unui turist american care s-a lansat, alături de alte două persoane, cu parapanta şi a dispărut.
Şeful Salvamont Buşteni, Gheorghe Haiduc, a declarat, corespondentului MEDIAFAX, că trei turişti străini s-au lansat cu parapanta, după Vârful Caraimanului.
Doi dintre ei au ajuns la sol, în timp   ce un turist american a dispărut.
În zonă este aşteptat un elicopter care să ajute la căutarea turistului, având în vedere că aria de acoperire este foarte mare.
În ajutorul salvamontiştilor intervin şi şapte jandarmi din Prahova.

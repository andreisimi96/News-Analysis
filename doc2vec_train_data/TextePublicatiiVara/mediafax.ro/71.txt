Giuseppe Conte, candidatul propus de partidele Mişcarea Cinci Stele şi Liga Nordului pentru funcţia de premier, a fost de acord să formeze un nou guvern, prezentând-şi noua listă de miniştri preşedintelui Sergio Mattarella, relatează site-ul postului BBC şi agenţia Dpa.
Conte, un profesor de drept şi un novice politic, ales de două partide pentru a prelua funcţia de premier, a acceptat mandatul de a forma un un nou guvern şi a prezentat o listă a miniştrilor, joi   seară, se arată într-un comunicat al Palatului prezidenţial de la Roma.
Conte, împreună cu miniştrii propuşi, vor fi învestiţi în funcţie vineri, se mai arată în comunicat.
Candidaţii propuşi pentru cabinetul Giuseppe Conte fac parte din partidele populiste Mişcarea Cinci Stele (M5S, eurosceptică) şi Liga Nordului (extremă-dreapta).
Preşedintele Mattarella a respins propunerea iniţială pentru funcţia de ministrul al Finanţelor, însă un alt candidat a fost acceptat joi. Paolo Savona, era cunoscut pentru criticile aduse zonei   euro şi Germaniei.
Astfel, funcţia de ministru al Finanţelor va fi preluată de Giovanni Tri, un profesor economic în vârstă de 69 de ani, care nu este considerat un susţinător al retragerii Italiei din zona euro.
Noul Guvern va trebui aprobat printr-un vot al Parlamentului, însă majoritatea este deţinută de cele două partide populiste.
Tehnocratul Carlo Cottarelli a renunţat la mandatul de a forma guvernul Italiei, în contextul în care partidele Mişcarea Cinci Stele şi Liga Nordului au anunţat un nou acord guvernamental.

de: Gabriel Pecheanu
Guvernul intenţionează să adopte, miercuri, o schemă de ajutor de stat pentru susţinerea industriei cinematografice, pentru stimularea producţiei de filme româneşti, a anunţat la începutul şedinţei Executivului premierul Viorica Dăncilă.
”Pe agenda guvernului avem şi o schemă de ajutor de stat pentru susţinerea industriei cinematografice. Urmărim stimularea producţiei de film prin încurajarea iniţiativei private în domeniul   creaţiei, finanţării, producţiei şi distribuirii filmelor româneşti sau realizate cu participare românească. Este încă o pârghie corectă în care promovăm în an centenar identitatea culturală,   naţională şi a minorităţilor naţionale din România prin realizarea filmelor şi promovarea în circuitul mondial de valori”, a declarat Viorica Dăncilă.
Ea a mai spus că România trebuie promovată şi cunoscută în lume prin valorile, istoria şi tradiţiile sale, prin ”oameni şi locuri de o frumuseţe inegalabilă”.

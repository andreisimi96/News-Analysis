SOCIAL astăzi, 11:14
de: Loredana Ficiu
Un tânăr de 26 de ani a ajuns la spital după ce a fost muşcat de câinele pe care îl salva dintr-un adăpost de animale din Braşov, cuprins de flăcări în noaptea de sâmbătă spre duminică, transmite corespondentul MEDIAFAX.
Potrivit ISU Braşov, pompierii au intervenit pentru stingerea unui incendiu izbucnit la acoperişul unei case din satul Rotbav şi la adăpostul de animale aflat în apropiere.
Vecinul proprietarului a vrut să-i salveze câinele din foc, însă animalul l-a muşcat.
Bărbatul a fost transportat la spital, iar patrupedul a murit în adăpostul în flăcări.
”În jurul orei 05.30 am fost anuntaţi de izbucnirea unui incendiu la o casă şi o şură, în localitatea Rotbav.
S-a intervenit cu trei autospeciale cu apă şi spumă pentru localizarea şi lichidarea   incendiului. A ars acoperişul casei şi şura pe o suprafaţă de aproximativ 250 metri pătraţi. Un bărbat în vârstă de 26 de ani, în încercarea de a salva un câine, a fost muşcat şi a avut nevoie de   îngrijiri medicale, fiind transportat la spital de un echipaj SMURD. Au fost salvate trei animale”, a declarat, corespondentului MEDIAFAX, Ciprian Sfreja, purtătorul de cuvânt al ISU Braşov.
Intervenţia pompierilor a durat aproximativ două ore. Primele verificări arată că incendiul a pornit de la coşul de fum al centralei, care nu a fost protejat corespunzător.

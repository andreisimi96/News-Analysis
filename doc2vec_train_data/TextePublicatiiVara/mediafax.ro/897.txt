STIRILE ZILEI astăzi, 10:49
Cel mai mare aisberg de pe planetă a început să se dezintegreze după o călătorie de 18 ani din Antarctica către Ecuator. După ce s-a desprins din banchiza de gheaţă Ross, blocul de gheaţă a plutit de-a lungul a 10.000 de kilometri.
Ultimele imagini furnizate de Staţia Spaţială Internaţională dezvăluie că blocul de gheaţă de 11.000 de kilometri pătraţi se îndreaptă către nordul Georgiei de Sud. Mail Online notează că, în   prezent, aisbergul se îndreaptă către apele calde din Oceanul Atlantic. NASA consideră că acest lucru poate duce la dispariţia lui. 
În martie 2000, aisbergul ce este mai mare decât insula Jamaica s-a desprins din calota glaciară.
Aisbergul masiv a fost denumit de specialişti B-15. Din acel moment, cel mai mare gheţar din lume a   petrecut o bună perioadă de timp plutind în zona Antarcticii. Însă în ultimele 12 luni a fost prins de curenţii nordici ce i-au schimbat direcţia, a explicat NASA. Din acel moment, aisbergul gigant   s-a rupt în mai multe bucăţi. 
Dacă bucăţile vor deveni şi mai mici, US National Ice Centre nu le va mai putea urmări în imaginile din satelit. Cea mai mare bucată denumită B-15Z măsoară în jur de 50 de mile maritime pătrate. În   prezent, blocul de gheaţă are o fractură pe mijloc, iar mici bucăţi de gheaţă au început deja să se desprindă. 

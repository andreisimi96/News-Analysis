ECONOMIC astăzi, 10:43
Educaţia financiară nu reprezintă unul dintre domeniile la care românii să fie fruntaşi, dar există o metodă simplă pe care oricine o poate aplica şi care i-ar aduce un beneficiu real: Metoda 20/50/30.
„Nu îmi ajung banii de la un salariu la altul”, „Nu am bani de vacanţă”, „Îmi doresc să îmi cumpăr ceva şi iar nu îmi ajung banii”, „Oare o să am bani când o să ies la pensie?”. Acestea sunt cele   mai frecvente probleme auzite în familie, la colegi şi prieteni. Un buget personal lunar rezolvă astfel de dificultăţi
Cum? În primul rând, alcătuieşte bugetul personal lunar cu sumele care îţi vin în minte, de o parte veniturile şi de alta cheltuielile. Nu este necesar ca sumele cheltuite să fie fixe de la   început, ci cât mai bine aproximate, dar important este să le treci pe toate şi apoi să le revizuieşti.
Apoi, ordonează cheltuielile pe modelul 20/50/30 (20% din venituri alocă-le economiilor, 50%, satisfacerii nevoilor de zi cu zi, iar 30%, cheltuielilor pentru satisfacerea dorinţelor):
• Circa 20% este fondul de economii necesar rambursării datoriilor, economiilor, cheltuielilor neprevăzute şi pensiei. Procentul economisirii ar trebui să crească odată cu vârsta: de la 5% la 20 -   25 de ani la 10 - 15% în perioada cea mai activă a vieţii (30 - 50 de ani), pentru ca după această vârstă capacitatea de economisire să depăşească 20%.
• 50% reprezintă cheltuielile pentru satisfacerea nevoilor cum ar fi locuinţa, transportul, cumpărăturile şi utilităţile. În cazul neîncadrării în 50%, trebuie reduse cheltuielile. Dacă e vorba de   venituri mai mari, de aici se poate economisi.
• 30% în medie sunt cheltuieli alocate satisfacerii dorinţelor: vacanţe, gadget-uri, vestimentaţie, masa în oraş etc. Acest procent nu trebuie depăşit nici dacă există venituri mai mari pentru a-l   menţine. Pentru a avea vacanţa mult visată economiseşte din timp de aici.

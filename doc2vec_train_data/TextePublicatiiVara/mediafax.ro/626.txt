Angela Merkel: Europa va adopta contramăsuri la taxele suplimentare impuse de SUA
de: Teodora Marinescu
Europa va implementa contramăsuri la taxele suplimentare impuse de SUA la importurile de oţel şi aluminiu, a declarat cancelarul german Angela Merkel, exprimându-şi regretul privind decizia lui Donald Trump de a nu mai susţine declaraţia comună a membrilor G7, relatează agenţia Reuters.
Preşedintele american Donald Trump a anunţat pe platforma de microblogging Twitter că nu va sprijni o declaraţie comună a liderilor Grupului ţărilor puternic industrializate.
"Retragerea, într-un fel de a spune, pe Twitter, evident, este teribiliă şi puţin deprimantă", a declarat cancelarul german.
Summitul din Canada nu a marcat sfârşitul parteneriatului transatlantic între SUA şi Europa, însă Merkel a declarat că statele europene nu se mai pot baza pe Washington.
Uniunea Europeană pregăteşte contramăsuri împotriva taxelor suplimentare la importurile de aluminiu şi oţel, în conformitate cu legilie organizaţiilor pentru comerţ mondial.
Merkel a mai declarat că Rusia s-ar putea întoarce în G7 dacă ar progresa în implementarea acordului de la Minsk. Aceasta a afirmat că se aşteaptă ca noul guvern al Italiei să voteze extinderea   sancţiunilor impuse Moscovei.

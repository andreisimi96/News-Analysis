Zinedine Zidane (45 de ani) a plecat de la Real Madrid după 872 de zile în care a condus echipa de pe Santiago Bernabeu.
Motivul pentru care Zidane ar fi plecat. Dezvăluirile unui fost antrenor de la Real Madrid
Antrenorul care a câştigat trei Ligi ale Campionilor în ultimii trei ani a făcut anunţul într-o conferinţă de presă programată în grabă, la ora 14:00, la care a apărut alături de preşedintele   Florentino Perez.
Anunţul a luat prin surprindere pe toată lumea, dar nu şi pe Fabio Capello, fostul antrenor al lui Real Madrid. Italianul trecut prin tratamentul lui Florentino Perez a simţit ipostaza în care a   fost pus Zidane şi a dezvăluit unul dintre motivele pentru care ar fi pelcat francezul: “Zidane a dorit să ia singur o decizie, înainte ca altcineva să aleagă în locul său. Dacă Real Madrid ar fi   pierdut la Kiev, Perez l-ar fi dat afară”, a declarat italianul pentru Sky Italia.
De asemenea, Capello a vorbit şi despre următorul antrenor, pe umerii căruia va sta presiunea celor trei titluri ale Ligii Campionilor câştigate de Zidane: “Perez l-ar putea înlocui cu Guti. Vrea   să le arate tuturor că poate lua decizii radicale, aşa cum a făcut şi în urmă cu trei ani, cu Zidane”.

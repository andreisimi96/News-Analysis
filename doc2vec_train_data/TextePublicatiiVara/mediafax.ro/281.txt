de: Iulian Anghel
În 2017, România a avut cele mai multe anchete dintre ţările Uniunii privind utilizarea fondurilor UE – 11 – din care opt s-au încheiat cu recomandări, relevă raportul pe 2017 al OLAF (Oficiul European Antifraudă). Urmează Ungaria şi Polonia cu 10 anchete şi Grecia cu 9.
În 2017, România a avut cele mai multe anchete dintre ţările Uniunii privind utilizarea fondurilor UE – 11 – din care opt s-au încheiat cu recomandări, relevă raportul pe 2017 al OLAF (Oficiul     European Antifraudă). Urmează Ungaria şi Polonia cu 10 anchete şi Grecia cu 9.
În cele 197 de anchete şi 309 recomandări, OLAF a cerut recuperarea a trei miliarde de euro, din care 21 de milioane de euro în cazul companiei TelDrum. OLAF acuză, în principal, existenţa unor     înţelegeri între organizatorii licitaţiilor şi beneficiari.
Două anchete ale OLAF privind proiecte finanţate de Fondul european pentru dezvoltare regională pentru construcţia de drumuri în România ilustrează această tendinţă, se arată în raport. Astfel,     anchetele OLAF au demonstrat că reprezentanţii unei municipalităţi din România, care erau beneficiarii, s-au înţeles cu reprezentanţii companiei (TelDrum) care elaborase proiectul tehnic al unui     drum, pentru a stabili criterii restrictive în documentaţia pentru licitaţie, iar respectiva companie a câştigat contractul în detrimentul celorlalţi participanţi la licitaţie. Ca să se ajungă     aici au fost falsificate multe acte, iar prejudiciul a fost calculat la aproximativ 21 milioane de euro. Sursa citată arată că OLAF a recomandat Directoratului general pentru politici regionale     şi urbane al Comisiei Europene recuperarea întregii sume şi a transmis DNA recomandări judiciare pentru a iniţia acţiuni în justiţie. DNA a început o anchetă penală în noiembrie 2017, iar România     a aceptat să returneze Comisiei paguba.
OLAF dă ca exemplu un alt caz în care a pus capăt unei scheme de fraudă prin care au fost deturnate fonduri UE în valoare de peste 1,4 milioane de euro, în care a fost implicat un consorţiu     italian cu parteneri din Franţa, România şi Marea Britanie.

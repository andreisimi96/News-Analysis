SOCIAL astăzi, 12:15
de: Departamentul Corespondenţi - Mediafax
25 de scafandri cu şapte autospeciale şi o ambarcaţiune caută copilul de 14 ani dispărut duminică în apele mării pe plaja din Corbu.
”Sunt scafandrii de la inspectoratele judeţene pentru situaţii de urgenţă Alba, Suceava, Hunedoara, Bucureşti-Ilfov, Vrancea, Teleorman şi Constanţa. Cei din ţară se află în stagiul de antrenament   la Centrul de Antrenament al Scafandrilor de Intervenţie Constanţ”, au informat reprezentanţii ISU Dobrogea.
Potrivit sursei citate, echipele intră în apă prin rotaţie.
Duminică, doi copii de 14 ani au intrat în mare, însă doar unul dintre ei a reuşit să iasă. Reprezentanţii ISU Dobrogea au căutat copilul, însă din cauza faptului că marea era agitată au sistat   căutările.

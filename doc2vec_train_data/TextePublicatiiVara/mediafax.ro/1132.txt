POLITIC astăzi, 11:51
de: Departamentul Politic - Mediafax
Călin Popescu Tăriceanu, preşedintele ALDE, a declarat, duminică, întrebat în legătură cu răspunsul pe care trebuie să îl dea preşedintele cu privire la revocarea Laurei Codruţa Kovesi, că speră ca Iohannis să ştie că statul de drept înseamnă emiterea acelui decret.
"Eu nu vreau ca acest moment, în contextul foarte dificil al deciziei CCR care îl obligă pe preşedinte să o revoce pe şefa DNA să se transforme într-un război mai amplu. Eu cred că preşedintele   îşi va da seama că statul de drept, pe care e obligat să îl apere, presupune un singur lucru şi anume să semneze decretul de revocare.
Dincolo de chestiunea aceasta, poate unii o să interpreteze în   fel şi chip. În 2019 avem preluarea preşedinţiei Consiliului UE. Şase luni de zile ochii Europei vor fi aţinţiti către noi şi vreau să nu fie tensiuni politice, de aceea contez pe o decizie în care   această de criză să se încheie cât mai rapid", a declarat, duminică, Călin Popescu Tăriceanu.
Întrebat dacă s-a discutat în coaliţie un termen în care este aşteptat răspunsul lui Klaus Iohannis privind revocarea, Tăricenanu a răspuns: "N-am discutat, dar un termen rezonabil nu poate fi   decembrie".

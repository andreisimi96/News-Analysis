SPORT astăzi, 15:24
Simona Halep (1 WTA) şi Sloane Stephens (10 WTA) se vor înfrunta, sâmbătă, de la ora 16:00, în finala turneului de la Roland Garros. Meciul va putea fi urmărit de iubitorii sportului alb de la noi, în Mega Mall, modernul centru aflat pe B-dul Pantelimon, lângă Naţional Arena.
14:55 În timp ce Simona Halep a avut programat un antrenament de jumătate de oră pe ”Central”, Sloane Stephens a avut ”mişcarea” înainte de finală pe terenul 4, după Rafael Nadal.
14:50 Simona a terminat antrenamentul cu 5 minute mai devreme decât era programat. Ea avea terenul central rezervat până la 13:45, ora Franţei. La 13:39 s-a aşezat pe scaun alături   de Darren, iar 2 minute mai târziu a părăsit deja arena. Spre ieşire, Halep a primit încurajările de rigoare din tribune: ”Haide, Simo!”
14:35 Cu mai puţin de 2 ore înainte de marea finală, Simona Halep este la un antrenament de încălzire pe ”Central”. Numărul 1 mondial schimbă mingi cu Darren Cahill. A lovit cu   forehandul, destul de static, fără să alerge mult. Apoi, a trecut la serviciu, armă care speră să o ajute în finala cu Stephens. În arenă sunt jurnaliştii români, dar şi primii fani care au venit   să o susţină la finală. Cu steagurile în mână, suporterii Simonei fac selfiuri.
La ultima întâlnire cu jurnaliştii înainte de finala de la Paris, ambele jucătoare s-au declarat extrem de fericite pentru că au ajuns în ultimul act la Roland-Garros. Simona speră să aibă parte de   o vreme bună şi finala să nu fie amânată de o eventuală ploaie, în timp ce Stephens a avut numai cuvinte de laudă la adresa liderului mondial.
Despre finală: "Cred că am aceeaşi plăcere, aceeaşi bucurie că am ajuns în această ipostază din nou.
Este un moment special să pot juca din nou o finală la Roland Garros şi pot   spune că e turneul meu favorit de Grand Slam, mă simt ca acasă aici, mă bucur că va fi o nouă provocare. E doar un alt meci, nu va fi special, nu contează rezultatul. Vreau să joc cel mai bun   tenis, să lupt şi vom vedea cine va învinge. Eu nu simt presiunea. E doar o provocare mare pentru mine şi e o şansă mare să câştig turneul visurilor mele. Trebuie doar să joc cum am făcut-o ieri,   am mai jucat împotriva ei. Vreau doar să zâmbesc mâine".
Ce s-a schimbat faţă de finala din 2017: "Nu s-a schimbat nimic, încă joc tenis, încă muncesc în fiecare zi. Poate că zâmbesc mai mult (n.r. – faţă de sezonul trecut)".
Cum ar arăta vremea perfectă: "Să fie oricum, dar să nu plouă (n.r. - râde). Suporterii vor fi acolo, mă bucur să-i văd şi mă bucur că am şansa să joc această finală pe Chatrier".
Despre ce a îmbunătăţit: "Am mai multă experienţă, sunt mai relaxată într-o astfel de situaţie. Dar nu se ştie niciodată, mereu e diferit, încerc să joc cel mai bun tenis. Mă simt   bine în această poziţie şi sper ca mâine să fie diferit faţă de celelalte finale. Încerc doar să fiu concentrată pe meci şi nu pe ceea ce se întâmplă în arenă, dar mereu, când aplaudă sau mă   încurajează, e drăguţ".
Descriere într-un singur cuvânt: "Fericită! Fericită că sunt aici. Sunt destul de constantă pe zgură, aici ating cel mai bun nivel, am amintiri plăcute şi la juniori. Sunt mai   multe lucruri care mă fac să mă simt bine pe teren".
Despre Stephens: "A fost uimitor ce a făcut ea anul trecut. Fără să joace 9-11 luni a revenit şi a câştigat un Grand Slam, aşa că e uimitor. Ştiu că e o jucătoate uimitoare, e   puternică şi mâine voi înfrunta o adversară care joacă la fel ca adversara din semifinală (n.r. – Garbien Muguruza). Ştiu ce trebuie să joc, dar acum e diferit. E uimitoare, mai ales prin ce a   făcut la US Open...".
"Niciun avantaj pentru Halep pentru că eu am un titlu, iar ea nu are nicunul", a spus Sloane, referindu-se la cele trei finale majore pierdute de Halep, două la Roland Garros (în 2014, cu Şarapova,   şi în 2017, cu Ostapenko) şi una la Austalian Open (contra lui Wozniacki, în acest an).

de: Departamentul Social - Mediafax
Sute de persoane, care au venit să participe la protestul faţă de abuzurile din justiţie orgnaizat de PSD, au plecat din Piaţa Victoriei chiar în timp ce liderul Partidului Social Democrat, Liviu Dragnea, susţinea discursul pe scena din faţa guvernului.
Întrebaţi de ce pleacă în timp ce vorbeşte Liviu Dragnea, manifestanţii au spus: "Noi avem un program de respectat".
Sute de oameni au plecat deja din Piaţa Victoriei, chiar în timp ce liderul PSD Liviu Dragnea susţinea un discurs.
"Vă salut cu respect şi admiraţie pe toţi cei care aţi venit astăzi, să fiţi alături de noi aici, în Bucureşti, în Piaţa Victoriei, membri de partid, dar şi oameni care nu fac parte din niciun   partid politic, dar care au speranţa şi credinţa că putem trăi într-o ţară mai bună şi au credinţa că vocea poporului trebuie să fie auzită în afara propagande securiste, care vrea să ne facă să   credem că suntem puţini.
Aţi dat dovadă de curaj vebind azi aici. V-aţi asumat cu demnitate poziţia, v-aţi asumat cu demnitate dreptul la libertăţi şi democraţie, iar pentru asta meritaţi aplauzele   tuturor”, le-a spus Liviu Dragnea celor care sunt prezenţi la mitingul din Piaţa Victoriei.
Protestul PSD împotriva abuzurilor din justiţie a început la ora 20.00 şi aa dunat, în Piaţa Victoriei, susţinători din toate colţurile ţării.

de: Mihaela Gidei
Elevii care au terminat clasa a 8-a vor susţine, miercuri, cea de-a doua probă de la Evaluarea Naţională, cea la matematică. Rezultatele finale la EVALUAREA NAŢIONALĂ 2018 vor fi afişate pe 23 iunie. Mediafax.ro va publica subiectele la Evaluare Naţională la matematică, precum şi baremul de corectare, imediat ce acestea vor fi disponibile.
EVALUARE NAŢIONALĂ 2018 MATEMATICĂ. Peste 150.000 de elevi care au terminat clasa a 8-a susţin, miercuri, 13 iunie, examenul la matematică, în cadrul Evaluarii Naţionale. Elevii   vor primi subiectele la ora 09:00, iar examenul va dura două ore.
Potrivit calendarului publicat de Ministerul Educaţiei, pentru elevii care au terminat gimnaziul, Evaluarea Naţională a început luni, 11 iunie, cu proba scrisă la limba şi   literatura română , urmând ca după examenul de miercuri, pe 14 iunie, elevii care aparţin minorităţilor vor susţine proba scrisă la limba maternă.
SUBIECTE MATEMATICĂ. Absolventii clasei a 8-a vor primi la matematică trei subiecte, fiecare fiind cotat cu 30 de puncte, urmând ca 10 puncte să fie acordate din oficiu.
Modele de subiecte pentru Evaluarea Naţională 2018
Primele rezultate ale evaluării naţionale 2018 vor fi afişate pe 23 iunie (limba şi literatura română, matematică, limba maternă), iar în aceeaşi zi, întrele orele 14.00 - 19.00, se vor putea   depune contestaţiile. După soluţionarea contestaţiilor, notele finale vor fi făcute publice pe data de 23 iunie.
Anul trecut, aproximativ 77% dintre candidaţi (108.294) au obţinut medii peste 5, în timp ce 23% (32.418) au obţinut medii de 2, 3 sau 4. În urmă testelor la Limba şi literatura româna/ Limba   Maternă şi la Matematică, 497 de elevi care au promovat clasa a VIII-a au obţinut media 10.
La examenul de Evaluare Naţională din 2017 s-au înscris 144.929 de elevi, dintre care au fost prezenţi 140.712 candidaţi.
EVALUARE NAŢIONALĂ 2018. În funcţie de notele de la Evaluarea Naţională obţinută de elevii clasei a 8-a, va fi stabilită media de admitere la liceu. Astfel, media examenului va avea o pondere de   75%, iar media claselor V-VIII va conta în proporţie de 25% în vederea stabilirii notei finale de admitere la liceu.
EVALUARE NAŢIONALĂ 2018. Pentru sesizarea oricărei nereguli legate de examenul de evaluare, Ministerul Educaţiei pune la dispoziţie Tel Verde: 0800 801 100, la care se poate suna în perioada 11-15   iunie, între orele 08.00-16.00, de luni până joi, iar vineri, în intervalul 08.00 - 14.00.
CALENDAR EXAMENE LA EVALUAREA NAŢIONALĂ 2018:
11 iunie 2018: Limba şi literatura română – probă scrisă
13 iunie 2018: Matematica – probă scrisă
14 iunie 2018: Limba şi literatura maternă – probă scrisă
19 iunie 2018: Afişarea rezultatelor obtinute la evaluarea naţională înaintea contestaţiilor (până la ora 12:00)
19 iunie 2018: Depunerea contestaţiilor (orele 14:00 – 19:00)
20-22 iunie 2018: Soluţionarea contestaţiilor
23 iunie 2018: Afişarea rezultatelor finale ale evaluării naţionale după soluţionarea contestaţiilor

de: Ionut Jifcu
Mai multe maşini au fost distruse de copacii smulşi din rădăcini, în Craiova şi în mai multe localităţi din Dolj, din cauza vântului puternic.
În două zone din Craiova, oamenii au sunat la 112, cerând sprijinul pompierilor, imediat ce şi-au văzut maşinile parcate în faţa blocurilor, acoperite de copacii smulşi din rădăcini.
Totodată, participanţii la Zilele Craiovei au fost trimişi acasă, ploaia dând peste cap întreaga organizare a concertelor din centrul urbei.
În mai multe zone din judeţul Dolj, copacii au fost smulşi din rădăcini şi au căzut pe partea carosabilă.
Potrivit purtătorului de cuvânt al ISU Dolj, Tania Vîlceanu, nu au fost înregistrate victime în niciuna dintre situaţiile semnalate.

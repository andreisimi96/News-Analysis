de: Octavian Vasilescu
După argintul de sâmbătă, din proba olimpică de canoe dublu 1000 de metri, sportivii români Leonid Carp (Steaua) şi Victor Mihalachi (Dinamo) au cucerit duminică medalia de aur la canoe dublu 500 de metri, în cadrul Campionatelor Europene de la Belgrad.
Cei doi tricolori au parcurs cei 500 de metri ai cursei în 1:38,165, depăşind echipajele Rusiei (P. Petrov - M. Pavlov / 1:38,495) şi Ucrainescu (D. Ianchuk - T. MIshchuk / 1:38,985). Carp şi   Mihalachi sunt calificaţi şi în finala de la 200 de metri, care va avea loc după-amiază.
Tot duminică, fetele de la canoe dublu 500 m, Alexandra Dragomirescu şi Livia Căle s-au clasat pe 6 în finala cursei, iar băieţii de la kaiac 4 (Cosmin Lulciuc, Răzvan Albişoru, Aurelian Ciocan şi   Sorin Cical) s-au clasat pe 8 în finala de la 500 de metri.

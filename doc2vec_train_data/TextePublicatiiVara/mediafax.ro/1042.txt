Naţionalele Portugaliei şi Spaniei au remizat, vineri, scor 3-3, în ultimul meci al grupei B a Campionatului Mondial din Rusia.
Golurile partidei au fost marcate de Cristiano Ronaldo, care a reuşit un hat-trick (4, 44, 88), respectiv Diego Costa care a reuşit o dublă, în minutele 23 şi 55, şi Nacho Fernandez, în minutul 58.
În primul meci al grupei, Iran a învins Maroc cu 1-0.
Etapa a doua din grupa B programează meciuri Iran - Spania şi Portugalia - Maroc, ambele pe 20 iunie.

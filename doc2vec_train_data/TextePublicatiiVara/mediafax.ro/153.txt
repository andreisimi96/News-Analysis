BUCUREŞTI,                 (astăzi, 15:42)
Magistraţii instanţei supreme au condamnat-o, marţi, pe Elena Udrea, la 6 ani de închisoare, în dosarul "Gala Bute". Decizia este definitivă.
Decizie definitivă în dosarul Gala Bute, în care Elena Udrea a fost condamnată în primă instanţă la şase ani de închisoare/ Judecătorii instanţei supreme ar putea să pronunţe astăzi sentinţa
Magistraţii Înaltei Curţi de Casaţie şi Justiţie (ÎCCJ) au decis, marţi, să menţină pedeapsa primită de Elena Udrea în primă instanţă şi să o condamne definitiv pe Elena Udrea, aflată în prezent în   Costa Rica, la 6 ani de închisoare cu executare în dosarul "Gala Bute".
Tudor Breazu a fost condamnat la trei ani de închisoare cu executare pentru complicitate la luare de mită, Dragoş Botoroagă la doi ani şi şase luni de închisoare cu suspendare, în timp ce fostul   secretar general în MDRT, Gheorghe Nastasia, a fost condamnat la patru ani de închisoare cu suspendare pentru luare de mită.
În acelaşi dosar, fostul consilier al Elenei Udrea, Ştefan Lungu, a fost condamnat la un an şi şase luni de închisoare cu suspendare, iar fostul director al Companiei Naţionale de Investiţii, Ana   Maria Topoliceanu, a fost condamnată la trei ani de închisoare cu suspendare.
Pe de altă parte, fostul ministru Ion Ariton a fost achitat pentru infracţiunile de participaţie improprie la abuz în serviciu şi folosirea influenţei.
Elena Udrea a anunţat, pe 17 februarie, că se află în Costa Rica, iar în aprilie fostul ministru transmitea că ar avea statut provizoriu de refugiat politic din 21 martie şi că una dintre   obligaţiile pe care le are este de a nu părăsi teritoriul statului Costa Rica. Ea a declarat că este însărcinată, fiind logodită cu tatăl copilului.
Rudel Obreja a fost condamnat la 5 ani de închisoare în dosarul Gala Bute
Rudel Obreja a fost condamnat marţi, de ÎCCJ, la 5 ani de închisoare în dosarul Gala Bute, decizia fiind una definitivă.
Potrivit deciziei magistraţilor Înaltei Curţi de Casaţie şi Justiţie, Rudel Obreja are de executat cinci ani de închisoare în dosarul Gala Bute, pentru complicitate la luare de mită. În aceeaşi   cauză, judecătorii au admis o solicitare a fostului preşedinte a Federaţiei Române de Box, iar acuzaţiile de evaziune fiscală au fost desfiinţate.
Fostul preşedinte al Federaţiei Române de Box, Rudel Obreja, a fost condamnat în primă instanţă la patru ani de închisoare pentru complicitate la luare de mită, cinci ani de închisoare pentru   evaziune fiscală şi trei ani pentru încă o infracţiune de evaziune fiscală, instanţa contopind pedepsele şi dispunând o pedeapsă de cinci ani de închisoare cu executare.
Obreja: Oamenii care fac ceva pentru această ţară ajung la puşcărie şi sunt promovate lichelele
Fostul preşedinte al Federaţiei Române de Box, Rudel Obreja, condamnat definitiv la cinci de închisoare cu executare în dosarul Gala Bute, a declarat, pentru ProSport, că se aştepta să fie achitat   şi că "oamenii care fac ceva pentru această ţară ajung la puşcărie şi sunt promovate lichelele".
"Este o mizerie ce se întâmplă, mă aşteptam să fiu achitat şi să fiu răsplătit pentru ceaa ce am făcut eu pentru România. Dar iată că oamenii care fac ceva pentru această ţară ajung la puşcărie   şi sunt promovate lichelele care au vândut ţara", a declarat Rudel Obreja, exclusiv, pentru ProSport.
La ultimul termen din dosarul Gala Bute, procurorul de caz a cerut instanţei pedepse majorate şi condamnare cu executare pentru cei care au primit pedepse cu suspendare pe fond. Elena Udrea a fost   condamnată, în primă instanţă, la 6 ani de închisoare.
Avocatul fostului ministru a cerut, tot la ultimul termen din dosarul Gala Bute, eliminarea probelor obţinute cu ajutorul SRI, menţionând că acestea sunt nelegale. Apărătorul a mai solicitat   rejudecarea dosarului.
"Am primit răspunsul pe care l-a formulat DNA în legătura cu activităţile desfăşurate împreuna cu SRI. Referitor la ce a învederat DNA privitor la faptul că a beneficiat de sprijin de la SRI,   apreciem că justificarea oferită de organul de urmărire penală pentru a justifica administrarea probelor nu poate fi primită. (...) Prevederile la care fac referire autorii excepţiei au atribuţii   exclusiv în domeniul siguranţei nationale, neavând atribuţii de cercetare penală. (...) Conform deciziei CCR, probele organelor de urmărire penală sunt nelegale. Probele obţinute în mod nelegal nu   pot fi folosite în procesul penal. Solutia juridică reglementată de Curte e obligatoriu a fi luată în considerare în această cauză. Soluţia e retrimiterea cauzei la instanţa de fond pentru a se   discuta incidenţa probelor efectuate împreuna cu SRI", a spus, în sala de judecată, avocatul Veronel Rădulescu.
DNA a răspuns solicitării instanţei supreme referitoare la implicarea SRI în dosarul Gala Bute, menţionând că, pe parcursul urmăririi penale, a cerut SRI sprijin pentru punerea în executare a   mandatelor de supraveghere, o expertiză şi declasificarea unor interceptări pe mandate de siguranţă naţională.
Elena Udrea a anunţat, pe 17 februarie, că se află în Costa Rica, iar în aprilie fostul ministru transmitea că ar avea statut provizoriu de refugiat politic din 21 martie şi că una dintre   obligaţiile pe care le are este de a nu părăsi teritoriul statului Costa Rica. Ea a declarat că este însărcinată, fiind logodită cu tatăl copilului.
În dosarul Gala Bute, Elena Udrea a fost condamnată, în primă instanţă, în martie 2017, la şase ani de închisoare pentru mai multe fapte. În acelaşi dosar, fostul consilier al Elenei Udrea, Ştefan   Lungu, a fost condamnat la un an şi şase luni de închisoare cu suspendare, iar fostul director al Companiei Naţionale de Investiţii, Ana Maria Topoliceanu, a fost condamnată la trei ani de   închisoare cu suspendare. Tudor Breazu a fost condamnat la trei ani de închisoare cu executare pentru complicitate la luare de mită, Dragoş Botoroagă la doi ani şi şase luni de închisoare cu   suspendare, în timp ce fostul secretar general în MDRT, Gheorghe Nastasia, a fost condamnat la patru ani de închisoare cu suspendare pentru luare de mită. Fostul preşedinte al Federaţiei Române de   Box, Rudel Obreja, a fost condamnat de instanţa supremă la patru ani de închisoare pentru complicitate la luare de mită, cinci ani de închisoare pentru evaziune fiscală şi trei ani pentru încă o   infracţiune de evaziune fiscală, instanţa contopind pedepsele şi dispunând o pedeapsă de cinci ani de închisoare cu executare. Pe de altă parte, fostul ministru Ion Ariton a fost achitat pentru   infracţiunile de participaţie improprie la abuz în serviciu şi folosirea influenţei.

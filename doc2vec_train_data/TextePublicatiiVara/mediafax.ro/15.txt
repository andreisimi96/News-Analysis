Un bărbat de 63 de ani din judeţul Alba a murit sâmbătă după ce i s-a făcut rău în timp ce se afla într-un bazin din staţiunea Geoagiu-Băi, judeţul Hunedoara. Poliţia a deschis o anchetă, transmite corespondentul MEDIAFAX.
TRADIE în staţiunea Geoagiu-Băi: Un bărbat a murit după ce a leşinat într-un bazin
Purtătorul de cuvânt al Serviciului de Ambulanţă Judeţean Hunedoara, Călin Dumitrescu, a declarat că sâmbătă, pe numărul de urgenţă 112 s-a primit o sesizare privind un incident în staţiunea   Geoagiu-Băi, din judeţul Hunedoara.
Un martor a anunţat că un bărbat a leşinat în timp ce se afla în bazin. Medicii care au ajuns la bazin au constatat decesul victimei, după manevrele de resuscitare.
”Bărbatul de 63 de ani, din judeţul Alba, a decedat. I s-a făcut rău în bazin şi a fost scos din apă inconştient. (…) S-a făcut resuscitare timp de 45 de minute, dar fără succes. Colegii bănuiesc   un infact miorcardic”, a declarat, corespondentului MEDIAFAX, Călin Dumitrescu, purtătorul de cuvânt al SAJ Hunedoara.
Poliţiştii au început o anchetă pentru a stabili împrejurările în care a murit bărbatul.
”Din primele verificări, nu sunt suspiciuni de comitere a unei infracţiuni”, a declarat, pentru MEDIAFAX, Bogdan Niţu, purtătorul de cuvânt al IPJ Hunedoara.

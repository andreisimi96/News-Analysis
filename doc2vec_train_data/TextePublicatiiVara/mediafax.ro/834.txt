de: Gabriel Pecheanu
Premierul Viorica Dăncilă a declarat, miercuri, la începutul şedinţei de Guvern, că măsurile luate de Executiv şi-au atins scopul - mai mulţi bani în buzunarele cetăţenilor, iar ”mesajele alarmiste transmise de diverşi critici nu au niciun fundament, nicio bază”.
”Datele Institutului Naţional de Statistică publicate la începutul acestei săptămâni arată că măsurile pe care le-am luat şi pe care vom continua să le luăm au fost cele bune şi şi-au atins scopul   - mai mulţi bani în buzunarele cetăţenilor”, a declarat Viorica Dăncilă la începutul şedinţei de Guvern.
Ea a precizat că, potrivit datelor INS, câştigul salarial mediu net a crescut în aprilie 2018 cu 14,7% faţă de luna aprilie a anului trecut, iar puterea de cumpărare a crescut cu 9%.
”Mai mult, creşterea din luna aprilie vine după ce şi în martie câştigul salarial mediu net a crescut cu 15,5% faţă de martie anul trecut. Acest lucru este foarte important şi important este şi   faptul că salariile nete au crescut în toate sectoarele econonmice. Sunt cifre care ne arată faptul că mesajele alarmiste transmise de diverşi critici nu au niciun fundament, nu au nicio bază. De   aceea cred impiortant e să ne bazăm pe cifre, nu pe ce vrea să creadă o persoană sau alta”, a adăugat premierul.

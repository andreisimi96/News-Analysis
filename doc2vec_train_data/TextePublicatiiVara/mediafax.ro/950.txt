POLITIC astăzi, 10:50
de: Ana Petrescu
Senatorul PNL Florin Cîţu susţine că datele Comisiei Europene (CE) arată că România s-a angajat să păstreze deficitul structural la 2.9 din PIB, însă acesta a crescut în 2017 la 3.3%, însă, raportul MFP despre execuţia bugetară din 2017, arată respectarea ţintei. Cine minte, se întreabă liberalul?
"România este pusă de CE sub supraveghere pentru neresepectarea Pactului Fiscal (şi implicit a Constituţiei). Anticameră procedurii de deficit excesive şi infringement. Documentele CE arată că în   2017 România a spus că va menţine deficitul structural la 2.9% din PIB. În realitate, în 2017 deficitul structural a crescut de la 2.2% în 2016 la 3.3% în 2017. Şi ca să fie şi mai clar, pentru a   respecta Constituţia deficitul structural în 2017 trebuia să fie la 1% din PIB. Astfel CE penalizează România pentru că nu respectă un tratat semnat cu UE ( o regulă fiscală). Vineri, 15 iunie   2018, Ministerul Finanţelor Publice a publicat, în sfârşit, raportul despre execuţia bugetară pentru 2017.
În raport MFP spune că şi-a atins “tinta” de deficit structural în 2017 de 2.9% din PIB.   (pagina 7) Cine minte?", arată, într-o postare vineri pe Facebook, senatorul PNL Florin Cîţu.
Liberalul mai spune că va adresa o întrebare oficială pe acest subiect Ministerului Finanţelor Publice (MFP) şi totodată demonstrează că este falsă şi propagandistică abordarea social-democraţilor   care susţin că trebuie să existe deficit pentru a avea creştere economică.
"P.S. Uite că la alţii se poate. Să se termine cu propaganda “ai nevoie de deficit pentru a creşte”. Doar incompetenţii şi hoţii au nevoie de deficit pentru a avea creştere economică. EUROSTAT, în   2017 s-au înregistrat excedente bugetare în Malta (+3,9%), Cipru (+1,8%), Cehia(+1,6%), Luxemburg (+1,5%), Suedia şi Germania (+1,3%), Olanda (+1,1%), Danemarca (+1,0%), Bulgaria (+0,9%), Grecia şi   Croaţia (+0,8%), şi Lituania (+0,5%), în timp ce un echilibru bugetar a fost raportat de către Slovenia. ele mai mici deficite bugetare s-au înregistrat în Irlanda şi Estonia (-0,3%), Letonia   (-0,5%) şi Finlanda (-0,6%)", completează Cîţu.
Potrivit raportului privind execuţia bugetară pe anul 2017, publicat pe site-ul Ministerului Finanţelor, "bugetul pe anul 2017 a fost construit cu un deficit cash de 2,96% din PIB (venituri 31,2%   din PIB şi cheltuieli 34,2% din PIB) căruia îi corespunde un deficit ESA de 2,98% din PIB şi un deficit structural de 2,91% din PIB".

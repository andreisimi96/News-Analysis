de: Octavian Vasilescu
Marius Copil (97 ATP) a ratat calificarea pe tabloul principal de la Queen's, după ce a fost învins de John Millman (Australia, 64 ATP).
Marius Copil nu a reuşit să se califice în primul tur la Londra. Chiar dacă turneul are loc pe iarbă, suprafaţa lui favorită, Marius nu a avut mari şanse în faţa lui Millman, care s-a impus cu 6-3,   6-3. Copil a reuşit un singur break, în setul secund, în timp ce Millman a reuşit să câştige de patru ori pe serviciul adversarului.
Pentru prezenţa în ultimul tur al calificărilor, Marius Copil va primi 3. 250 de euro şi 10 puncte ATP.
Principalul favorit al turnului de la Queen's este croatul Marin Cilic, locul 5 ATP.

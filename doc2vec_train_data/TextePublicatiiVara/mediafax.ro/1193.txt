de: Ionut Jifcu
Pepenii verzi de Dăbuleni, judeţul Dolj, ar putea să ajungă în magazine din Suedia, dacă discuţiile dintre o cooperativă locală şi cumpărător se concretizează.
Purtătorul de cuvânt al Primăriei Dăbuleni, Claudia Ghiţă, a declarat că viitorul cumpărător are anumite condiţii pentru a încheia un contract, fiind căutat un anumit soi de pepene.
„Sezonul lubeniţei de Dăbuleni este deschis. Avem o cooperativă care, cu siguranţă, o să îi ajute pe fermieri să îşi vândă mult mai bine marfa. Produsele noastre merg la nivel naţional şi, să   sperăm cu puţin noroc, dacă producătorii vor îndeplini toate condiţiile, să meargă şi în afara ţării. Cooperativa a primit o ofertă din Suedia, iar noi am purtat discuţii cu fermierii şi ne-au   comunicat că le-a fost cerută o anumită cantitate, pepenele să aibă între patru şi şase kilograme şi am înţeles că vor un anumit soi de lubeniţă pentru piaţa din Suedia.
Acolo marfa va merge în   supermarket”, a afirmat Claudia Ghiţă.
Şi în acest an, cei mai mulţi dintre producătorii de lubeniţe din Dăbuleni vor lua drumul Capitalei. Deşi distanţa este mult mai mare, iar transportul presupune cheltuieli suplimentare, tot mai   convenabilă este această variantă.
Reprezentanţii Direcţiei pentru Agricultură Dolj vin în ajutorul cultivatorilor de pepeni din întreg judeţul.
Directorul instituţiei, Adrian Popa, a declarat că producătorii din Dăbuleni vor avea spaţii special amenajate în pieţe.
„Ca în fiecare an, producătorii de lubeniţă din judeţ vor avea locuri clar delimitate în pieţe. Mai mult, voi discuta cu cei de la Pieţe Craiova despre posibilitatea de a face două pieţe din   municipiu strict pentru producători. De luni încolo ne vom întâlni şi cu cei care cultivă pepeni pentru a discuta despre facilitarea accesului acestor oameni în supermarket-uri. La Dăbuleni avem o   cooperativă, «Patria lubeniţelor Dăbuleni», şi va fi mai uşor, sperăm noi să luăm decizii şi să purtăm negocieri. Ne vom întâlni cu producătorii din zonă şi vom discuta toate aspectele”, a spus   Popa.
În ceea ce priveşte preţurile practicate, în piaţă, un kilogram de lubeniţă se vinde cu 2 lei, 4 lei costă pepenele galben, iar cei care vor să cumpere ”cu ridicata” trebuie să ştie că un kilogram   de lubeniţă poate fi cumpărat cu 50 sau 60 de bani.
În perioada 22-24 iunie, la Dăbuleni va avea loc „Festivalul Lubeniţei”, eveniment din cadrul căruia nu vor lipsi activităţile cultural artistice

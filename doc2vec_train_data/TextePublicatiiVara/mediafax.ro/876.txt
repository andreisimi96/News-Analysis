de: Departamentul Corespondenţi - Mediafax
Caporalul Petru Cosma, care a murit în zona plajei Corbu, din judeţul Constanţa, a fost avansat post-mortem la gradul de sublocotenent printr-un ordin semnat, miercuri, de ministrul apărării naţionale, pentru „spiritul civic şi de sacrificiu ieşite din comun, curajul şi respectul pentru semeni”.
Potrivit reprezentanţilor Ministerului Apărării Naţionale (MApN), sublocotenentul (pm) Petru Cosma a fost avansat post-mortem la gradul de sublocotenent prin ordinal semnat de ministrul apărării   naţionale.
Trupul militarului a fost găsit, miercuri, în zona plajei de la Corbu, după ce dispariţia sa fusese sesizată de duminică seara.
Militarul a fost avansat „spiritul civic şi de sacrificiu ieşite din comun, curajul şi respectul pentru semeni”.
Sublocotenentul (pm) Petru Cosma făcea parte dintr-un detaşament al Batalionului 55 Apărare Antiaeriană „Someş” din Dej, dislocat în perioada 4-15 iunie la Centrul Naţional de Instruire pentru   Apărare Antiaeriană de la Capu Midia, pentru activităţi de instruire cu trageri de luptă.
Militarul era angajat al MApN din anul 1997 şi a participat la două misiuni în teatrele de operaţii (în anul 2003 în Afganistan şi în anul 2006 în Irak).

Conservatorul Ivan Duque, care susţine modificarea acordului de pace cu foştii insurgenţi marxişti, a câştigat, duminică, primul tur al alegerilor prezidenţiale din Columbia, arată rezultatele parţiale după numărarea majorităţii voturilor, informează agenţia Reuters.
Ivan Duque a obţinut 39,1%, fiind urmat de Gustavo Petro, cu 25,1%.
Primii doi clasaţi, Ivan Duque şi Gustavo Petro, vor merge în al doilea tur de scrutin, care va avea loc data de 17 iunie.
Primele alegeri după semnarea acordului de pace din 2016, care a pus capăt insurgenţei grupării marxiste Forţele Armate Revoluţionare din Columbia (FARC), reprezintă un test pentru procesul de pace   încă fragil.
Ivan Duque, candidatul Partidului Democratic de Centru (dreapta), a promis că va modifica termenii acordului de pace şi va aduce în faţa justiţiei foştii insurgenţi acuzaţi de crime de război.
Gustavo Petro, principalul candidat de stânga, fost membru al unei mişcări de gherilă, a promis în campanie că va redistribui averea bogaţilor către săraci.
Actualul preşedinte columbian Juan Manuel Santos, laureat al Premiului Nobel pentru Pace în anul 2016, acordat în legătură cu eforturile sale de a pune capăt pe cale paşnică insurgenţei FRAC, este   al doilea mandat de şef de stat, astfel că nu a putut candida.

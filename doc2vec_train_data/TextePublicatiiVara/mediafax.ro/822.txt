de: Bianca Ciocotisan
Bitcoin a coborât până la cel mai scăzut nivel din februarie, ajungând miercuri la valoarea de 6.450 de dolari, reînnoind preocupările investitorilor privind viabilitatea criptomonedei pe termen lung, relatează Bloomberg.
Preţul monedei digitale a scăzut miercuri până la 6.450 de dolari, înregistrând o scădere de peste 6%, ceea înseamnă o pierdere de peste 50% în acest an.
Bitcoin a scăzut de la un nivel record de 19.511 dolari, atins în decembrie, maximul creşterii de peste 1.400% înregistrată în 2017.
„Nu consider că acest lucru s-ar datora unei anumite ştiri, aceasta fiind doar tendinţa generală descendentă după creşterea din 2017.
O mulţime de oameni care au cumpărat bitcoin la preţul de 9.000   de dolari în aprilie, îşi dau seama că nu îşi vor recupera investiţia curând şi încearcă în schimb să iasă din piaţă”, a declarat Kyle Samani, managing partner la Austin, crypto hedge fund   Multicoin Capital, din Texas, anunţă Bloomberg.
Monedele virtuale au avut parte de o serie de vesti proaste, cea mai recentă fiind atacul cibernetic asupra unei platforme sud-coreene de weekend trecut, care pare să aibă ca rezultat pierderea   unui număr necunoscut de monede digitale, bitcoin scăzând luni cu 12% luni.
Criptomonedele au avut un început de an agitat, cu prăbuşiri importante ale valorilor. În prezent, bătălia s-a mutat în zona acceptării acestora de către companiile financiare de top, dar şi în   pivinţa modului în care vor fi reglementate şi, implicit, acceptate de către participanţii la piaţa financiară.

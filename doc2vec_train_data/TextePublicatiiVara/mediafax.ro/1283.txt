de: Laura Petrescu
Un angajat al Consilului Judeţean Buzău, consilier la Direcţia de Drumuri Judeţene, a fost găsit mort în birou, transmite corespondentul MEDIAFAX.
Preşedintele Consiliului Judeţean Buzău, Petre Emanoil Neagu, a declarat marţi, corespondentului MEDIAFAX, că incidentul s-a petrecut luni seară. Femeia de serviciu a intrat în biroul în care se   afla consilierul de la Direcţia de Drumuri Judeţene şi l-a găsit fără suflare.
”El (consilierul - n.
r.) a ieşit prin curte, pe la 16.30, când au plecaţi toţi. S-a plimbat, a vorbit cu doamnele de serviciu şi apoi s-a dus în birou. El mai rămânea peste program să-şi aranjeze   documentele. La ora 19.00 l-au găsit în birou, mort. A fost chemată şi Ambulanţa. Cred că i-a cedat inima”, a declarat Neagu.
Potrivit acestuia, bărbatul avea 51 de ani, nu era căsătorit şi nici nu se ştia cu probleme medicale.
“Nu a avut niciun fel de simptom. Acum două săptămâni a făcut şi controlul periodic. Nu a avut probleme, nu a fost supărat. Sunt şi eu bulversat. E regretabil. Era un om respectuos, cu mare bun   simţ”, a spus preşedintele Consiliului Judeţean Buzău.
Autorităţile judeţene au decis să se ocupe de funeraliile consilierului.

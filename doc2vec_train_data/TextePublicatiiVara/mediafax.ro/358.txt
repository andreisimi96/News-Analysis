SOCIAL astăzi, 16:45
de: Indira Crasnea
România trebuie să iasă din pasivitate şi să fie „mai pro-activă” în asigurarea propriei securităţi, nefiind corect ca plasarea responsabilităţii în acestă privinţă să fie lăsată total în sarcina SUA, a declarat, într-un interviu pentru MAS, fostul ministru de Externe Cristian Diaconescu.
"Ideea de a plasa responsabilităţii securităţii României total în sarcina Statelor Unite nu este corectă, nu este normală. În egală măsură, cu partenerii strategici din Europa . Din acest punct de   vedere, o contribuţie mai pro-activă a României pe acest palier, a nu aştepta numai sprijin din exterior, din simplul motiv că există o percepţie comună asupra anumitor categorii de riscuri, mi se   pare o atitudine mult mai înţeleaptă. Adică să ieşim din pasivitate, ca să fiu mai clar", a spus fostul ministru de Externe – într-un interviu pentru Monitorul Apărării şi Securităţii (MAS) –   întrebat dacă, în acest moment, este fezabil, valabil să se vorbească despre o redimensionare a parteneriatului strategic româno-american.
Diaconescu a spus că "un mare sprijin" din partea României în relaţia cu "cel mai important partener politico-militar şi strategic pe care îl are România în comunitatea internaţională" este   "generarea unui proiect regional".
"Adică, în regiune, preocupaţi de aceleaşi ameninţări şi de aceleaşi probleme – cum se pare că sunt statele din zonă – în mod paradoxal este un nivel mai redus de a agreea, de a conveni un anume   proiect şi pe această bază să se meargă la partenerul nostru - deci cu o contribuţie ceva mai substanţială a României, a statelor din regiune, de creare a schemei necesare, pentru ca ulterior   resursa americană să poată veni în sprijinul acesteia", a explicat Diaconescu.

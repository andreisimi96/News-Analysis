Pentagonul anunţă suspendarea exerciţiului militar americano-sud-coreean din august
de: Teodora Marinescu
Forţele armate ale Statelor Unite au suspendat toate planurile privind desfăşurarea exercţiilor militare din Coreea de Sud, care ar fi trebuit să aibă loc în luna august, a anunţat Pentagonul, relatează site-ul Politico.eu.
Anunţul a fost făcut la o săptămână după ce preşedintele american Donald Trump a decis să suspende exerciţiile militare din Coreea de Sud, în schimbul angajamentului Phenianului de a lua măsuri   pentru denuclearizarea Peninsulei Coreene.
Aproximativ 17.500 de militari americani au participat la exerciţiul Ulchi Freedom Guardian de anul trecut, inclusiv 3.000 de militari trimişi special în Coreea de Sud pentru acest exerciţiu.
"Încă mai coordonăm acţiunile suplimentare. Nu a fost luată nicio decizie privind exerciţiile ulterioare", a declarat Dana White, purtătoare de cuvânt a Pentagonului.
Aceasta a informat că secretarul Apărării, Jim Mattis, secretarul de Stat, Mike Pompeo şi consilierul pentru Securitate naţională, John Bolton, se vor întâlni la Pentagon pentru a discuta despre   măsurile următoare.
"Decizia nu are niciun impact asupra exerciţiilor din Pacific, desfăşurate în afara Coreei de Nord", a adăugat White.

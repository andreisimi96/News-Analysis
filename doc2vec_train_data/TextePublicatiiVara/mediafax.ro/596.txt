EXTERNE astăzi, 18:18
de: Teodora Marinescu
Preşedintele Donald Trump a ajuns duminică în Singapore, locul în care se va desfăşura întâlnirea cu liderul nord-coreean Kim Jong-un, care va avea loc marţi, pe 12 iunie, relatează site-ul postului CNN şi cotidianul The Guardian.
Trump a ajuns la baza aeriană Paya Lebar la ora locală 20.21, unde a fost întâmpinat de ministrul de Externe din Singapore, Vivian Balakrishnan.
Kim Jong-un a ajuns cu cinci ore mai devreme decât   liderul de la Casa Albă.
Întrebat de reporteri cum crede că se va desfăşura summitul, acesta a răspuns "foarte bine".
Preşedintele Donald Trump a plecat în Singapore din Canada, unde a participat la un summit între liderii statelor membre în Grupul ţărilor puternic dezvoltate (G7).

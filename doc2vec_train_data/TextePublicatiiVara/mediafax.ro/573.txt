Departamentul Corespondenţi - Mediafax
Administraţia Naţională de Meteorologie a emis mai multe atenţionări cod portocaliu şi galben de ploi, furtună şi grindină pentru zece judeţe, în vigoare în următoarele ore.
Sub cod portocaliu se află judeţele Cluj până la ora 15.15 şi Braşov până la ora 14.50. În cele două judeţe se vor înregistra averse care local vor cumula 35 l/mp, frecvente descărcări electrice,   grindină de dimensiuni mici şi intensificări de scurtă durată ale vântului.
Judeţele Harghita, Suceava, Bihor, Maramureş, Prahova, Argeş, Dâmboviţa şi Buzău se află sub atenţionare cod galben de furtună până la ora 15.00.
Ploile vor cumula 25 l/mp şi se vor înregistra frecvente descărcări electrice, grindină de dimensiuni mici şi intensificări de scurtă durată ale vântului.

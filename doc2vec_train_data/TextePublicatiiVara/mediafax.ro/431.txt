Ana Obretin - Mediafax
Pippa Middleton, sora mai mică a ducesei Catherine de Cambridge, a confirmat că este însărcinată cu primul ei copil şi al soţului ei, milionarul James Matthews, potrivit public.fr.
Informaţia despre sarcina Pippei a fost dată publicităţii de cotidianul britanic The Sun, citând o sursă, în aprilie, în timp ce sora mai mare a acesteia, ducesa Catherine de Cambridge, se pregătea   să nască al treilea său copil şi al prinţului William al Marii Britanii. Prinţul Luis de Cambridge s-a născut pe 23 aprilie.
Într-un articol publicat joi în Waitrose, Pippa a confirmat sarcina, adăugând că, spre deosebire de ducesa Catherine de Cambridge, care a suferit de o formă gravă de greţuri matinale, ea a trecut   de primul trimestru fără să aibă probleme de sănătate.
Pippa, în vârstă de 33 de ani, şi Matthews, în vârstă de 41 de ani, s-au căsătorit pe 20 mai 2017, la Biserica St. Mark din Englefield.
O sursă a declarat anterior pentru publicaţia People că Pippa şi Matthews aşteaptă cu nerăbdare să devină părinţi.
Pippa Middleton a devenit celebră după ce a fost aleasă ca domnişoară de onoare la nunta surorii sale, actuala ducesă de Cambridge, cu prinţul William, în 2011.

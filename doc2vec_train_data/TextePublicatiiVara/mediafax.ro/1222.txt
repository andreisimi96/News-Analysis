Preşedintele PNL, Ludovic Orban, a declarat, luni, referindu-se la parlamentarii care au părăsit partidul, printre care Daniel Zamfir, că ”înainţea unor bătălii decisive, este normal ca unii să fie mai slabi de înger şi să părăsească linia frontului, să dezerteze în tabăra adversă.
”Înaintea unei bătălii decisive pentru România este normal ca unii să fie mai slabi de înger şi să părăsească linia frontului. Asta este. Nu eu i-am pus pe listă. În ceea ce îl priveşte pe   domnul Zamfir, ştiţi bine că era în procedură de excludere, iar in privinţa domnului Marius Nicoara nici măcar nu mai e membru PNL, în conformitate cu statutul PNL. PNL va da această bătălie cu la   fel de multă energie şi cu la fel de multă încredere în succes chiar dacă unii dintre cei care au primit votul electoratului fiind candidaţi din partea PNL au preferat să îngroaşe rândurile   firimituriştilor, alături de şeful firimituriştilor, respectiv domnul Tăriceanu, firimituriştii fiind aceia care sunt în sufrageria lui Dragnea şi se mulţumesc cu firimiturile care cad de pe masa   lui Dragnea. Ce să le spun acestor firimiturişti decât drumul bun, cale bătută? Adevăraţii liberali rămân alături de Partidul Naţional Liberal, mai ales acum, când suntem în pragul unei bătălii   importante pentru România”, a declarat Ludovic Orban.
În ultima perioadă au părăsit PNL, pentru a se înscrie în ALDE, Daniel Zamfir, Marius Nicoară şi Ioan Popa, fost lider al grupului PNL din Senat.

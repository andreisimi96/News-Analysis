Simona Halep şi-a asigurat calificarea în turul trei de la Roland Garros, după o victorie în două seturi în faţa sportivei din SUA, Taylor Townsend (72 WTA), scor 6-3, 6-1. În următorul tur, românca o va înfrunta pe Andrea Petkovic (107 WTA). Partida se va juca sâmbătă, după ora 16:30, pe terenul 18.
Partida Simonei Halep a fost stabilită, în mod surprinzător, pe terenul 18 şi va fi a treia. Astfel, meciul e de aşteptat să înceapă după ora 16:30. Pe arena centrală, a fost programat meciul   Mariei Şarapova cu Karolina Pliskova.
Adversara Simonei a avut parte de o partidă dificilă doar în al doilea set al meciului cu Bethanie Mattek-Sands. Numărul 107 mondial a trecut în două seturi de numărul 202 mondial, scor 6-0, 7-6,   după 1 oră şi 21 de minute de joc.
Halep conduce la meciurile directe în faţa jucătoarei Andrea Petkovic, scor 7-1, singura înfrângere a Simonei fiind suferită în 2009, atunci când cele două au fost faţă în faţă pentru prima dată.   Iar liderul mondial are amintiri cât se poate de plăcute cu adversara cu care se va bate pentru un loc în "optimile" de finală de la Openul Franţei, În 2014, anul în care a pierdut finala de la   Roland Garros în faţa Mariei Şarapova, Simona a eliminat-o în semifinale chiar pe Petkovic, scor 6-2, 7-6.

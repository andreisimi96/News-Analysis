Vremea în minivacanţa de 1 IUNIE | Maximele de pe litoral. Când vin ploile în Capitală şi ce anunţă meteorologii pentru zona de munte
În perioada minivacanţei de 1 iunie, temperaturile vor fi ridicate, maximele atingând 34 de grade în sudul Olteniei şi Munteniei. La mare se aşteaptă o maximă de 25 de grade, însă pentru sfârşitul săptămânii se anunţă ploi cu descărcări electrice şi posibilă grindină în zona montană şi nordul ţării.
Vremea în minivacanţa de 1 iunie | Maximele de pe litoral. Când vin ploile în Capitală şi ce anunţă meteorologii pentru zona de munte
„Ziua de vineri vine cu o vreme călduroasă în majoritatea zonelor. Asta înseamnă că la orele amiezii se vor înregistra temperaturi maxime, cam între 27-34 de grade. Aceste 34 de grade urmând a   se înregistra în Sudul Olteniei şi a Munteniei. În sud-estul ţării, vor fi 23-25 de grade, însă se vor semnala intensificări ale vântului, ceea ce înseamnă că, în aer, temperatura simţită de corpul   uman va mai scăzută decât 23-25 de grade”, a declarat, pentru MEDIAFAX, Gabriela Băncilă, meteorolog de serviciu în cadrul ANM.
În weekend, pe litoral, temperaturile maxime vor fi cuprinse între 21 şi 23 de grade. La munte vremea va fi instabilă şi se anunţă ploi cu descărcări electrice, chiar şi grindină.
„În general temperaturile se vor menţine mai ridicate decât cele pentru început de vară. Cu valori în general între 22 şi 31 de grade. Cele mai ridicate vor fi în Sudul Olteniei şi a Munteniei,   iar cele mai coborâte valori se vor înregistra în zona litoralului, respectiv 21-23 de grade. Sfârşitul săptămânii va aduce şi un grad mai ridicat de instabilitate atmosferică. Adică dezvoltarea   norilor în orele amiezii care să determine apariţia adverselor torenţiale, însoţite de descărcări electrice, intensificări de scurtă durată ale vântului şi uniform grindină. Urmând a fi mai   frecvente în vestul, nordul şi centrul ţării, dar şi în toată zona montană”, a declarat meteorologul.
În Capitală temperaturile vor fi ridicate, însă duminică posibil să fie ploi cu descărcări electrice.
„În Capitală, pentru sfârşitul de săptămână va fi o vreme călduroasă, la umbră mercurul din termometre va urca până la 31 de grade. O vreme însorită cu o probabilitate de apariţie a ploilor de   scurtă durată însoţită de descărcări electrice în seara de duminică”, a adăugat reprezentantul ANM

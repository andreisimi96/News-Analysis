EXTERNE astăzi, 09:09
de: Teodora Marinescu
Donald Trump a declarat, marţi, în urma summitului istoric cu liderul nord-coreean Kim Jong-un, că îl va invita "cu siguranţă" pe acesta să efectueze o vizită la Casa Albă, relatează site-ul postului CNN.
"Cu siguranţă voi face asta", a declarat Donald Trump.
Liderul de la Casa Albă a mai afirmat că a dezvoltat o "relaţie foarte specială" cu Kim Jong-un.
"A fost o onoare să fiu aici cu tine", a declarat preşedintele Statelor Unite.
"Este un negociator demn, negociază în interesul propriilor oameni", a afirmat Donald Trump, adăugând că liderul nord-coreean este "un om foarte talentat şi care îşi iubeşte foarte mult ţara".
Cei doi au semnat împreună un document, însă detaliile nu sunt cunoscute încă. Trump a anunţat că va oferi mai multe informaţii în cadrul unei conferinţe de presă separată.

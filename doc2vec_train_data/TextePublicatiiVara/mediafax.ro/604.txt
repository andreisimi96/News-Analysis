de: Departamentul Corespondenţi - Mediafax
Patru persoane au fost rănite după ce o autoutilitară a lovit duminică seara o căruţă, în localitatea Limpeziş din judeţul Buzău, traficul fiind îngreunat.
Potrivit Centrului Infotrafic, traficul se desfăşoară îngreunat pe DN2 Bucureşti – Buzău, în zona localităţii Limpeziş, judeţul Buzău, unde o autoutilitară şi o căruţă s-au ciocnit.
În zona producerii accidentului se circulă în ambele sensuri, pe un singur fir, alternativ, dirijat de poliţişti.
Reprezentanţii IPJ Buzău susţin că din primele date a reieşit că autoutilitara a acroşat căruţa pe sensul de mers Bucureşti -Buzău, patru persoane fiind rănite.

SOCIAL astăzi, 14:34
de: Departamentul Social - Mediafax
Meteorologii au emis o nouă avertizare cod portocaliu, valabilă până duminică la ora 21, fiind vizate judeţele Suceava, Botoşani, Neamţ şi Iaşi, unde va ploua torenţial. O altă avertizare cod galben, pentru 21 de judeţe, intră în vigoare sâmbătă, ora 17.00
VREME EXTREMĂ. Un bărbat a murit după ce a fost luat de viitură / Zeci de locuinţe, drumuri şi culturi, distruse de inundaţii / Cele mai multe intervenţii, la Galaţi, unde a fost   COD ROŞU de furtună
Prima avertizare, cod galben, de instabilitate atmosferică accentuată intră în vigoare sâmbătă, ora 17.00 şi este valabilă până duminică la ora 21.00.
Începând din după-amiaza zilei de sâmbătă (16 iunie) şi până în seara zilei de duminică (17 iunie) în cea mai mare parte a Moldovei, precum şi în zonele de deal şi de munte, temporar se vor semnala   averse torenţiale, vijelii, descărcări electrice şi grindină. Cantităţile de apă vor depăşi 25 l/mp şi pe arii restrânse 40... 50 l/mp.
În total, 21 de judeţe din est, centru şi vest sunt vizate de vremea rea.
A doua avertizare, cod portocaliu intră în vigoare sâmbătă, la ora 21.00 şi este valabilă până duminică, ora 21.
Meteorologii anunţă cantităţi de apă însemnate. În judeţele Suceava, Botoşani, Neamţ şi Iaşi va ploua torenţial, iar în intervale scurte de timp sau prin acumulare se vor înregistra cantităţi de   apă ce vor depăşi pe arii extinse 40 l/mp şi local 60…70 l/mp.

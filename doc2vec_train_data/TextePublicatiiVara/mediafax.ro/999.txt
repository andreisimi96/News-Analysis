SOCIAL astăzi, 16:44
de: Ana Petrescu
Amabsadorul României în Franţa, Luca Niculescu, a afirmat vineri că francezii au susţinut-o pe Simona Halep la Roland Garros şi că nu ar trebuie să lăsăm o caricatura realizată publicaţiei Charlie Hebdo să umbrească bucuria victoriei jucăroarei de tenis.
"Am fost la finala de la Roland Garros şi am văzut atmosfera de acolo : mulţi francezi care strigau «Allez, Simona» alături de noi, românii, care o susţineam cu "Hai Simona!" De la câştigarea   turneului, am primit zeci de mesaje de la cele mai înalte oficialităţi franceze (mai mulţi consilieri ai preşedintelui Emmanuel Macron, prim-ministrul Edouard Philippe, pe care l-am întâlnit acum   câteva zile la o recepţie, miniştri şi reprezentanţi ai ministerelor, colegi ambasadori) pentru victoria Simonei Halep. La fel, toate cunoştinţele din cartier, brutarul, chelnerul de la braseria   din colţ, vânzătorul de ziare, casiera de la băcănie – toţi m-au oprit ca să îmi spună că au văzut meciul sau au auzit despre victorie. De asemenea, au fost zeci de articole laudative în presa   franceză după performanţa româncei. Niciodată de când sunt ambasador nu am fost atât de felicitat şi nu m-am simţit atât de bine", a spus ambasadorul României la Paris, Luca Niculescu, într-o   postare vineri pe Facebook.
Acesta a adăugat că realizează impactul pe care l-a avut caricatura din publicaţia Cherlie Hedbo asupra unora, indiferent dacă locuiesc în Franţa sau în România, dar că echipa sa luptă împotriva   stereotipurilor şi prejudecăţilor.
"Şi, în acelaşi timp, există acea caricatură mică, în pagina a şaptea a unui săptămânal satiric, care a făcut din libertatea sa de expresie, insolenţă şi provocarea sensibilităţilor de orice fel o   tradiţie binecunoscută.
Îmi dau seama de impactul pe care acea caricatură l-a avut pentru unii dintre dumneavoastră, fie că trăiţi în Franţa sau în România. Pot să vă asigur că, prin tot ceea ce facem la ambasadă alături   de colegii mei, luptăm împotriva unor stereotipuri, clişee şi prejudecăţi care mai apar. La finalul acestui an vom demara Sezonul România-Franţa : vor fi sute de manifestări româneşti în tot   Hexagonul şi, cu siguranţă, mii de articole în presă despre ele. Până atunci, revenind la uriaşa performanţă de sâmbăta trecută, aş spune să nu lăsăm o caricatură mică să ne strice o bucurie atât   de mare", a completat Luca Niculescu.
Ambasadoarea Franţei la Bucureşti, Michèle Ramis, a declarat vineri, referitor la caricatura publicată de revista Charlie Hebdo prin care este ironizată victoria Simonei Halep, că aceasta nu   reprezintă în niciun fel sentimentul opiniei publice franceze.
Revista satirică franceză Charlie Hebdo a publicat recent o caricatură prin care ironizează victoria Simonei Halep de la Roland Garros, în care aceasta apare strigând "Fiare vechi! Fiare vechi!".
Liderul WTA, Simona Halep, a spus, vineri, că nu are nimic de comentat referitor la caricatura publicată în revista "Charlie Hebdo" în care apare cu trofeul Roland Garros strigând "Fiare vechi!",   precizând că nu e în măsură să zică nimic despre asta.
"Nu vreau să comentez acest lucru. Nu sunt în măsură să zic nimic despre asta", a declarat Simona Halep, întrebată ce părere are despre caricatura publicată în revista "Charlie Hebdo". Liderul WTA   a fost prezent, vineri, la "Halep Challenge", o competiţie de hochei care se desfăşoară la patinoarul din Otopeni.

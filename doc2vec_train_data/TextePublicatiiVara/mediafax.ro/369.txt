SOCIAL astăzi, 18:41
de: Ciprian Nedelcu
Un copil în vârstă de de 5 ani, din oraşul Paşcani, judeţul Iaşi, a fost rănit grav, joi, după ce a fost lovit de o maşină, în timp ce se plimba cu bicicleta. Băiatul a fost dus la spital în comă, transmite corespondentul MEDIAFAX.
Şeful UPU-SMURD Iaşi, prof.univ.dr. Diana Cimpoeşu a declarat că băiatul este în stare foarte gravă, în comă profundă.
Andrei, din satul Todireşti - Paşcani, aflându-se pe o bicicletă, a fost lovit de o maşină. Aceasta a suferit un traumatism cranio-cerebral sever (...) fiind în coma profundă. Pacientul a fost   dirijat către Neurochirurgie", a spus Cimpoeşu.
Poliţiştii au deschis o anchetă în acest caz, pentru vătămare corporală din culpă.

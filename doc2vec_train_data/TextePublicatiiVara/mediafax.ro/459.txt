Bursa din Londra - London Stock Exchange - modifică regulile de tranzacţionare pentru ca gigantul petrolier Saudi Aramco să se poată lista pe platforma sa de tranzacţionare, relatează BBC.
O nouă categorie premium pentru companiile controlate de stat a fost aprobată de Bursa de Valori din Londra, ceea ce va permite gigantului petrolier Saudi Aramco să-şi listeze acţiunile.
Bursa londoneză a fost acuzată că eludeazp regulile de guvernanţă corporativă pentru a atrage listarea pe bursă a Aramco, concurând la acest capitol cu Bursa din New York, deoarece se aşteaptă ca   aceasta să fie cea mai mare listare a unei companii petroliere din lume.
Un pachet de 5% din acţiunile companiei Aramco vor fi vândute într-o ofertă publică iniţială.
Aramco încă nu a confirmat unde sau dacă într-adevăr îşi va lista acţiunile la Londra, relatează BBC.
Compania deţinută de stat Saudi Arabian Oil Co., cel mai mare exportator de petrol din lume, şi-a majorat producţia la un record anual, în 2016, înainte ca Organizaţia Ţărilor Exportatoare de   Petrol (OPEC) şi alţi producători să-şi reducă livrările.

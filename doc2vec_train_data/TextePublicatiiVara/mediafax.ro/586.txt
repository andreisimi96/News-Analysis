de: Andreea Tobias, Mediafax
Hidrologii au emis duminică avertizări cod galben de inundaţii pentru râuri din 11 judeţe, fiind anunţate scurgeri importante pe versanţi, torenţi şi viituri rapide. Avertizările sunt valabile până la ora 22.00.
Sunt vizate râuri din judeţele Braşov, Sibiu, Argeş, Dâmboviţa, Prahova, Covasna, Braşov, Buzău, Cluj, Bihor şi Sălaj.
Fenomenele hidrologice periculoase se pot produce cu probabilitate mai mare pe unele râuri mici din bazinele hidrografice Bârsa – bazin superior, Ghimbăşel – bazin superior, Târlung – bazin   superior, Drăgan – bazin superior, Săcuieni – bazin superior, Calata – bazin superior şi Barcău – bazin superior.
Se pot produce scurgeri importante pe versanţi, torenţi, pâraie, viituri rapide pe râurile mici cu posibile efecte de inundaţii locale şi creşteri de debite şi niveluri cu posibile depăşiri ale   cotelor de atenţie.
Avertizările hidrologilor sunt valabile până la ora 22.00.

Absolvenţii clasei a VIII-a vor încheia anul şcolar vineri, 8 iunie, cu o săptămâna înaintea celorlalţi elevi pentru că aceştia vor susţine, luni, prima probă scrisă a Evaluării Naţionale.
Potrivit calendarului publicat de Ministerul Educaţiei, elevii care au terminat gimnaziul vor încheia, vineri, 8 iunie, anul şcolar 2017-2018, urmând ca luni să susţină prima probă a Evaluării   Naţionale, cea la limba şi literatura Română.
Pe 13 iunie, absolvenţii clasei a VIII-a vor da examenul la matematică. Primele rezultate vor fi afişate pe 19 iunie, iar în urma soluţionării contestaţiilor, notele finale vor fi făcute publice pe   23 iunie.
În funcţie de notele de la Evaluarea Naţională, va fi stabilită media de admitere la liceu. Astfel, media examenului va avea o pondere de 75%, iar media claselor V-VIII va conta în proporţie de 25%   în vederea stabilirii notei finale de admiterea la liceu.
Anul trecut, aproximativ 77% dintre candidaţi (108.294) au obţinut medii peste 5, în timp ce 23% (32.418) au obţinut medii de 2, 3 sau 4. În urmă testelor la Limba şi literatura româna/ Limba   Maternă şi la Matematică, 497 de elevi care au promovat clasa a VIII-a au obţinut media 10.
La Evaluare Naţională din 2017 s-au înscris 144.929 de elevi, dintre care au fost prezenţi 140.712 candidaţi.
Pentru toţi celilalţi elevi, ultimele cursuri se vor ţine vineri, 16 iunie, urmând ca vacanţa de vară să se încheie pe 10 septembrie când începe anul şcolar 2018-2019.

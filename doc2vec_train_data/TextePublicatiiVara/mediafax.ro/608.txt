Academia Rapid a câştigat cu 3-1 meciul jucat împotriva Stelei în finala Cupei României, faza pe Bucureşti, şi au realizat eventul în acest sezon. Giuleştenii au câştigat şi campionatul Ligii 4.
Marian Vlada cu o dublă, în minutele 2 şi 56, şi Daniel Niculae, în minutul 45+2, respectiv Radu, în minutul 74, au marcat golurile partidei.
La finalul meciului, steliştii şi rapidiştii au fost premiaţi de către cei de la AMFB. Giuleştenii au sărbătorit cu galeria succesul obţinut în Ştefan cel Mare. Pentru Rapid urmează acum barajul de   promovare în Liga 3, cu FC Singureni.

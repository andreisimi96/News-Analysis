Belgia s-a impus fără emoţii în faţa reprezentativei statului Panama, scor 3-0, într-un meci dominat de la un cap la altul de băieţii lui Roberto Martinez.
Titular în poarta panamezilor, dinamovistul Jaime Penedo a rezistat doar o repriză fără gol primit de la starurile belgiene. Hazard, Carrasco şi Mertens nu l-au putut învinge pe goalkeeper-ul   veteran în prima parte a jocului. Acelaşi Mertens a deschis scorul cu un şut superb imediat după pauză, în minutul 47, iar dubla lui Lukaku din minutele 69 şi 75 a închis tabela stadionului de la   Soci.
Belgia s-a instalat pe primul loc în grupa G, după victoria clară cu Panama. Anglia şi Tunisia completează grupa

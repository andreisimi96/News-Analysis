de: Mihai Draghici - Mediafax
Percepţia cetăţenilor români asupra gradului de independenţă a sistemului judiciar din România a scăzut în ultimii doi ani, fiind sub media înregistrată în statele Uniunii Europene, arată date prezentate de Direcţia pentru statistică a Comisiei Europene (Eurostat).
Potrivit Eurostat, în anul 2018, 47% dintre cetăţenii români au o percepţie favorabilă asupra independenţei sistemului judiciar, în scădere faţă de nivelul de 50 la sută în 2017 şi 51 la sută în   2016.
Comparativ, gradul de percepţie asupra independenţei justiţiei este la media de 56% la nivelul celor 28 de ţări ale Uniunii Europene în 2018, în creştere faţă de 55 la sută în 2017 şi de 52 la sută   în 2016.

Mihai Draghici - Mediafax
Surse: Trump a afirmat că regiunea Crimeea aparţine Rusiei, întrucât locuitorii vorbesc limba rusă
Preşedintele SUA, Donald Trump, le-a spus liderilor din Grupul ţărilor puternic industrializate (G7) că fosta regiune ucraineană Crimeea aparţine Rusiei deoarece locuitorii vorbesc limba rusă, afirmă surse citate de site-urile Buzzfeed News şi Axios.com.
Donald Trump a făcut aceste afirmaţii în cursul summitului G7, desfăşurat săptămâna trecută în provincia canadiană Quebec.
Doi diplomaţi prezenţi la întrevedere au declarat sub protecţia anonimatului pentru site-ul BuzzFeed News că Donald Trump a exprimat nemulţumire că Moscova nu a fost invitată la summit. În   contextul în care liderii prezenţi i-au explicat că Rusia a anexat regiunea ucraineană Crimeea, preşedintele SUA a menţionat că regiunea Crimeea aparţine Rusiei pentru că locuitorii vorbesc limba   rusă.
Rusia a anexat ilegal regiunea ucraineană Crimeea în anul 2014, atrăgându-şi sancţiuni internaţionale şi măsura excluderii din G8.

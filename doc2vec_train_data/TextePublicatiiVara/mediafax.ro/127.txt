Un avion uşor a fost filmat în timp ce ateriza de urgenţă pe un drum plin cu maşini care circulau în trafic. Evenimentul s-a petrecut în Huntingdon Beach, California, iar autorul înregistrării filma întâmplător şoseaua în momentul în care în cadru i-a apărut aeronava.
VIDEO - Un avion aterizează de urgenţă pe un drum aglomerat din Los Angeles
Ulterior, s-a aflat că pilotul era un student care a avut probleme cu motorul avionului, înainte de a decide să aterizeze într-un loc unde să nu existe denivelări.
Oamenii au privit îngroziţi cum avionul coboară pe şoseaua aglomerată, iar pilotul a reuşit să oprească în siguranţă în zona de despărţire a celor două sensuri de mers.
Potrivit BBC, nimeni nu a fost rănit în incident, iar pilotul a scăpat nevătămat.

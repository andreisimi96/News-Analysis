SOCIAL astăzi, 09:32
de: Vasile Magradean
Liceul pentru Deficienţi de Auz Cluj-Napoca a declanşat luni o anchetă, după ce pe Facebook a apărut un filmuleţ cu o supraveghetoare de noapte care loveşte o elevă, transmite corespondentul MEDIAFAX.
Purtătorul de cuvânt al ISJ Cluj, Amalia Gurzău, a declarat, luni, corespondentului MEDIAFAX, că la liceu a avut loc o altercaţie între două eleve, iar supraveghetoarea de noapte a încercat să le   despartă.
”În cadrul Liceului pentru Deficienţi de Auz se verifică situaţia creată, este o anchetă, s-a format o comisie de verificare a incidentului. Din primele informaţii a fost o altercaţie între   două eleve ale liceului, iar supraveghetoarea de noapte a încercat să intervină şi să le despartă.
Nu există urmări de agresiuni fizice sau aspecte care să pună în pericol integritatea fizică sau   psihică a vreuneia dintre cele două eleve”, a spus Gurzău.
Pe Facebook a fost postat duminică seara un filmuleţ cu incidentul de la liceu. 
”Incident întâmplat la Şcoala pentru deficienţi de auz Cluj-Napoca! Un pedagog loveşte un elev. Elev încadrat în internatul şcolii, incidentul s-a întâmplat în acest weekend. Vi se pare   normal?”, se arată în postare.
SURSA: Ziua de Cluj
Rezultatul comisiei de anchetă va fi trimis şi ISJ Cluj.

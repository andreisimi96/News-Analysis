de: Marinela Sarbu
Cancelarul german, Angela Merkel, nu a reuşit să calmeze disputa politică internă pe tema refugiaţilor, care a escaladat în ultimele ore, lucru care poate adânci problema şi care ameninţă să se transforme într-o criză guvernamentală fără precedent, informează Financial Times.
Disputa care a avut loc în cursul zilei de joi a subliniat declinul autorităţii Angelei Merkel, iar decizia acesteia de a permite ca mai mult de un milion de refugiaţi să intre în Germania în   2015-2016 continuă să destabilizeze situaţia politică.
Acest lucru o plasează pe Merkel împotriva propriului său ministru de Interne, Horst Seehofer, liderul Uniunii Social-Creştine din Bavaria, care insistă asupra faptului ca poliţia ar trebui să   poată refuza refugiaţii la graniţa Germaniei, dacă aceştia au aplicat deja pentru azil în alte ţări din Uniunea Europeană.
Cancelarul a respins această idee considerând că prin controalele de la frontierele naţionale s-ar putea duce la prăbuşirea sistemului Shengen de liber tranzit, care acoperă majoritatea ţărilor din   UE. Aceasta insistă pentru găsirea unei soluţii la nivel european pentru problema refugiaţiilor.

SPORT astăzi, 15:14
de: Octavian Vasilescu
Chelsea putea face subiectul celei mai importante ştiri ale acestei veri. Un miliardar englez i-a oferit o sumă uriaşă lui Abramovic, dar acesta nu a acceptat.
Jim Ratclife este miliardarul care a încercat să cumpere Chelsea Londra. Omul de afaceri deţine mai multe companii petrochimice şi are o avere de peste 20 de miliarde de euro, de două ori mai mult   decât Abramovic. Potrivit Sunday Times, cumpărarea clubului Chelsea s-ar cifra în jurul sumei de 1 miliard de euro.
Investiţia lui Ratclife ar fi fost una minimă, în condiţiile în care compania   Ineos, deţinută tot de omul de afaceri, a înregisterat vânzări în valoare de 45 de miliarde de euro.
Un prieten al lui Retclife a mărturisit că a existat intenţie din partea acestuia, dar nu s-a concretizat nimic: ”Suma de un miliard de euro este una foarte mică pentru el, dar, până acum,   şansele de a cumpăra clubul sunt aproape inexistente”.
Roman Abramovic a achiziţionat clubul în 2003, în schimbul a 150 de milioane de euro. În această perioadă, printre cele mai importante trofee câştigate se numără 5 campionate şi o Ligă a   Campionilor.

SPORT astăzi, 08:23
Lionel Messi a fost ghinionistul partidei Argentina – Islanda, scor 1-1, după ce a ratat un penalty în partea secundă, care i-ar fi adus naţionalei sale cele trei punct cu nordicii, scrie prosport.ro.
Starul Barcelonei a părăsit terenul singur cu capul acoperit de tricoul de joc, declarând, la finalul partidei, că se simte responsabil pentru rezultatul înregistrat pe tabelă.
Enrique Wolff i-a luat apărarea fotbalistului pe care stă presiunea unei ţări.
Fostul internaţional argentinian, Enrique Wolff (69 de ani), care a fost selecţionat de 27 de ori în naţională şi care a mai trecut pe la River Plate, Las Palmas şi Real Madrid, a spus, probabil,   un adevăr crud pentru Messi: "Nu Islanda l-a oprit pe Messi, ci naţionala Argentinei l-a oprit, deoarece coechipierii săi au avut nevoie de prea mult timp pentru a-i furniza baloane".

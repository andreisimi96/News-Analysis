România a încheiat cu trei prezenţe în Top 10, însă fără medalie, proba individuală de spadă feminin, luni, la Europenele de scrimă de la Novi Sad.
Cea mai bună clasare a fost obţinută de Ana Maria Brânză-Popescu (33 de ani, locul 15 în clasamentul mondial) - campioana olimpică reuşind să încheie pe locul şase, deşi aceasta a fost prima   competiţie majoră de la revenirea pe planşă, anunţată în octombrie 2018. Retrasă temporar din sportul de performanţă după succesul cu echipa, de la Rio 2016, Ana Maria Popescu a fost eliminată pe   tabloul de 8 şi s-a clasat la final pe locul 6. Amalia Tătăran a încheiat concursul pe locul 9, Maria Udrea - pe locul 10, iar Raluca Sbîrcia, pe locul 35.
Rezultatele spadasinelor din România pe tablourile eliminatorii:
TABLOUL DE 64
Ana Maria Brânză – Alejandra Cisneros (Spania) 15-7
Amalia Tătăran – Michala Pechovova (Cehia) 15-12
Maria Udrea – Dar Hecht (Israel) 15-12
Raluca Sbîrcia – Sara Fernandez Calleja (Spania) 11-15
TABLOUL DE 32
Ana Maria Brânză – Kseniya Pantelyeyeva (Ucraina) 15-8
Amalia Tătăran – Coraline Vitalis (Franţa) 15-8
Maria Udrea – Laurence Epee (Franţa) 15-10
TABLOUL DE 16
Ana Maria Brânză – Rossella Fiamingo (Italia) 15-12
Amalia Tătăran – Julia Beljajeva (Estonia) 10-15
Maria Udrea – Katrina Lehis (Estonia) 6-15
TABLOUL DE 8
Ana Maria Brânză – Julia Beljajeva (Estonia) 9-15.
România şi-a îmbunătăţit rezultatul din 2017, când nu a avut sportivă în Top 8. Serbia găzduieşte, la Novi Sad, în perioada 16-21 iunie 2018, a 31-a ediţie a Campionatelor Europene de scrimă pentru   seniori.
România este reprezentată La Europenele de la Novi Sad de 18 sportivi.

de: Ana Petrescu
Preşedintele Senatului, Călin Popescu Tăriceanu, a declarat, vineri, în plenul Senatului, că reprezentanţii Comisiei Europene (CE) au ignorat sistematic semnalele de alarmă trase de la Bucureşti în legătură cu gravele abuzuri ale instituţiilor sau persoanelor din sistemul judiciar.
"Numărul foarte mare şi nejustificat al interceptărilor telefonice şi modul anticonstituţional de operare al aşa-numitului binom format din Serviciul Român de Informaţii şi Direcţia Naţională   Anticorupţie au deturnat grav lupta anticorupţie în România şi au grevat relaţia noastră cu Comisia Europeană. În redactarea numeroaselor rapoarte din ultimii unsprezece ani ale Mecanismului de   Cooperare şi Verificare, Comisia s-a bizuit aproape exclusiv pe imaginea deformată ce i-a fost furnizată de instituţiile de forţă ale statului şi pe percepţiile vehiculate în anumite medii de presă   şi grupuri de presiune şi de interese", a afirmat vineri şeful Senatului Călin Popescu Tăriceanu, în discursul săi din plenul Senatului cu ocazia sărbătoriri celei de-a 19-a reuniune a Asociaţiei   Senatelor din Europa.
Aceasta a adăugat că încă aşteaptă ca oficialii Comisiei Europeană să se poziţioneze asupra aspectelor semnalate de România, precizând că Mecanismul de Cooperare şi Verificare (MCV)a fost   transformat, la nivel naţional, într-un instrument presiune asupra oponenţilor acestui sistem paralel cu statul de drept.
"Aşteptăm încă din partea Comisiei să se poziţioneze cu privire la adevărurile incomode care ies la suprafaţă la Bucureşti şi să explice de ce a desconsiderat şi ignorat sistematic semnalele de   alarmă ce i-au fost trimise cu privire la gravele abuzuri comise de unele instituţii şi persoane din sistemul judiciar. Din cauza politicii părtinitoare, uneori chiar partizane, a Comisiei,   Mecanismul de Cooperare şi Verificare a fost ţinut captiv de sistemul de influenţă ocult şi meta-legal coordonat de Serviciul Român de Informaţii şi de Direcţia Naţională Anticorupţie, devenind pur   si simplu un alt instrument, la nivel naţional, de presiune asupra oponenţilor acestui sistem paralel cu statul de drept", a completat Tăriceanu.
Preşedinţii Senatelor din Europa s-au întâlnit vineri, în plenul Senatului României pentru a sărbători cea de-a 19-a reuniune a Asociaţiei Senatelor din Europa, printre cei prezenţi fiind şi   preşedintele Senatului Irlandei, Denis O'Donovan, senat integrat oficial în asociaţie. La reuniunea de la Bucureşti au participat şi reprezentanţii Senatului Irlandei, instituţie care a devenit   membru cu drepturi depline în Asociaţia Senatelor din Europa, Preşedintele Senatului Irlandei fiind prezent şi ţinând la rândul lui un discurs.
Asociaţia Senatelor din Europa (ASE) s-a constituit la iniţiativa preşedintelui Senatului Republicii Franceze, Christian Poncelet, pe 8 noiembrie 2000, la Paris. Conform Statutului Asociaţiei, se   organizează, anual, cel puţin o reuniune a membrilor săi, la care fiecare cameră superioară este reprezentată de preşedinte sau de un parlamentar desemnat de preşedinte în acest scop. Senatul   României este pentru a 2-a oară gazdă pentru acest eveniment.

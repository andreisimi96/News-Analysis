de: Octavian Vasilescu
Fostul antrenor al lui Halep, Wim Fissette, consideră că nr.1 mondial este favorită certă la câştigarea Roland Garros din acest an. Fissette este actualul antrenor al adversarei Simonei din sferturi, Angelique Kerber.
Wim Fissette a fost antrenorul româncei pentru aproape un an, perioadă în care jucătoarea şi-a îmbunătăţit carenţele din joc, în special la viteză şi punerea în teren a primului serviciu. Acum, la   4 ani de la încheierea colaborării, Fissette crede că fosta sa elevă şi-a îmbunătăţit şi mai mult jocul, motiv pentru care o vede favorită la câştigarea trofeului.
“De la începutul turneului am spus că Simona e favorita principală. Este cea mai bună jucătoare de zgură din lume. Halep este foarte solidă, obligă adversarele să joace la limită. Kerber ar fi avut   mai multe şanse dacă meciul s-ar fi disputat pe iarbă. ”, a declarat antrenorul pentru Eurosport.
Meciul dintre Halep şi Kerber va avea loc azi, de la ora 15:00.

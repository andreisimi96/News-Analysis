CULTURă-MEDIA astăzi, 10:56
de: Georgiana Mihalache
Mediafax şi Ziarul Financiar se află în topul brandurilor media cu cea mai mare încredere acordată de consumatorii săi, arată un studiu realizat de Institutul Reuters pentru Studierea Jurna­lismului de la Universitatea din Oxford (Marea Britanie), citat de www.digitalnewsreport.org, o plat­formă a Institutului Reuters.
Ziarul Financiar este brandul media cu cea mai mare încredere acordată de consumatorii săi, cu o notă de 8,2, urmată de Digi 24 (7,85), TVR (7,71), Mediafax (7,63) şi Pro TV (7,62), arată un studiu   realizat de Institutul Reuters pentru Studierea Jurna­lismului de la Universitatea din Oxford (Marea Britanie), citat de www.digitalnewsreport.org, o plat­formă a Institutului Reuters.
Studiul s-a realizat pe baza unui sondaj online la care au răspuns peste 74.000 de persoane din 37 de ţări, în perioada ianuarie-fe­brua­rie 2018. În România, eşan­tionul a fost de 2.048 de   persoane.
În topul încrederii date de con­sumatorii care au auzit de anu­mite branduri conduce Pro TV, cu 7,23, urmat de Ziarul Financiar cu 7,11, TVR (6,97) şi Digi 24 (6,94).
„Ziarul Financiar, care oferă conţinut online plătit şi este printre singurele publicaţii de pe scena online de ştiri din România cu o pagină de erată, se bucură de unul dintre cele mai mari   niveluri de încredere“, afirmă Raluca Radu, profesoară la Facultatea de Jurnalism şi Ştiinţele Comunicării a Universităţii din Bucureşti, într-un articol publicat pe site-ul   www.
digitalnewsreport.org pe baza sondajului Institutului Reu­ters. Consumatorii educaţi preferă ziarele cunoscute în detrimentul televiziunii, mai reiese din studiul Digital News Report.
În topul brandurilor cu cea mai mare încredere sunt incluse 15 publicaţii, printre care agenţia de presă Mediafax (locul al patrulea - 7,63), Pro TV (locul al cincilea - 7,62), Yahoo Ştiri,   Adevărul sau Hotnews.
Peste jumătate dintre cei chestionaţi (54%) declară că sunt preocupaţi dacă ştirile sunt reale sau false pe internet.
În România, încrederea în ştiri la nivel general este de 42%, în creştere cu 3 procente faţă de anul anterior, în timp ce încrederea în ştirile pe care utilizatorii le folosesc este mai mare, până   la 48%, iar România se plasează pe locul 20 din totalul de 37 de ţări. În ceea ce priveşte social media, nivelul de încredere este mai redus, până la 32%, mai arată datele Digital News Report.
În ceea ce priveşte dispozitivele folosite de români, 66% dintre utilizatori citesc ştiri de pe telefonul mobil, în creştere cu 10% faţă de anul anterior, pe fondul accesului din ce în ce mai mare   la internetul pe mobil.
La nivel global, sondajul arată că brandurile cu tradiţie în difuzare tind să fie cele mai de încredere, iar dacă în România ZF are cel mai mare grad de încredere în rândul utilizatorilor care   folosesc brandul, în Statele Unite ale Americii radioul public naţional (NPR News) este în top, urmat de New York Times.
Studiul Digital News Report identifică cele mai de încredere branduri de ştiri, modalităţile prin care publicurile au acces la informaţie şi opinie şi gradul de încredere pe care audienţele îl   acordă diferitelor surse. Raportul privind instituţiile media este la a şaptea ediţie şi a fost coordonat de Reuters Institute al Universităţi din Oxford prin care se compară consumul de media în   mai multe ţări, de la Japonia la Statele Unite ale Americii. România se află a doua oară printre ţările incluse în studiu.

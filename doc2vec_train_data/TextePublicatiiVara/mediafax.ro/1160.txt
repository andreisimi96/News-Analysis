de: Octavian Vasilescu
Tite, selecţionerul Braziliei, a declarat înaintea debutului la Campionatul Mondial că Neymar nu este refăcut în totalitate şi nu ştie dacă îl va folosi în meciul cu Elveţia.
Neymar a ratat finalul sezonului la PSG, dar a fost luat în lotul pentru turneul final din Rusia. Fără meciuri în ultimele patru luni, starul brazilian nu este încă apt de joc.
„Neymar nu este refăcut total, dar stă mai bine decât ne aşteptam.
Se pregăteşte aşa cum trebuie, iar din punct de vedere psihic e foarte bine. Este un om important în echipa naţională”, a declarat   selecţionerul Braziliei înaintea debutului la Campionatul Mondial.
Tehnicianul a adus în discuţie şi plusurile echipei sale: „Suntem o naţională puternică, cu un stil de joc bine definit, stăm bine tactic şi cred că putem câştiga trofeul”.
Brazilia a câştigat ultima Cupă Mondială în 2002, după o finală jucată în faţa Germanie.

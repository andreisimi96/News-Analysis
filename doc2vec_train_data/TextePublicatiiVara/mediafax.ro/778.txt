SOCIAL astăzi, 07:27
de: Departamentul Corespondenţi - Mediafax
O persoană a murit în Dâmboviţa, după ce un autoturism şi un autocamion s-au ciocnit DN 71 Tîrgovişte -Sinaia, judeţul Dâmboviţa. Traficul este blocat.
Centrul Infotrafic informează că la această oră în judeţul Dâmboviţa traficul este blocat pe DN 71 Tîrgovişte -Sinaia, la ieşire din localitatea Pucioasa, din cauza unui accident în care au fost   implicate un autoturism şi un autocamion.
O persoană a decedat.
Cauza a fost pătrunderea pe contrasens.
Traficul uşor este deviat prin Brăneşti DJ712B.
Accident în Hunedoara: Cinci persoane, între care o femeie însărcinată, au fost rănite
Cinci persoane, între care o femeie însărcinată, au fost rănite miercuri dimineaţă după ce un autotren şi un autoturism s-au ciocnit în localitatea Galaţi din judeţul Hunedoara. Traficul este   blocat pe DN66 Haţeg – Petroşani.
Potrivit Centrului Infotrafic, în judeţul Hunedoara traficul este blocat pe DN66 Haţeg – Petroşani, localitatea Galaţi, din cauza unui accident rutier în care au fost implicate un autotren şi un   autoturism.
Călin Dumitrescu, purtătorul de cuvânt al SAJ Hunedoara, a declarat că în urma impactului cinci persoane au fost rănite, între care şi o femeie însărcinată în vârstă de 38 de ani.
Ceilalţi răniţi au 55, 35, 60 şi 48 de ani.
Celel cinci persoane rănite au fost trasportate la Spitalul Petroşani.

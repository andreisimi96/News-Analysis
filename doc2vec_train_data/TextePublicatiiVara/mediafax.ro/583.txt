SOCIAL astăzi, 16:32
de: Loredana Ficiu
Un bărbat de 57 ani din Târgu-Cărbuneşti, judeţul Gorj, a fost transportat duminică la Bucureşti cu elicopterul SMURD, după ce a căzut din cireş şi şi-a fracturat coloana.
Potrivit reprezentanţilor Spitalului de Urgenţă Târgu-Cărbuneşti, după ce a fost stabilizat, bărbatul de 57 de ani a fost transportat la un spital din Capitală, cu elicopterul SMURD.
Bărbatul se afla la cules cireşe în satul Măceşu, când, la un moment dat, s-a dezechilibrat şi a căzut de la o înălţime de aproximativ cinci metri.
Rudele au sunat la 112.
"Bărbatul de 57 de ani, din Târgu-Cărbuneşti, a căzut dintr-un cireş. Are fractură de coloană cervicală cu deplasare şi a fost transportat cu elicopterul SMURD la Spitalul Clinic de Urgenţă   Bagdasar-Arseni din Bucureşti", a declarat, corespondentului MEDIAFAX, Constantin Tîrziu, directorul spitalului din Târgu-Cărbuneşti.
Poliţiştii au întocmit dosar penal pentru vătămare corporală din culpă, potrivit purtătorului de cuvânt al IPJ Gorj, Miruna Prejbeanu.

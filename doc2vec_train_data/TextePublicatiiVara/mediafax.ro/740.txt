de: Departamentul Corespondenţi - Mediafax
Circulaţia rutieră se desfăşoară cu restricţii, marţi, pe Autostrada Soarelui, după un accident între o autoutilitară şi un echipaj al CNAIR. O persoană a fost rănită uşor, potrivit Infotrafic.
Potrivit Centrului Infotrafic din Inspectoratul General al Poliţiei Române, accidentul a avut loc pe Autostrada A2 Bucureşti - Constanţa, la kilometrul 69, pe sensul de mers către Bucureşti, în   zona localităţii Dor Mărunt, judeţul Călăraşi.
Din primele cercetări, şoferul autoutilitarei a intrat în coliziune din spate cu un echipaj al CNAIR pe fondul nepăstrării distanţei de siguranţă.
În urma impactului, o persoană a fost rănită uşor.
La ora transmiterii acestei ştiri, este restricţionată banda a doua a sensului de mers Bucureşti - Constanţa, circulaţia desfăşurându-se pe prima bandă, prin dirijare.

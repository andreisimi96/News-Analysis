SPORT astăzi, 07:44
Au fost momente dificile pentru jucătorii şi staff-ul tehnic al Arabiei Saudite. Avionul oficial al saudiţilor, aeronavă pusă la dispoziţie de organizatori, a luat foc în aer în timp ce delegaţia era transportată la Rostov, acolo unde echipa va juca împotriva celor din Uruguay.
Potrivit presei ruse, avionul - un Airbus A319 al companiei Rossiya Airlines - a avut probleme cu motorul drept.
Pe parcursul zborului, piloţii au observat flăcări la motor şi au aterizat imediat, dar în deplină siguranţă, aeronava cu o vechime de 12 ani.
Arabia Saudită a comunicat faptul că nimeni nu a avut de suferit, că totul a decurs conform planului explicat de piloţi în momentul apariţiei problemei. 

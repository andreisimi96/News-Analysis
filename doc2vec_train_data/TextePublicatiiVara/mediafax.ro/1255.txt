EXTERNE astăzi, 22:37
ATAC ARMAT în oraşul suedez Malmo: Cel puţin cinci persoane au fost rănite, trei fiind în stare gravă
de: Mihai Draghici - Mediafax
Mai multe persoane au fost rănite în urma unui atac armat produs luni seară în oraşul suedez Malmo, afirmă surse citate de presa locală.
Incidentul armat a avut loc luni seară în zona Drottninggatan, situată în centrul oraşului suedez Malmö, informează publicaţia Sydsvenskan.
Cel puţin cinci persoane au fost rănite, trei fiind în stare gravă, după ce un individ a deschis focul.
Poliţia a comunicat că incidentul s-a încheiat şi că situaţia este sub control. "Am izolat perimetrul şi audiem martori", a declarat Stephan Soderholm, un purtător de cuvânt al Poliţiei suedeze,   citat de agenţia de presă TT.

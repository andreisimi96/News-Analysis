de: Mihai Draghici - Mediafax
Coreea de Nord nu mai reprezintă o ameninţare nucleară, a afirmat miercuri preşedintele Statelor Unite, Donald Trump, după întrevederea pe care a avut-o în Singapore cu liderul nord-coreean Kim Jong-Un.
"Tocmai am revenit dintr-o călătorie lungă, dar toată lumea trebuie să se simtă acum mai în siguranţă decât în ziua în care mi-am început mandatul.
Nu mai există nicio ameninţare nucleară din   partea Coreei de Nord", a transmis Donald Trump prin Twitter.
"Întrevederea cu liderul nord-coreean Kim Jong-Un a fost o experienţă interesantă şi pozitivă. Coreea de Nord are un potenţial măreţ pentru viitor!", a adăugat Donald Trump.

de: Departamentul Corespondenţi - Mediafax
Se circulă în condiţii de aglomeraţie pe Autostrada Soarelui,  în zona localităţii Săruleşti, pe sensul de mers către Capitală, din cauza unor lucrări. S-a format o coloană de maşini şi se circulă cu 40-50 de kilometri pe oră.
Potrivit Centrului Infotrafic, pe Autostrada A2 Bucureşti – Constanţa, la kilometrul 49, în zona localităţii Săruleşti, pe sensul de mers către Capitală, se circulă în condiţii de aglomeraţie, în   zona lucrărilor la partea carosabilă, de pe prima bandă şi cea de urgenţă, semnalizate corespunzător.
În zonă s-a format o coloană de autovehicule care circulă pe a doua bandă, cu o viteză de rulare de 40-50 km/h.

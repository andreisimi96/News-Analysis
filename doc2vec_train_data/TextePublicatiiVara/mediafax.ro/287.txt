de: Departamentul Social - Mediafax
Daniel Dragomir, fost ofiţer SRI, a declarat miercuri, la sediul DIICOT, că va sesiza ministerul Justiţiei şi pe Felix Bănilă, procurorul şef propus la DIICOT, despre modalitatea de instrumentare a dosarelor penale, în condiţiile în care spune că în paralel cu un dosar se mai fac şi altele secrete.
"Observ că s-a lucrat în dosare secrete şi mă aştept să fie şi altele. Voi face o informare la ministrul Justiţiei, la procurorul Bănilă, poate aşa ştiu şi domniile lor că aşa se lucrează în   România. Eu vă fac dosar pentru furt, merg pe dosarul ăla, dar separat mai am un dosar că ţineţi microfonul roşu şi pe dosarul ăla vă ascult, interceptez, dar nu vă zic nimic. Asta e Justiţie?", a   declarat miercuri, Daniel Dragomir.
Acesta afirmă că a fost informat acum două luni de trei denunţuri în baza cărora s-a lucrat la încă două dosare în paralel cu Black Cube.
"Acum 60 de zile am fost informat că în acest dosar s-a mai lucrat la încă două dosare secrete, ataşate dosarului Black Cube.
Au lucrat ce au lucrat la ele şi acum 60 de zile s-au gândit să mi le   pună şi mie la dispoziţie şi de 60 de zile ne tot rugăm de ei să ne dea copii să vedem ce e cu dosarele alea. Atât pot să vă spun azi, este vorba despre trei denunţuri. Au lucrat procurorii prin   spate, în stilul ăsta securist, care e în România, pe trei denunţuri care nu au nicio valoare, timp în care, că tot se vorbeşte de cheltuieli (...) La finalul acestui dosar sunt curios câţi bani   s-au cheltuit, pentru că procurorii s-au plimbat de vreo două ori prin Israel. Comisii rogatorii, mese, tersase. din banii contribuabililor", a mai spus Dragomir
"Dosarul ăsta e pornit în 2 iunie 2016, până la urmă ori se dovedeşte că am dreptate şi vă spun că sunt probe false care sunt utilizate pentru a mă aresta pe mine. Eu le-am spus de un an. Eu ştiu   ce înţelegeri a făcit DIICOT cu evreii?", susţine fostul ofişer SRI.
Procurorii DIICOT au prelungit măsura controlului judicar cu 60 de zile în cazul lui Daniel Dragomir.
Dosarul Black Cube a fost deschis în anul 2016 şi vizează încercări de intimidare la adresa procurorului şef al DNA, Laura Codruţa Kovesi. Doi cetăţeni israelieni, angajaţi ai societăţii Black Cube   şi-au recunoscut faptele, fiind condamnaţi la închisoare cu suspendare.
Cercetările au continuat însă pentru fostul ofiţer SRI, Daniel Dragomir, fiind suspectat că ar fi intermediat legătura între cei care voiau să afle informaţii despre Laura Codruţa Kovesi şi   angajaţii firmei. Dragomir a fost arestat câteva luni în dosar.

de: Nicolae Oprea
Primăria Capitalei a anunţat că, în mai puţin de o oră de la încheierea mitingului PSD, 100 de muncitori au curăţat Piaţa Victoriei, dar şi alte zone ale Bucureştiului unde au avut loc evenimente în cursul zilei de sâmbătă.
"Imediat după finalizarea manifestării publice care a avut loc seara trecută în Piaţă Victoriei şi la care au participat sute de mii de persoane, operatorii de salubrizare, angajaţi de   organizatori, au intervenit prompt pentru salubrizarea zonei. Astfel, în mai puţin de o oră, 100 de muncitori cu 10 utilaje (curăţătoare, cisterne spălat, utilaje pentru încărcarea şi transportul   deşeurilor) au salubrizat întreg perimetrul în care s-a desfăşurat evenimentul", reiese dintr-un comunicat de presă transmis de Primăria Bucureşti.
PMB a precizat că la toate manifestările publice, adunări, festivaluri, concerte, organizatorii au obligaţia, prin protocoalele încheiate cu Primăria Municipiului Bucureşti, să asigure salubrizarea   zonelor unde au avut loc evenimentele.
Potrivit sursei citae, cursul nopţii au fost salubrizate toate zonele din Bucureşti unde au avut loc manifestări publice (evenimente sportive, marşul LGBT, marşul Nouă Dreapta etc).
După încheirea mitingului organizat de PSD împotriva abuzurilor, în Piaţa Victoriei, au ieşit la iveală zeci de mormane de gunoaie lăsate în urmă de participanţi.

de: Mircea Olteanu
Cel puţin 11 persoane au fost rănite, dintre care patru grav, în urma unei explozii produse marţi dimineaţă la un siloz de grâne din zona portuară a oraşului francez Strasbourg, au anunţat autorităţile, relatează presa internaţională.
În urma exploziei a izbucnit un incendiu, a declarat un oficial local, care a precizat că aproximativ 70 de pompieri au intervenit la locul incidentului, potrivit site-ului cotidianului New York   Times
Momentan nu se cunosc cauzele producerii deflagraţiei.
Patru persoane au fost rănite grav în urma incidentului produs în zona Port-du-Rhin din Strasbourg, informează site-ul postului RTL.
Cotidianul local Dernières Nouvelles d'Alsace relatează că deflagraţia s-a produs în jurul orei locale 9.30 (ora României, 10.30).

Primarul general Gabriela Firea a avut anul trecut un salariu de 119.000 de lei, adică aproximativ 10.000 de lei pe lună, potrivit declaraţiei de avere pe care Firea a publicat-o recent. De asemenea, edilul deţine bijuterii şi tablouri în valoare de 240.000 de euro.
AVEREA Gabrielei Firea. Ce salariu câştigă lunar de la Primăria Capitalei.
În comparaţie cu 2016, când Gabriela Firea a deţinut funcţia de primar începând cu a doua jumătate a anului şi a câştigat peste 39.000 de lei, în 2017, edilul general a câştigat 119.000 de lei în   calitate de primar al Bucureştiului, adică aproximativ 10.000 de lei net pe lună.
Potrivit declaraţiei de avere pe care edilul a publicat-o recent pe site-ul instituţiei pe care o conduce, Gabriele Firea deţine bijuterii din aur, metale preţioase şi tablouri care însumează   240.000 de euro.
La capitolul terenuri, Gabriela Firea deţine şase astfel de bunuri, dintre care trei intravilane, unul extravilan şi două forestiere, la care primarul deţine o cotă parte. În ceea ce priveşte   autoturismele, Gabriela Firea declară că deţine o singură maşină, marca Mercedes, cumpărată în anul 2010.
De asemenea, în aceeaşi declaraţie a primarului general apare şi venitul soţului ei, primarul comunei Voluntari, care anul trecut a încasat din această funcţie un venit de peste 81.000 de lei.

SOCIAL astăzi, 15:57
de: Ciprian Poloni
Un bărbat a murit, joi, în urma unui accident feroviar care a avut loc în zona Frumoasa, din judeţul Iaşi. Poliţiştii au deschis un dosar penal pentru moarte suspectă, transmite corespondentul MEDIAFAX.
Niculai Pralea, purtătorul de cuvânt al Serviciului de Ambulanţă Judeţean (SAJ) Iaşi a declarat că a fost observat cadavrul unui bărbat pe linia de cale ferată din zona Frumoasa, cazul fiind   semnalat prin numărul unic pentru apeluri de urgenţă 112.
"Am fost solicitaţi să intervenim la un accident feroviar care s-a produs în zona Frumoasa. A fost dirijat la acest caz un echipaj medical de urgenţă cu medic, care, la locul solicitării, a găsit   un bărbat de 46 de ani cu politraumatism şi leziuni incompatibile cu viaţa", a spus Pralea.
Potrivit acestuia, echipajul medical nu a putut decât să constate decesul.
Poliţiştii ieşeni au deschis un dosar de cercetare penală pentru moarte suspect în acest caz, urmând să se stabilească cum s-a produs accidentul.

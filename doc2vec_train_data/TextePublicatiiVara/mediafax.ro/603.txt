SPORT astăzi, 19:54
de: Octavian Vasilescu
Federaţia Română de Tenis o felicită pe Simona Halep, cea mai bună jucătoare de tenis din lume, pentru titlul de campioană la Roland Garros - primul pentru tenisul românesc la 40 de ani distanţă de cel cucerit în 1978 de Virginia Ruzici.
Federaţia Română de Tenis ţine să mulţumească Simonei Halep pentru acest moment, unic în istoria tenisului românesc - campioana de la Roland Garros fiind şi lidera WTA - şi anunţă mass-media,   precum şi milioanele de suporteri care o iubesc pe Simona Halep şi care susţin tenisul românesc, că marea noastră campioană revine în România luni, 11 iunie, cu cursa Tarom care ajunge la ora   16.15, urmând a fi întâmpinată de preşedintele FRT, domnul George Cosac, precum şi de ceilalţi membri ai Comitetului Director al FRT, ca o veritabilă personalitate, la Salonul Oficial al   Aeroportului Internaţional "Henri Coandă", a transmis Comitetul Director al Federaţiei Române de Tenis.

Simona Halep a anunţat, miercuri, printr-un mesaj postat pe contul oficial de Facebook, că nu va participa la turneul de categorie International de la Eastbourne, singurul concurs pregătitor pentru Wimbledon inclus iniţial în programul său după victoria de la Roland Garros.
Simona Halep s-a retras de la turneul pregătitor pentru Wimbledon. Anunţul care îngrijorează
"Am avut dureri şi inflamaţie la nivelul tendonului lui Ahile pe parcursul French Open-ului şi încă nu s-a refăcut complet. Doctorii m-au sfătuit să acord mai mult timp de repaus, în timp ce   continui tratamentul", a scris Simona în mesajul în care îşi exprimă şi regretul de a nu putea juca la turneul din Regatul Unit.
"Îmi pare foarte rău că trebuie să îmi anunţ retragerea din turneul de săptămâna viitoare, Nature Valley International. Mi-a plăcut să joc la Eastbourne anul trecut şi sper să ne vedem anul viitor.   Vă mulţumesc pentru înţelegere şi susţinere", a mai scris Halep.

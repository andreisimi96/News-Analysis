EXTERNE astăzi, 13:57
de: Mircea Olteanu
Autorităţile ucrainene au anunţat că un incendiu de vegetaţie a izbucnit în zona de excludere din jurul Cernobîlului, unde în anul 1986 a avut loc cel mai grav accident nuclear din istorie, precizând că nu s-a constatat o creştere a nivelului radiaţiilor, informează postul Radio Europa Liberă(RFE/RL).
"Nivelul de radiaţii nu a crescut nici în zona de excludere şi nici în zonele învecinate", a anunţat administraţia zonei printr-un comunicat dat publicităţii marţi.
Prim-ministrul ucrainean Volodimir Hroisman a transmis pe Facebook că "nivelurile de radiaţii sunt sigure. La Kiev şi chiar la Cernobîl, inclusiv la centrala de energie de la Cernobîl, acestea sunt   semnificativ sub limitele acceptabile".
"Subliniez încă o dată: situaţia este pe deplin sub control", a adăugat şeful Guvernului de la Kiev.

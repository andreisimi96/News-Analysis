de: Diana Grigore
Preşedinţii Senatelor din Europa s-au întâlnit vineri, în plenul Senatului României pentru a sărbători cea de-a 19-a reuniune a Asociaţiei Senatelor din Europa, printre cei prezenţi fiind şi preşedintele Senatului Irlandei, Denis O'Donovan, senat integrat oficial în asociaţie.
"Sunt încântat să îmi exprim sentimentul de bucurie şi de prietenie pentru că suntem astăzi gazdele celei de-a 19-a reuniune a Asociaţiei Senatelor din Europa. Este cea de-a 2-a reuniune pe care o   organizăm la Bucureşti în istoria acestui forul al cărui obiectiv primar îl constituie promovarea bicameralismului şi consolidarea identităţii. Acum avem mai mult ca oricând nevoie de consolidarea   rolului acestei asociaţii. În lumea de astăzi suntem conştienţi că provocările cărora trebuie să le răspundem noi şi partenerii noştri trebuie abordate într-o manieră coezivă la nivel european şi   doar astfel putem combate nivelul disparităţilor care ne afectează comunităţile şi regiunile. Dacă nu există o identitate europeană solidă bazată pe toleranţă, solidaritate, coeziune şi şanse   egale, standardul european de civilzaţie s-ar putea diminua. Conform celor mai pesimiste scenarii vom ajune până la urmă la o Europă împărţită şi divizată", a spus preşedintele Senatului, Călin   Popescu Tăriceanu, în deschiderea evenimentului.
La reuniunea de la Bucureşti au participat şi reprezentanţii Senatului Irlandei, instituţie care a devenit membru cu drepturi depline în Asociaţia Senatelor din Europa, Preşedintele Senatului   Irlandei fiind prezent şi ţinând la rândul lui un discurs.
"Consider că această calitate de membru îi va conferi Irlandei ocazia de a învăţa din experienţele colegilor din Europa deoarece membrii acestei asociaţii au multe de învăţat unii de la ceilalţi   (...) Sper că vom ocupa o poyiţie specială şi dată fiind istoria şi experienţa noastră vom putea face schimb de păreri cu colegii noştri.", a afirmat vineri preşedintele Senatului Irlandei, Denis   O'Donovan, în cadrul lucrărilor celei de a 19-a Reuniuni a ASE.
Senatul Irlandei este al 16 membru al Asociaţiei Senatelor din Europa, alături de Senatele din Austria, Belgia, Bosnia şi Herţegovina, Cehia, Germania, Elveţia, Franţa, Italia, Luxemburg, Marea   Britanie, Olanda, Polonia, România, Slovenia şi Spania.
În continuare se va pleca spre Arcul de Triumf pentru ceremonia de depunere de coroane de flori.
Asociaţia Senatelor din Europa (ASE) s-a constituit la iniţiativa preşedintelui Senatului Republicii Franceze, Christian Poncelet, pe 8 noiembrie 2000, la Paris. Conform Statutului Asociaţiei, se   organizează, anual, cel puţin o reuniune a membrilor săi, la care fiecare cameră superioară este reprezentată de preşedinte sau de un parlamentar desemnat de preşedinte în acest scop. Senatul   României este pentru a 2-a oară gazdă pentru acest eveniment.

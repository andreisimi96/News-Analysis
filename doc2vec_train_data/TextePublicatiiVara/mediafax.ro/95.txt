Rusia este o superputere într-o nouă realitate, care nu este un nou război rece, a declarat, vineri, pentru Monitorul Apărării şi Securităţii, George Friedman, fondator şi preşedinte al Geopolitical Futures.
„Cred că nu ar trebui să vorbim de război rece, ci de noi realităţi, în care Rusia este o superputere, Turcia este foarte importantă, România şi Statele Unite sunt şi ele importante. Cred că   este mai simplu să vorbim despre o nouă perioadă, dar nu se compară cu un război rece”, a spus Friedman, întrebat dacă în acest moment se poate vorbi despre un nou război rece de durată şi   care ar fi caracteristicile acestui tip de conflict.
George Friedman participă, vineri şi sâmbătă, la Sibiu, la o conferinţă despre securitatea la Marea Neagră, organizată de Universitatea Lucian Blaga.

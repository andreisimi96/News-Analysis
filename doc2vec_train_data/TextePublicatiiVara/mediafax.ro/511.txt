de: Octavian Vasilescu
Leonid Carp şi Victor Mihalachi au cucerit medalia de argint la Campionatele Europene de kaiac-canoe de la Belgrad, la proba de dublu 1000 de metri (distanţă olimpică).
Cei doi tricolori, vicecampioni europeni şi mondiali în 2017, dar pe distanţa de 500 de metri, s-au calificat direct în finală, după ce au încheiat seria de calificare pe poziţia a doua (3:42,045),   după germanii Oeltze şi Kretschmer (3:41,812), campioni mondiali şi europeni en titre pe distanţa de o mie de metri. Kretschmer este şi campion olimpic în 2012.
O prezenţă în finală şi-au asigurat şi fetele de la kaiacul de dublu, pe distanţa de 1000 de metri. Irina Lauric şi Florentina Caminescu au câştigat seria de calificare (3:49,623)

SOCIAL astăzi, 18:39
de: Departamentul Social - Mediafax
Un motociclist în vârstă de 32 de ani a murit, miercuri, după ce a intrat în coliziune cu o maşină, şoferul acesteia neasigurându-se la efectuarea manevrei de întoarcere. Accidentul a avut loc în zona Splaiul Independenţei, fiind blocată banda II de mers dinspre Şoseaua Virtuţii, către Grozăveşti.
Circulaţia este blocată pe banda II, pe sensul de mers dinspre Şoseaua Virtuţii către Grozăveşti, după ce a avut loc un accident mortal. Un şofer în vârstă de 29 de ani nu s-ar fi asigurat la   efectuarea unei manevre de întoarcere, moment când un motociclist s-a ciocnit de maşină. Motociclistul, în vârstă de 32 de ani, a murit la faţa locului, informează reprezentanţii Brigăzii Rutiere.   Accidentul s-a petrecut în dreptul staţiei de metrou Petrache Poenaru.
În acest moment, poliţiştii efectuează cercetări faţa locului, pentru a stabili cu exactitate cauza şi împrejurarea producerii accidentului.

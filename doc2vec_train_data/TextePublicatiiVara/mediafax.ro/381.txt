de: Mircea Olteanu
Parlamentarii ucrainieni au votat joi în favoarea demiterii lui Oleksandr Daniliuk, ministrul Finanţelor, care a acuzat că i s-a cerut să tolereze "corupţia politică", informează presa internaţională.
Oleksandr Daniliuk, principalul negociator ucrainean în relaţia cu FMI, susţine că a fost supus unor presiuni puternice pentru a susţine un program socio-economic pentru dezvotarea regiunilor   ucrainene. "Tradus pe înţelesul tuturor, este vorba de distribuirea banilor pentru proiecte ale parlamentarilor.
Este vorba de corupţie politică", a spus el, referindu-se la practica alocării de   fonduri pentru stimularea alegătirilor cu alimente şi alte produse în campaniile electorale.
Daniliuk a făcut aceste afirmaţii în contextul în care premierul Volodimir Groisman a depus o solicitare formală în Parlament prin care cerea demiterea lui.
Fondul Monetar Internaţional şi-a exprimat şi îngrijorarea în legătură cu demiterea lui Daniliuk.

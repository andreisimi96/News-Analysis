de: Octavian Vasilescu
Gerard Pique (31 de ani) şi-a anunţat retragerea din naţionala Spaniei după remiza cu Portugalia din prima etapă a Cupei Mondiale.
Fundaşul Barcelonei a declarat că turneul final din Rusia va fi ultimul la care va participa alături de colegii cu care a cucerit Cupa Mondială 2014 şi Campionatul Europea din 2012.
"Decizia mea este destul de fermă. Nu se ştie niciodată 100% ce se va întâmpla, însă când spun un lucru, mă ţin de cuvânt şi cred că este momentul potrivit pentru mine. Sperăm să ajunge în   finală şi să câştigăm, iar după Mondial vom putea discuta din nou de toate aceste lucruri", a spus Pique la finalul partidei cu Portugalia, încheiată la egalitate, scor 3-3.
Cotat la 50 de milioane de euro, Pique a adunat 96 de selecţii în echipa naţională, astfel că cel mai probabil va atinge borna de 100 de meciuri în urma Campionatului Mondial din Rusia.

Mihai Draghici - Mediafax
Autorul luării de ostatici de la Paris a fost reţinut de autorităţi, iar persoanele sechestrate au fost eliberate, anunţă serviciile de securitate franceze, citate de cotidianul Le Figaro. Un individ înarmat a luat ostatice două persoane într-o clădire din Paris, dar autorităţile franceze exclud ipoteza unui act terorist, informează site-ul cotidianului Le Figaro.
Luare de ostatici într-o clădire din Paris
Conform echipelor de intervenţie, autorul luării de ostatici era un bărbat cu probleme psihice.
Incidentul a avut loc într-o clădire din zona Petites Écuries, în arondismentul 10 al capitalei Franţei.
Potrivit site-ului FranceBleu.fr, bărbatul a luat trei ostatici şi susţinea că are asupra sa o bombă şi un pistol. Individul voia să ia legătura cu Ambasada Iranului din Paris.
Autorităţile franceze au mobilizat efective de amploare la locul incidentului şi poartă negocieri cu autorul luării de ostatici.
Incidentul s-a desfăşurat în sediul firmei de publicitate Mixicom.

EXTERNE astăzi, 21:54
de: Marinela Sarbu
Mai multe persoane au fost evacuate luni după-amiază, dintr-un magazin din nordul Londrei după ce o parte din acoperiş s-a prăbuşit în plină stradă, oamenii fiind ajutaţi de trecători şi localnici să treacă peste grămada de moloz care se adunase în faţa magazinului.
Cinci dintre aceştia au fost evacuaţi înainte ca pompierii să ajungă la faţa locului, pe strada Brent din cartierul Hendon, au spus reprezentanţii Brigăzii de Pompieri din Londra.
Înregistrările video au arătat cum patru femei au fost ajutate de către localnici şi trecători să iasă din magazinul Wandrobe, în faţa căruia se afla un munte de cărămizi.
În apropierea magazinului poate fi văzută o altă femeie vizibil şocată care îşi punea măinile în cap pe măsură ce se îndrepta spre mijlocul molozului.
Două echipaje de pompieri au fost trimise la locul respectiv, cauzele producerii incidentului fiind încă neclare.

Video Protest în Parlament, în faţa sălii plenului, în timpul discursului premierului Dăncilă / Reacţia lui Dragnea
Protest în Parlament, miercuri, în faţa sălii plenului în timpul discursului premierului  Viorica Dăncilă.
Mesajele protestatarilor din Parlament: "Ceauşescu n-a murit, este Dragnea travestit", "Cuib de hoţi şi de mafioţi" "Astăzi protestăm şi dumneavoastră veţi lua distanţă şi ne veţi respecta acest   drept constituţional", a declarat unul dintre protestatari.
Protestul are loc în timp ce în plenul Parlamentului Viorica Dăncilă ţine un discurs despre stadiul pregătirilor pentru preluarea de către România a preşedinţiei Consiliului UE din ianuarie 2019.
Parlamentarii USR au fost acuzaţi că au lăsat protestatarii să intre în Parlament, deşi regulamentul intern nu permite acest lucru.
Protestatarii au refuzat să iasă din Parlament la rugămintea angajaţilor şi s-au aşezat pe jos.
Pe cine reprezintă   protestatarii care scandează pe holurile Parlamentului: Să vadă cine suntem!
Dragnea: Dacă la voi în studio vin asemenea oameni, mai faceţi emisiuni?
Preşedintele PSD, Liviu Dragnea, a refuzat să facă declaraţii miercuri, în Parlament, supărat de atmosfera de pe holuri, unde zeci de protestatari #rezist au reuşit să intre şi să scandeze.
"Voi aşa vreţi să faceţi presă? Dacă la voi în studio vin asemenea oameni, mai faceţi emisiuni? Faceţi cu cei de la USR", a declarat Liviu Dragnea, preşedintele Camerei Deputaţilor.
Un grup de peste 10 persoane a reuşit să intre în Parlament, în timp ce premierul Viorica Dăncilă îşi susţinea discursul şi să scandeze în faţa plenului.

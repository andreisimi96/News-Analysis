Omul de afaceri Ovidiu Tender a declarat luni, la ÎCCJ, în dosarul Alinei Bica, faptul că Sorin Ovidiu Vîntu i-a cerut patru milioane de dolari pentru a scăpa de dosarul penal CAROM, precizând că semnalul potrivit căruia banii o să ajungă unde trebuie i-a fost dat de fosta şefă DIICOT.
„În luna mai, am fost chemat de Sorin Ovidiu Vîntu la locuinţa sa din Otopeni, unde mi-a propus să-i dau patru milioane de dolari pentru a nu mi se face dosar penal. I-am spus că mi se pare   exagerat de mult, pentru că eu nu am făcut nimic. Sorin Ovidiu Vîntu nu mi-a spus persoana care urma să primească banii, dar mi-a făcut precizarea că suma nu e mare, pentru că sunt opt persoane şi   fiecăreia îi va reveni câte 500.000 de dolari. Eu am crezut că este o prostie pentru că eu nu ştiam ce se întâmplă în România. I-am spus că nu am patru milioane cash, şi i-am spus că trebuie să fac   acum infracţiuni să fac rost de bani. Mi-a dat un termen de două luni de zile să mă descurc, să fac rost de suma de bani, iar eu aveam nevoie de timp pentru a află cine este în spatele lui. Nu am   platit. Pe 25 iulie mi-a zis că oamenii au considerat ca le-am dat ţeapă şi ca sunt pe cont propriu şi că am soarta în propriile mâini”, a spus omul de afaceri Ovidiu Tender, în faţa magistraţilor   de la instanţa supremă.
Acesta a mai adăugat că, la acel moment, i-a cerut lui Sorin Ovidiu Vîntu o garanţie că banii o să ajungă la cine trebuie.
„Am vrut să mă asigur că ce spune este real, i-am cerut să-mi dea garanţii, să-mi dea un semnal, ceva, cu referire la cei 4 milioane de dolari. Acesta mi-a spus că o să fiu chemat la DIICOT, fără a   nominaliza o persoană, şi o să mi se dea un semnal. La începutul lunii august 2005, Alina Bica, ce era procuror de caz, m-a chemat la DIICOT şi mi-a dat interdicţie de a mai pleca din ţară. La o   săptămână după ce m-am întâlnit cu Vîntu, Alina Bica m-a chemat la parchet şi pe hol mi-a spus: Vă felicit, domnule Tender vă v-aţi descurcat. (...) La întâlnirea cu Sorin Ovidiu Vîntu, când mi-a   cerut patru milioane de dolari, am vrut să mă asigur, am spus: Băi, vreau o dovadă că nu e ţeapă şi că nu iei tu banii. I-am spus să îmi dea un semnal. Vîntu mi-a spus că o să fiu chemat la DIICOT   şi o să mi se dea un semnaş. La întâlnirea cu Bica, când m-a felicitat, am înţeles că acela era semnalul. La ambele întâlniri cu Vîntu a participat şi Liviu Luca, liderul de sindicat de la   Petrom... Î timpul controalelor la societăţile mele, au identificat o tranzacţie care li s-a părut suspectă şi au deschis dosarul Carom. Am avut calitatea de inculpat, iar procurorii de caz au fost   Alina Bica şi Codruţa Trandafir. Dosarul Carom a fost disjuns din dosarul Rafo”.
Omul de afaceri Ovidiu Tender a dat declaraţii în dosarul în care fosta şefă a DIICOT, Alina Bica, este judecată pentru favorizarea făptuitorului. În acest dosar este judecat şi Adriean Videanu.

POLITIC astăzi, 17:18
de: Gabriel Pecheanu
Preşedintele ALDE, Călin Popescu Tăriceanu, a declarat, sâmbătă, că vocea ”sutelor de mii de oameni se va face auzită şi nu va fi în zadar”, iar mitingul PSD nu poate să rămână fără ecouri, nu doar în România, ci în toată lumea.
”Cred că sute de mii de oameni a căror voce se va face auzită în această seară în Bucureşti nu va fi în zadar. Vocea lor va fi bine auzită şi cred că toţi cei care azi au o responsabilitate în   România vor trebui să ţină cont că ei reprezintă milioane şi, probabil, alte milioane de oameni care sunt, în egală măsură, îngrijoraţi, temători, cu privire la ziua de mâine şi care vor o Românie   mai bună şi mai liberă pentru generaţiile care urmează. O astfel de manifestaţie nu poate să rămână fără ecouri, nu vorbesc de România, ci în toată lumea. În pofida încercărilor disidente de a   deturna sensul acestei manifestaţii şi de a o descrie în alte culori decât e realitatea, lucrurile adevărate tot ies la suprafaţă. Adevărul, întotdeauna, e mai puternic”, a declarat Călin   Popescu Tăriceanu, într-o intervenţie trelefonică la România TV.
El a estimat că la mitingul PSD vor fi prezenţi şi 22.000 de membri ALDE.

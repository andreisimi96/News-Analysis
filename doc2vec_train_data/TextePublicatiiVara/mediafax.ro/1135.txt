de: Tudor Ionescu
Cea mai mare datorie externă a României din intervalul 2007-2016 a fost înregistrată în 2013, când a ajuns la aproape 124 de miliarde de dolari, arată datele centralizate de Banca Mondială.
Defalcată, datoria din 2013 se împarte în trei categorii: cea a datoriei private negarantate, cu o pondere de 51% din totalul datoriei externe, a datoriei publice garantate (de stat) cu o pondere   de 36%, şi a datoriei pe termen scurt, cu o pondere de 13%. Aceasta ultimă categorie vizează împrumuturile de un an.
Datoria din 2013 a fost cu doar trei miliarde de dolari mai mică decât cea înregistrată în 2012, când datoria externă a României totaliza 120,8 miliarde de dolari.
Şi atunci, cea mai mare pondere o   aveau datoriile private negarantate, de 48%. În acel an, însă, cifra datoriilor pe termen scurt era mai mare decât în 2013, având o pondere de 16%.
În 2016, ultimul an acoperit de datele Băncii Mondiale, datoria externă a României scăzuse până la 95,8 miliarde de dolari. De altfel, a fost şi cel mai scăzut nivel din perioada 2007-2016.   Datoriile private negarantate aveau o pondere de 51% din total, datoriile publice garantate aveau o pondere de 36%, iar cele pe termen scurt - de 13%.
Datorii externe de peste 100 de miliarde de dolari au mai fost înregistrate şi în 2009 (113,6 miliarde de dolari), 2010 (115,3 miliarde), 2011 (119,6 miliarde), 2012 (120,8 miliarde) şi 2014 (111,8   miliarde de dolari).

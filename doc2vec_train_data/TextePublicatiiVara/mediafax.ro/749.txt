SOCIAL astăzi, 16:58
de: Nicolae Oprea
Pagina de Facebook a primarului general, Gabriela Firea, a fost redeschisă marţi, după ce edilul Capitalei a decis, luni, suspendarea contului în urma incidentului de pe Naţional Arena, în timpul căruia a fost huiduită de admiratorii Simonei Halep.
Contul de Facebook al Gabriela Firea este din nou activ, după ce luni seara a fost suspendat.
Luni seara, primarul general al Capitalei a fost huidit pe Arena Naţională. În momentul în care Gabriela Firea, şi-a început discursul prin care i-a făcut loc pe scenă Simonei Halep, mii de oameni   au huiduit-o la unison. Gabriela Firea şi-a dat seama că nu trebuie să prelungească momentul: "Bun venit, Simona Halep! Te rog să primeşti din sufletul nostru cheia oraşului Bucureşti şi această   plachetă ovaţională. Îţi mulţumim pentru tot ce ai făcut!", au fost cuvintele politicianului, urmate de prima reacţie a Simonei.

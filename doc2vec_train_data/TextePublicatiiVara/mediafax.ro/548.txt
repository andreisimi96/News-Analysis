Departamentul Corespondenţi - Mediafax
Meteorologii anunţă ploi torenţiale, descărcări electrice, vijelii şi căderi de grindină în vestul, centrul, nordul şi nord-estul ţării, începând de duminică ora 14.00 până luni, la ora 23.00.
De duminică ora 14.00 până luni, la ora 23.00, se vor înregistra perioade cu instabilitate atmosferică accentuată în vestul, centrul, nordul şi nord-estul teritoriului, precum şi la deal şi la   munte.
Vor fi averse ce vor avea şi caracter torenţial, descărcări electrice, intensificări de scurtă durată ale vântului care vor lua şi aspect de vijelie şi căderi de grindină.
În restul teritoriului, astfel de fenomene se vor semnala doar izolat.
În intervale scurte de timp sau prin acumulare, se vor înregistra cantităţi de apă ce vor depăşi 15 -20 l/mp şi izolat 30 - 40 l/mp.

O adolescentă din România, în vârstă de 15 ani, a fost înjunghiată mortal în oraşul german Viersen, de un individ de origine turcă, informează site-ul postului Deutsche Welle.
Bărbatul s-a predat singur poliţiei. Tânăra a fost găsită într-un parc din centrul oraşului.
Victima a fost transportată la spital, însă a murit din cauza rănilor.
"Ce s-a întâmplat în Viersen este şocant. Sunt complet afectat de faptul că o tânără domnişoară a fost atacată mortal într-un parc public", a declarat Herbert Reul, ministrul de Interne din landul   Renania de Nord-Westfalia.

Departamentul Corespondenţi - Mediafax
Premierul Viorica Dăncilă şi miniştrii Carmen Dan şi Lucian Şova, au fost huiduiţi, luni, la Braşov, după o conferinţă susţinută la Prefectură, despre situaţia calamităţilor produse în judeţ. La ieşirea din instituţie, mai mulţi oameni au strigat „Demisia”.
Premierul Viorica Dăncilă şi miniştrii Carmen Dan şi Lucian Şova au fost aşteptaţi, la ieşirea din Prefectura Braşov, de aproximativ 20 de oameni, care au strigat ”Demisia, demisia”, ”Hoţii”,   „Ruşine să vă fie”.
Miniştrii şi premierul au susţinut o conferinţă de presă la Braşov, în care au spus care sunt problemele identificate în urma inundaţiilor şi ce soluţii au pentru oameni, cerând, totodată,   autorităţilor locale, o evaluare a pagubelor, pentru a putea fi alocate fonduri în următoare şedinţă de Guvern.
Premierul Viorica Dăncilă, alături de membri ai Executivului, se deplasează în mai multe zone afectate de inundaţii din judeţele Buzău, Bacău, Covasna, Braşov, pentru a evalua pagubele şi a   identifica cele mai rapide soluţii de sprijinire a oamenilor.
Premierul este însoţit de ministrul Afacerilor Interne, Carmen Dan, ministrul Transporturilor, Lucian Şova şi ministrul Agriculturii, Petre Daea.

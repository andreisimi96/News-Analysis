Preşedintele Senatului, Călin Popescu Tăriceanu, a declarat, duminică, într-o emisiune TV, că la manifestaţia şi Piaţa Victoriei participă oameni care au pretenţii de intelectuali care vor realiza peste câţi ani greşeala, aşa cum au făcut şi votanţii lui Ion Iliescu şu FSN la alegerile din 1990.
”Oamenii care manifestă (duminică, în Piaţa Victoriei - n.r.) pe mine mă pun pe gânduri pentru că sunt atât de naivi şi se lasă manipulaţi ori există interese oculte care îi fac să manifesteze   pentru lucruri care sunt evident împotriva unei ordini niormale care trebuie să domnească într-o societate liberă şi normală. Mi se pare foarte greu de explicat. Poate există o mare doză de   naivitate şi probabil peste câţiva ani mulţi îşi vor da seama de greşeala uriaşă pe care au făcut-o. Aduceţi-vă aminte că în România era o majoritate la începutul anilor 90, o majoritate care a   votat FSN şi preşedintele Iliescu. Peste 80%. Păi, câţi din oamenii care au votat atunci Iliescu şi FSN mai au curajul azi să recunoască? La câţi din ei nu le este ruşine pentru modul cum gândeau   atunci când puneau la colţ partidele istorice, ne acuzau că nu am mâncat salam cu soia şi că suntem de partea americanilor şi a Uniunii Europene?”, a declarat la România TV preşedintele Senatului,   Călin Popescu Tăriceanu.
El a mai spus că duminică are loc în Piaţa Victoriei o manifestaţie de susţinere a Statului Paralel, din care face parte şi Laura Codruţa Kovesi.
”Mie mi se pare foarte interesant... Oameni care au pretenţii de intelectuali, care vorbesc tot timpul de necesitatea consolidării instituţiilor, a statului de drept... (...) Cei care manifestă azi   nu au nimic de spus, li ser pare normal, închid ochii? Dacă asta e atutidinea lor, atunci privesc cu multă reţinere. Nu vreau să folosesc cuvinte jignitoare, dar am mari rezerve în ceea ce priveşte   capacitatea de analiză obiectivă şi de a sesiza care sunt pericolele care astăzi ne pândesc. România riscă să devină prizoniera totală a Statului Paralel dacă vom continua”, a adăugat preşedintele   Senatului.
Câteva mii de persoane protestează, duminică seara, în Piaţa Victorie, faţă de decizia CCR de revocare a Codruţei Kovesi, de naţionalizarea Pilonului II de pensie, dar şi faţă de mitingul PSD care   a avut loc sâmbătă seara.
Câteva mii de protestatari #rezist cântă Imnul României în Piaţa Victoriei şi au aprins lanternele de la telefoane în semn de protest faţă de acţiunile Guvernului.
Aproximativ 2.000 de protestatari s-au strâns în faţa guvernului pentru a-şi arăta nemulţumirea cu privire la deciziile luate de CCR, dar şi faţă de mitingul PSD.
Ei scandează "Noaptea, hoţi! Ziua, mafioţi", "Jos Tăriceanu, Dragnea şi Dorneanu!", "Dragnea, nu uita, aşteptăm şi cartea ta!".
"Am venit să-mi exprim dezamăgirea şi indignarea faţă de cei care ne conduc, care vor să ne fure zi de zi. Fac legi doar pentru ei, pentru grupul lor, nu pentru toţi românii. Nu se mai poate să   acceptăm aşa ceva, trebuie să ieşit cât mai mulţi în stradă", a spus Costin Ionescu, 41 de ani.
"Dacă ei (susţinătorii PSD - n.r.) au venit ieri, trebuie să ne strângem şi noi azi. Doar că noi venim cu sufletul, nu suntem aduşi de către cineva. Ce au lăsat ieri în urma lor este foarte   ruşinos. Au încercăt să imite ce am făcut noi cu luminiţele la Ordonanţă, dar nu le-a ieşit. În urma lor au rămas munţi de gunoaie", a precizat Alina.
Protestatarii spun că se simt ruşinaţi de mitingul organizat de PSD.

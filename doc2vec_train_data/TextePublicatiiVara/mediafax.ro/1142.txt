Departamentul Corespondenţi - Mediafax
Patru persoane au fost rănite după ce două maşini s-au ciocnit duminică pe DN2 Buzău – Bucureşti, în localitatea Cioranca, judeţul Buzău. Traficul se desfăşoară pe un fir alternativ.
Potrivit Centrului Infotrafic, circulaţia rutieră se desfăşoară îngreunat, pe un fir alternativ, pe DN2 Buzău – Bucureşti, pe raza localităţii Cioranca, judeţul Buzău, din cauza unui accident în   care au fost implicate două autoturisme.
Purtătorul de cuvânt al IPJ Buzău, Mihail Drăghiciu a declarat, pentru MEDIAFAX, că din primele informaţii reiese că o maşină a intrat pe contrasens şi s-a ciocnit cu alta, iar în urma impactului   patru persoane au fost rănite, dintre care una pare a fi în stare gravă.

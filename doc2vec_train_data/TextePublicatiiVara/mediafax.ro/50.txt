Mihai Draghici - Mediafax
BREAKING Jurnalistul rus Arkadi Babcenko, despre care se anunţase că a fost ASASINAT, este în VIAŢĂ/ Înscenarea morţii a permis dejucarea unui complot
Jurnalistul rus Arkadi Babcenko, despre care se anunţase că a fost asasinat la Kiev, este în viaţă, autorităţile ucrainene explicând că asasinatul a fost înscenat pentru dejucarea unui complot organizat de serviciile secrete ruse, relatează BBC şi Reuters.
BREAKING Jurnalistul rus Arkadi Babcenko, despre care se anunţase că a fost ASASINAT, este în VIAŢĂ/ Serviciile secrete ruse au i-au înscenat moartea
Vasil Hriţak, directorul Serviciului ucrainean de securitate (SBU), a confirmat că jurnalistul este în viaţă, explicând că înscenarea asasinatului a fost făcută pentru depistarea unor agenţi ruşi   care intenţionau să comită crima.
Arkadi Babchenko le-a mulţumit autorităţilor ucrainene că i-au salvat viaţa. "Vreau să transmit că îmi pare rău pentru toţi cei care au suferit din cauza anunţului morţii mele. Eu am fost nevoit să   îmi înmormântez de multe ori prieteni sau colegi", a declarat Arkadi Babcenko la sediul SBU, potrivit Kyiv Post.
Arkadi Babcenko a explicat că individul care intenţiona să îl asasineze a fost arestat în cadrul unei operaţiuni a serviciilor secrete ucrainene.
Autorităţile ucrainene anunţaseră asasinarea jurnalistului
O femeie a sunat marţi la serviciul de ambulanţă şi a anunţat că l-a găsit împuşcat pe soţul ei, în apartamentul din Kiev în care locuiau. Jurnalistul Arkadi Babcenko a decedat la spital, din cauza   rănilor suferite, comunicase marţi seară Poliţia ucraineană. Anchetatorii anunţau că suspectau că Arkadi Babcenko a fost asasinat din cauza activităţilor profesionale. Arkadi Babcenko, un critic al   Administraţiei Vladimir Putin, s-a mutat din Rusia în Ucraina de mai puţin de un an, deoarece se temea să nu fie asasinat.

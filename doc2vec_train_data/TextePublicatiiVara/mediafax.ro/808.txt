de: Ana Petrescu
Raportul privind desfiinţarea DGPA, elaborat de Comisia specială de anchetă a arhivei SIPA va fi votat miercuri, în plenul reunit al Camerei Deputaţilor şi Senatului. În concluzii, forul de anchetă a constatat că normele de tehnică legislativă au fost încălcate la desfiinţarea DGPA.
Comisia parlamentară de anchetă privind desfiinţarea DGPA a acordat joia trecută vot favorabil raportului final în urma finalizării activităţii acestui for, concluzia prezentată de preşedintele   Comisiei, Viorel Salan (PSD), fiind că desfiinţarea DGPA s-a făcut cu încălcarea normelor de tehnică legislativă. Raportul a fost votat de membrii Comisiei cu nouă voturi ”pentru” şi două   ”împotrivă” (PNL şi USR).
Salan a mai spus că în fostul ministru al Justiţiei Monica Macovei ”a urmărit să demonstreze ineficienţa DGPA”.
”Pe parcursul anului 2005 ministrul Justiţiei în exerciţiu a căutat să demonstreze ineficienţa DGPA prin realizarea unui control inopinat în ianuarie 2005 şi prin executarea unei emisiuni de audit   de Ministerul Apărării Naţionale pe baza unui protocol de colaborare instituţională. Acest protocol s-a încheiat fără temei legal şi cu încălcare normelor de drept referitoare la efectuarea   auditului public intern”, a declarat preşedintele Comisiei de anchetă privind arhiva SIPA, Viorel Salan.
Potrivit acestuia, a fost solicitată audierea a 57 de persoane, dintre care s-au prezentat în faţa comisiei 46, patru au transmis răspunsuri scrise, iar şapte persoane au refuzat să se prezinte la   audieri.
În schimb, trei parlamentari PNL, membri ai Comisiei privind arhiva SIPA, Cristina Trăilă, Daniel Fenechiu şi Gabriel Andronache, au trimis o opinie separată în care susţin că demersurile Comisiei   nu dus la niciun rezultat palpabil.
"În vederea realizării scopului pentru care a fost instituită Comisia, s-a procedat la solicitarea de informaţii de la instituţiile şi autorităţile publice descries în anexa II a raportului dar şi   la audierea unor persoane, Din răspunsurile primite, cât şi din modul în care au fost conduse audierile persoanelor invitate în faţa Comisiei, nu s-a desprins nicio concluzie relevantă realizării   scopului Comisiei", se arată în documentul trimis de liberali birourilor permanente ale Camerei Deputaţilor şi Senatului.
Raport final SIPA

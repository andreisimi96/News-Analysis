de: Oana Despa
Susţinătorii PSD, care au ajuns deja în Piaţa Victoriei, pot viziona meciul Simonei Halep de la Roland Garros, care este difuzat pe monitoarele amplasate pe scena din faţa guvernului. Zeci de autorcare cu manifestanţi din toată ţara au ajuns în Capitală.
Mii de susţinători PSD care au ajuns deja în Piaţa Victoriei se uită la meciul Simonei Halep, care joacă, pentru a treia oară în finala de la Roland Garros.
Organizatorii mitingului PSD difuzează meciul pe monitoarele amplasate în faţa guvernului.
Primele autocare cu manifestanţi au sosit în Capitală, cu oprirea pe B-dul Kiseleff unde sunt coborâţi membrii de partid. În acelaşi timp, organizatorii îşi împart sarcinile în Piaţa Victoriei   pentru a-i ghida cât mai bine pe colegii lor din judeţe, îmbrăcaţi conform indicaţiilor de la centru în alb, pentru a simboliza puritatea şi a mima o adunare neutră, nu una roşie, în culoarea   predominantă a partidului.

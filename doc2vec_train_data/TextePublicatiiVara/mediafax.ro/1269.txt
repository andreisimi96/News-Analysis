de: Teodora Marinescu
Liderul suprem nord-coreean Kim Jong-un a ajuns, marţi, în China, unde va discuta cu preşedintele Xi Jinping despre summitul său cu Donald Trump, care a avut loc săptămâna trecută în Singapore, relatează site-ul agenţiei Reuters.
Aceasta este a treia vizită oficială a lui Kim Jong-un în China, de anul acesta.
În urma summitului din Singapore, Trump şi Kim au convenit să lucreze împreună pentru a ajunge la denuclearizarea completă a Peninsulei Coreene.
Presa chineză a anunţat vizita lui Kim şi faptul că aceasta va dura două zile. Până acum, China confirma vizitele lui Kim doar după ce acesta părăsea ţara.

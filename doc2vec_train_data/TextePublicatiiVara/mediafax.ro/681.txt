SPORT astăzi, 20:13
Simona Halep prezintă trofeul de la Roland-Garros pe Arena Naţională. Imnul naţional este cântat de Marcel Pavel şi Monica Anghel. Numărul unu mondial s-a întors în România luni, în jurul orei 16:30, cu o aeronavă TAROM care a adus-o la Aeroportul Otopeni şi mulţi au fost surprinşi când au văzut replica în miniatură a marelului trofeu de la Roland Garros.
LIVE TEXT AICI 
UPDATE ora 20.17: "Palmă" grea pentru Gabriela Firea! În momentul în care Primarul Capitalei şi-a început discursul prin care i-a făcut loc pe     scenă Simonei Halep, miile de oameni au huiduit-o la unison. Firea şi-a dat seama că nu trebuie să prelungească momentul: "Bun venit, Simona Halep! Te rog să primeşte din sufletul nostru cheia     oraşului Bucureşti şi această plachetă ovaţională. Îţi mulţumim pentru tot ce ai făcut!", au fost cuvintele politicianului, urmate de prima reacţie a Simonei.
"Vă mulţumesc foarte mult că aţi venit aici. Bucuria e chiar mai mare decât pe Centralul de la Paris, vă mulţumesc foarte mult. Nu m-am aşteptat la aşa ceva, e un moment deosebit. Sunt foarte     mândră că sunt româncă.
Aceste performanţe au venit 100% din ţara noastră. M-am antrenat şi am crescut aici", a transmis Simona, în aplauzele miilor de fani care i-au scandat numele.
UPDATE ora 20.12: Arena Naţională a "explodat" la intrarea Simonei Halep! Campioana de la Roland Garros e "flancată" de Gabriela Firea şi a   venit îmbrăcată în rochia pe care a purtat-o în finala cu Sloane Stephens. Sunt peste 15.000 de fani care au venit pe stadion pentru a-şi manifesta bucuria. 
Printre cei care au venit alături de Simona Halep sunt şi marii sportivi ai României Nadia Comăneci, Gică Hagi, Ilie Năstase, Ivan Patzaichin. 
Acordat pentru prima dată în istorie în 1979, trofeul de la Roland Garros e considerat unul dintre cele mai prestigioase din tenis, iar organizatorii competiţiei pariziene nu vor să rişte niciodată   să-l piardă. 
A existat o singură excepţie când trofeul de 5,4 kilograme de argint masiv a ajuns la un jucător. Şi s-a întâmplat pentru a marca un moment istoric, anul trecut, când Rafa Nadal a cucerit al   zecelea titlu pe zgura pariziană şi a primit trofeul original.
Pentru că Simona mai are de câştigat încă nouă trofee la Roland Garros pentru a primi originalul, fanii care o vor întâmpina pe constănţeancă pe Arena Naţională, de la ora 20:00, vor vedea aceiaşi   cupă în miniatură.
Astfel, deşi la festivitatea de premiere şi la cea de prezentare a Cupei Suzanne Lenglen primeşte trofeul în mărime naturală, fiecare câştigător ia acasă doar o replică în miniatură. A fost şi   cazul Simonei, căreia organizatorii i-au înmânat o cupă din argint masiv, dar mult mai mică decât cea originală.

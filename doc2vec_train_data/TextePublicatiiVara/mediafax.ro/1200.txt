de: Florin Zafiu
Pompierii din Capitală au răspuns, în cursul zilei de duminică, la 12 solicitări de intervenţie, după ce mai multe artere de circulaţie şi subsoluri ale unor locuinţe din Capitală au fost inundate din cauza ploii, informează ISUBIF. Pentru a degaja apele, au fost folosite mai multe motopompe.
Pompierii au răspuns, în total, la 12 solicitări de intervenţie, după ploaia de duminică. 10 dintre intervenţii au vizat degajarea apei acumulate în urma ploilor în curţile unor gospodării sau în   subsoluri pe Şoseaua Libertăţii din comuna Căţelu şi pe Aleea Giurgeni din Capitală.
Totodată, pompierii au fost solicitaţi să intervină la pasajul Jilava din pricina unei acumulări de apă şi pe   DN1 în zona Otopeni.
Intervenţiile au continuat şi luni dimineaţă, pe Aleea Giurgeni din Bucureşti pentru scoaterea apei dintr-un subsol de bloc, informează Inspectoratul pentru Situaţii de Urgenţă Bucureşti-Ilfov   (ISUBIF).

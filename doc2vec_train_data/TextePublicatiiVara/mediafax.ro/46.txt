Departamentul Politic - Mediafax
Europarlamentarul Maria Grapini şi-a întrebat, marţi, fanii de pe Facebook, dacă mai sunt de acord să le trimită mesaje în condiţiile în care pe 25 mai a intrat în vigoare Regulamentul General European privind Protecţia Datelor cu Caracter Personal.
"Dragi prieteni, pentru că din 25 mai a intrat în vigoare Regulamentul privind protecţia datelor vă întreb dacă acceptaţi să vă mai trimit mesaje. Dacă nu doriţi, voi fi nevoită să vă scot din   banca mea de date", a scris Maria Grapini pe pagina de Facebook.
Regulamentul General privind Protecţia Datelor (GDPR), adoptat de Uniunea Europeană, a intrat în vigoare pe 25 mai şi este obligatoriu pentru toate companiile care gestionează date privind   cetăţenii statelor membre UE.
Potrivit Comisiei Europene, orice informaţie prin care o persoană poate fi identificată este considerată ca având caracter privat. Este vorba de informaţii precum numele, adresa, seria actelor de   identitate, codurile de protocol Internet, date despre starea de sănătate. "Noile reglementări se aplică atunci când datele sunt colectate, utilizate ori stocate digital sau într-un sistem   structurat tipărit", precizează Comisia Europeană.

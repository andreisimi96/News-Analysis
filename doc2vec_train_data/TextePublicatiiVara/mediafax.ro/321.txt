În fiecare an, iCEE.fest acordă o atenţie specială startup-urilor si antreprenorilor din zona digital & tech. Zeci de investitori vor fi în Bucureşti, pe 14 şi 15 iunie, având atât interesul cât şi banii necesari pentru a investi în ideile expuse la festival.
Pentru zona de startups există de altfel un bilet special iar la cel puţin 2 bilete cumpărate, preţul e doar 50 euro/ bilet.
Anul acesta startupurile beneficiază, în premieră, de o scenă şi de o linie de conţinut dedicate.
Pe Focus Stage 4 , în a doua zi a festivalului (15 iunie), antreprenorii au ocazia să se   întâlnească cu fonduri de investiţii şi mentori si să asculte sfaturi de la o serie de antreprenori internaţionali importanţi.
Finalul zilei este dedicat competiţiei „ 200 Seconds of Fame ” – unde anul acesta cel mai tânăr participant are doar... 9 ani. Proiectul lui se numeste MMB (Multifunctional Message Board). El este Andrei   Tudor.
Programul Upgrade Startups @ iCEE.fest, pe scurt:
Ora 14.00: Antreprenori de succes şi investitori dezbat ultimele tendinţe privind dezvoltarea zonei de startup: Brian Wong (CEO, Kiip) şi Marvin Liao (Partener, 500 Startups).
Ora 15.15: Un Workshop de Growth Hacking alături de Josh Fechter , Co-fondator şi CEO la BAMF Media (New Theory Magazine l-a inclus pe Josh în topul ”40 millennial influencers to follow in     2018” – detalii pe icee.news )
Ora 16.15: Ai un startup şi nu ştii cum ”să-ţi vinzi” ideea? Atunci participarea la aceasta sesiune e un must deoarece pe scenă vor urca reprezentanţi ai unor companii de     investiţii si antreprenori de succes care îţi pot spune în ce direcţie să te îndrepţi pentru a descoperi ”the next big thing”. Vor susţine prezentări Techstars Dubai, Grants4Apps (Bayer), Meta Group si două startupuri locale de succes: UiPath si TPS Engage.
Ora 18.00: E timpul pentru ”200 Seconds of Fame”, competiţia de live-on-stage pitching care pune startupurile în faţa investitorilor, cu un juriu din care fac     parte nume si companii importante, printre care: Radu Georgescu (Gecad Ventures), Cristian Paţachia (Orange), Florin Talpes (Bitdefender), Brian Wong (Kiip), Marvin Liao (500 Startups), Timo Dreger (Coparion), Vijay Tirathrai (Techstars), Dario     Mazzella (Meta Group), Bogdan Atanasiu (Bue Dome Capital), Cosmin Ochisor (Gapminder Venture Fund). Acestora li se vor alătura juraţii pentru secţiunea     dedicată e-health: Eugene Borukovich (Bayer G4A), Shawna Butler (REshape), Rozalina Lepădatu (A.P.A.A) si Paul Keire (Anatomy     Next).
Festivalul se va încheia cu premierea câstigătorilor din programul „200 Seconds of Fame” – unde ultima zi în care se acceptă înscrieri este azi.
Anul trecut, startup-urile care au câştigat voturile juriului şi ale publicului, au fost ambele din zona inovaţiei în sănătate Symmed3D, respectiv Eyesight.
Si din acest motiv, anul acesta competiţia va avea o secţiune separată dedicată e-health si medtech.
iCEE.fest este organizat în parteneriat cu Orange si are printre susţinători BCR, Glo, Nissan, Kaufland, mPlatform,   VTex, Samsung, ENEL, Medlife, Freewheel / Comcast, Nescafe Dolce Gusto, Coca-Cola si alţi parteneri.

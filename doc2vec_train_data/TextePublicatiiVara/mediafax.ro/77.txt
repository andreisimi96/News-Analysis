Oamenii vor fi nevoiţi să părăsească Pământul deoarece planeta va deveni o zonă ''rezidenţială'' în viitor, susţine CEO-ul Amazon, Jeff Bezos.
Jeff Bezos> ''Trebuie să plecăm de pe această planetă'', dar nu către Marte
Următorii ani vor reprezenta mutarea industriilor grele de pe Pământ pe planete, luni sau chiar asteroizi, susţine Bezos. Planeta noastră va fi rezervată doar locuitului şi industriei uşoare, a   adăugat el.
Conform Independent, pentru a ajunge în acest viitor, Bezos speră ca racheta companiei sale Blue Origin şi colaborarea cu NASA şi ESA să-l ajute să realizeze prima colonie de pe Lună. Iniţiativa   poate fi relativ ,,simplă'' deoarece Luna este aproape de Pământ şi are resurse de apă ce pot fi utilizate pentru realizarea combustibilului. 
''Trebuie să plecăm de pe această planetă. Vom pleca şi acest lucru îi va face bine planetei. Vom pleca şi ne vom întoarce, iar cei ce doresc vor rămâne,'' a declarat Bezos. 

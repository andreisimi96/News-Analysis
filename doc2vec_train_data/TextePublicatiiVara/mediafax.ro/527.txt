SPORT astăzi, 18:43
de: Gabriel Pecheanu
Preşedintele Klaus Iohannis a felicitat-o, sâmbătă, pe Simona Halep, după ce aceasta a câştigat primul său turneu de Mare Şlem din carieră, învingând-o în trei seturi, 3-6, 6-4, 6-1 pe americanca Sloane Stephens, în finala turneului de la Roland Garros.
”Felicitări, Simona Halep, pentru victoria extraordinară obţinută la Roland Garros! Primul trofeu de Grand Slam din carieră a venit după o finală în care campioana noastră a luptat pentru fiecare   minge şi nu a renunţat în niciun moment.
Bravo, Simona!”, a scris Iohannis pe pagina sa de Facebook.
Liderul WTA, Simona Halep, a câştigat primul său turneu de Mare Şlem din carieră, sâmbătă, după ce a învins-o în trei seturi, 3-6, 6-4, 6-1 pe americanca Sloane Stephens, în finala turneului de la   Roland Garros.

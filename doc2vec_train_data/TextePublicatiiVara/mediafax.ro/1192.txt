de: Teodora Marinescu
Cel puţin trei persoane au murit, luni dimineaţă, în urma producerii unui cutremur cu magnitudinea de 6,1 grade pe scara Richter în Osaka, a doua cea mai mare metropolă din Japonia, au informat surse din Guvern şi presă, citate de site-ul agenţiei Reuters.
Premierul Shinzo Abe a declarat că autorităţile evaluază pagubele, iar prioritatea lor este să asigure siguranţa oamenilor.
Epicentrul cutremurului a fost la nord de Osaka, a anunţat Agenţia Meteorologică Japoneză, care iniţial anunţase că seismul avusese 5,9 pe scara Richter.

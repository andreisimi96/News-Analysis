SPORT astăzi, 09:34
de: Andrei Pal
Brazilia - Elveţia, unul dintre cele mai aşteptate meciuri de la Mondialul din Rusia, îşi consumă ultimele zeci de secunde înaintea startului. Fotbalitşii sunt pe tunelul care duce spre gazon şi show-ul e gata să înceapă. Neymar e gata să-şi etaleze noua frizură la Rostov, în Rusia.
Şi începe meciul. Brazilia e în control, aşa cum ar trebui să fie, după câteva minute în care elveţienii sunt lăsaţi să se consume şi să arate ce pot. Presingul e din ce în ce mai avansat,   "Selecao" apasă din ce în ce mai tare pedala de acceleraţie. Paulinho dă primele emoţii, în minutul 11, cu un şut şters din marginea careului de şase metri, după o centrare a lui Neymar şi o minge   aşezată de Coutinho. Pe lângă poartă, milimetric!
Brazilienii continuă să-i "călărească" pe elveţieni. Pedala e în podea şi, la turaţie maximă, Neymar şi Compania reuşesc să scuture plasa lui Sommer.
Minutul 20, Neymar şi Coutinho combină în   marginea careului, undeva lateral, apoi fotbalistul Barcelonei îşi aşează mingea pe şut. Bijuterie! Cu interiorul piciorul drept, cu un efect strălucitor, balonul intră în plasă după ce loveşte   bara din dreapta. 1-0.
Asta se întâmplă când te mulţumeşti cu puţin
Surprinzător, după gol echipa lui Tite începe să o lase moale, din ce în ce mai moale. După începutul avântat şi golul-bijuterie al lui Coutinho venit conform cursului jocului, sud-americanii iau   piciorul de pe acceleraţie şi, treptat, încep să aibă probleme. Elveţienii trec mijlocul terenului din ce în ce mai des, fără emoţii pentru Alisson. Până la un moment dat. Se intră la cabine cu 1-0   pentru "Selecao".
Brazilienii încep modest partea secundă şi, pe fondul unei panici apărute în jocul echipei lui Tite, elveţienii dau lovitura. Minutul 50. Corner. Bate Shaqiri, iar Zuber reia cu capul fără nicio   şansă pentru Alisson, portarul dorit insistent de marile cluburi ale Europei. Brazilienii se trezesc greu din pumni şi încearcă să se adune.

de: Teodora Marinescu
Ministrul ucrainean de Extenre şi omologul său rus se vor întâlni, luni, la Berlin, pentru a încerca să relanseze procesul de pace în Ucraina, discuţiile fiind mediate de miniştrii de Externe ai Germaniei şi Franţei, relatează site-ul agenţiei Dpa.
Separatiştii pro-ruşi au intrat în conflict cu forţele guvernamentale ale Ucrainei în anul 2014, ceea ce a dus la declanşarea unei crize interne.
Într-un interviu acordat publicaţiei Bild luni, înainte de întâlnire, ministrul german de Externe Heiko Maas a declarat că nu se aşteaptă ca relansarea procesului de pace să fie una uşoară.
"Perspectivele şi interesele Ucrainei şi Rusiei sunt foarte diferite din mai multe puncte de vedere", a declarat Heiko Maas.
Discuţiile vor fi purtate între miniştrii Ucraini, Rusiei, Germaniei şi Franţei, a declarat Maas.
"Nu vă vom lăsa în pace până nu vă veţi rezolva conflictul de aici, din est", i-a transmis Maas omologului său ucrainean Pavlo Klimkin, în cadrul vizitei sale în Ucraina.
Maas a declarat că speră să negocieze o dată la care să reînceapă procesul de pace şi să poată trimite o misiune ONU de menţinere a păcii în Ucraina.
Oficialul german a declarat că ar vrea să organizeze discuţiile conform formatului Normandia, care include Rusia, Ucraina, Germania şi Franţa.
Ultima oară când miniştrii de Externe ai celor patru ţări au discutat despre conflictul din Ucraina a fost în luna februarie anul trecut.

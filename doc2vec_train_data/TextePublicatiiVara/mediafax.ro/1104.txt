de: Laura Petrescu
Un bărbat din Târgovişte a murit, sâmbătă, într-un accident produs de o tânără de 20 de ani, poliţiştii stabilind, în urma testelor, că aceasta consumase cocaină, transmite corespondentul MEDIAFAX.
Potrivit reprezentanţilor Poliţiei Dâmboviţa, accidentul s-a produs pe Calea Bucureşti din Târgovişte, un bărbat fiind lovit de o maşină condusă de o tânără de 20 de ani.
“Din primele date, se pare că bărbatul se angajase în traversarea străzii, pe trecerea pentru pietoni, deplasându-se pe lângă bicicletă.
Bărbatul a decedat. Autoturismul era condus de o tânără   de 20 de ani, din Târgovişte”, a declarat purtătorul de cuvânt al Poliţiei Dâmboviţa, Alexandra Ciurea.
Femeia care provocat accidentul a fost dusă la spital, unde, în urma testării, s-a constatat prezenţa a cocainei în urină.
“Tânăra va fi cercetată sub aspectul săvârşirii infracţiunii de conducere a unui vehicul sub influenţa unor substanţe psihoactive”, a mai spus Ciurea.

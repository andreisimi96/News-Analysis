EXTERNE astăzi, 07:50
de: Teodora Marinescu
Washingtonul ar putea deveni cel mai mare partener al Moscovei, dacă Statele Unite reuşesc să îşi depăşească disputele interne, a declarat marţi Serghei Kisliak, fostul ambasador rus în SUA, relatează site-ul agenţiei Tass.
"Reducerea tensiunilor între cele două state ar trebui să fie făcută în atât în interesul nostru, cât şi al lor, însă partea americană trebuie să depăşească mai întâi probleme interne: confruntarea   între republicani şi democraţi şi între presă şi Casa Albă. Disputele interne blochează perspectiva Statelor Unite atunci când vine vorba de importanţa rezolvării problemelor de securitate pe   termen lung, inclusiv îmbunătăţirea relaţiilor cu Rusia", a declarat Kisliak.
Acesta a afirmat că o întrevedere a celor doi lideri, Donald Trump şi Vladimir Putin, este importantă în rezolvarea comună a problemelor internaţionale.
"Întâlnirile între liderii de stat sunt mereu importante, deoarece permit părţilor implicate să discute direct, fără ajutorul conferinţelor de presă sau interviurilor. Acestea mereu au condus la o   mai bună înţelegere a perpectivelor liderilor. În mod obiectiv, există un număr mare de probleme care trebuiesc rezolvate prin efortul comun al Rusiei şi al Statelor Unite, precum terorismul, care   este o problemă căreia Rusia şi SUA trebuie să îi se adreseze împreună", a afirmat oficialul rus.

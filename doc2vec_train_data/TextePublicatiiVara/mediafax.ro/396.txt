Anul acesta, în luna iunie, Anunţul Telefonic împlineşte vârsta de 28 de ani. Pe 7 iunie 1990 Anunţul Telefonic apărea pe piaţa publicaţiilor tipărite cu primul său număr, iar după 28 de ani se numără printre puţinele firme înfiinţate în anii `90 are şi-au continuat activitatea şi au evoluat odată cu toate schimbările impuse de timp.
Cu ocazia aniversării a 28 de ani de la primul număr, site-ul şi ziarul Anunţul Telefonic au realizat un mic rezumat al modului în care se reflecta România din punct de vedere social în anul 1993   prin prisma anunţurilor de mică publicitate. Astfel, aşa cum ne-a obişnuit în ultimii 3 ani, alături de numărul din ediţia curentă a Anunţului Telefonic, bucureştenii pot găsi la chioşcurile de   presă şi ediţia de acum 25 de ani din 3-9 iunie 1993, retipărită. Desigur, aceasta poate fi de asemenea accesată şi în forma sa digitală, aici.
Cum arăta România din punct de vedere social acum 25 de ani? Ei bine, acum un sfert de secol o casă costa cât o maşină. Şi invers. Iată două dintre anunţurile de atunci:
La pagina 4 din numărul din 1993, poziţia 44 de la secţiunea de anunţuri imobiliare, o garsonieră în Drumul Taberei, zona Compoziţilor, costa 4700$, în timp ce la pagina 7, poziţia 78 de la   secţiunea de vânzări auto, un Opel Senator de 3000 cmc şi 220 CP, cu 9600 de km reali, costa tot 4700$
La pagina 5, poziţia 107 de la secţiunea de anunţuri imobiliare, un apartament cu 2 camere pe Aleea IOR-Gloria costa 8900$, în timp ce la pagina 6, poziţia 5 de la secţiunea de vânzări auto un   Audi 80 din anul 1990 costa 9300$
Preţurile imobiliarelor şi autoturismelor, după cum bine se poate vedea, erau foarte apropiate unele de altele. Desigur, existau case şi maşini mult mai scumpe, care săreau de preţul de 20000$,   spre exemplu. Însă, marea majoritate erau în jurul sumelor de până în 10-15000$ pentru ambele categorii.
Pe lângă categoria de anunţuri imobiliare, auto şi diverse, una dintre categoriile faimoase, putem spune, este categoria celor matrimoniale. Câteva dintre acestea sunt:
La pagina 12, poziţia 5, „Tehnician prezentabil 37/176/70, nefumător, fără obligaţii, doresc cunoştinţă pentru căsătorie”
La pagina 13, poziţia 19, „Pensionar văduv 56 ani, nefumător, doresc recăsătorie cu doamnă fără obligaţii, 52-57, omenoasă care simte singurătatea grea”
Tot la pagina 13, poziţia 22, „Bărbat singur 35/164/67, fără obligaţii, doresc căsătorie doamnă max. 40, drăguţă, prefer cu locuinţă”
Anunţul Telefonic a fost prima publicaţie care a publicat anunţuri preluate telefonic, într-un număr foarte mare încă de la început, aşa cum se observă din numărul mare de anunţuri ale primelor   numere ale publicaţiei, fapt pentru care, după 28 de ani, a rămas printre puţinele firme înfiinţate în anii 1990 care încă activează.

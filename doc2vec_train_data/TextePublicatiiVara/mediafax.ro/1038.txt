de: Razvan Tupa
Vineri seara, organizatorii iCEE.fest au anunţat câştigătorii secţiunii 200 de secunde de faimă (200 Seconds of Fame), rezervată antreprenorilor.
Nu mai puţin de 10 startup-uri generaliste şi 5 startup-uri pe eHealth au fost în competiţia rezervată antreprenorilor la iCEE.fest.
Din cei 15 finalişti care au urcat pe scenă pentru a-şi prezenta proiectele, în a doua zi a festivalului, juriul şi publicul au votat ales deopotrivă, la secţiunea sănătate, proiectul WakeZ. Este   vorba despre un dispozitiv purtabil care monitorizează ciclul somnului pentru a te trezi odihnit. WakeZ are un algoritm care mapează somnul în funcţie de variaţia somnului. WakeZ calculează când e   momentul ideal să te trezească, arată Start-up.ro.
La competiţia generală, juriul a punctat cel mai bine proiectul propus de Sypher, introdus în competiţie în calitate de "startup românesc care ajută companiile mari să implementeze prevederile GDPR   cu uşurinţă, automatizând sistemele şi procesele, pentru ca firmele să nu fie nevoite să caute mereu documentele".
Câştigătorul competiţiei generale 200 Seconds of Fame în 2018 a fost însă proiectul preferat de public. Spectatorii şi cei care au intrat în legătură online cu festivalul au votat pentru Clark, o   echipă premiată şi la Innovation Labs care creează ochelari inteligenţi industriali. "Aceştia pot fi folosiţi în diverse domenii industriale pentru a creşte productivitatea angajaţilor şi aceştia   să primească informaţii în timp real", arăta prezentarea proiectului. Echipa a primit premiul în valoare de 2000 de euro din partea Allianz Ţiriac.
Din juriul de specialişti au făcut parte Radu Georgescu, Founding Partner Gecad Group, Bogdan Atanasiu, Partner, Head of Romania, Blue Dome Capital, Grant Sabatier, fondator Millennial Money,   partener la Eduvantis LLC, Brian Wong, CEO şi fondator Kiip, Josh Fechter, cofondator şi CEO BAMF Media, Timo Dreger, Investment Manager la coparion, Vijai Thirathrai, Managing Director la   acceleratorul Techstars Dubai şi Jaco Oosthuizen, cofondator yu life, Marvin Liao, Seed Venture Capital Firm & Startup Accelerator din Silicon Valley, Shawna Butler din echipa de medicină de   Singularity University şi Cancer XPRIZE team, Eugene Borukhovich, Bayer Global Head of Digital Health & Innovation, Rozalina Lapadatu, founder A.P.P.A. şi IDSE, Paul Keire, MD, PhD, la Univ. of   Washington Post Doctoral Fellow, Dario Mazzela, Meta Group. Membrii juriului care au urcat pe scenă şi-au anunţat şi favoriţii personali aşteptându-se să fie contactaţi pentru a le acorda sprijinul   în dezvoltarea proiectelor prezentate în competiţia din 2018.
Cel mai mare eveniment din sud-estul Europei dedicat tendinţelor la zi din lumea internetului, comunicării, marketingului digital şi tehnologiilor din domeniu, iCEE.fest, s-a desfăşurat joi şi   vineri, la Grand Cinema Digiplex din cadrul Băneasa Mall din Bucureşti. Evenimentul a fost organizat de ThinkDigital România, cu sprijinul Orange.

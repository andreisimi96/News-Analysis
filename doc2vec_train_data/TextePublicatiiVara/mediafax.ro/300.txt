Marius Şumudică a rămas fără permis de conducere. Citiţi cum l-au ameninţat poliţiştii
"Am urmărit un pic dezamăgit meciul (n.red. - România - Finlanda) pentru că am fost deposedat de carnetul de conducere cu un sfert de oră înainte, în drum spre casă. Am încercat, am vorbit   frumos. Chiar mi s-a atras atenţia: 'Vezi că nu vrem să ai aceeaşi soartă ca domnul Năstase, să te lungim pe jos!'. Mi s-a spus că am trecut pe culoarea galben spre roşu. I-am spus că sunt un   cetăţean oarecare, să nu considere că mă numesc Şumudică. A zis că nu-l interesează fotbalul, aşa după nume îşi aduce aminte ceva vag. Un băieţaş cu o freză într-o parte. Am dovadă şi pot să circul 15 zile. Plec în vacanţă cu soţia, zece zile le scap", a declarat Marius Şumudică, cel care i-a condus până de curând pe turcii de la Kayserispor.
România a învins la Ploieşti pe Finlanda cu scorul de 2-0,  meciul amical reprezentând şi retragerea oficială a lui Bogdan Lobonţ. Golurile au fost marcate de Manea şi Deac.

SOCIAL astăzi, 15:00
de: Nicolae Oprea
Primăria Capitalei precizează că are în derulare un protocol cu FCSB, prin care clubul paronat de Gigi Becali asigură mentenanţa gazonului de pe Arena Naţională. Primăria precizează că acest protocol este legal, dar temporar, iar Municipalitatea va desfăşura o licitaţie în acest sens.
„Conform legislaţiei române în vigoare, acest tip de protocol nu putea face obiectul unei proceduri de achiziţie publică. Protocolul încheiat de PMB cu FCSB a reprezentat o soluţie temporară pentru   soluţionarea unei situaţii punctuale, în ceea ce priveşte întreţinerea gazonului Arenei Naţionale”, se arată într-un comuicat la PMB, transmis luni.
Primăria Capitalei mai precizează faptul că, prin acest protocol, nu mai investeşte bani din bugetul propriu pentru menţinerea suprafeţei de joc la standard optime de funcţionare.
„Astfel, conform protocolului, FCSB plăteşte în compensarea parţială a chiriei costurile întreţinerii şi mentenantei suprafeţei de joc la standarde optime, conform solicitărilor UEFA.
Legat de   Compania care execută aceste servicii de întreţinere menţionăm faptul că PMB nu a avut nicio implicare în decizia FCSB în ceea ce priveşte alegerea acesteia”, se mai arată în comunicatul PMB.
Pecizările Primăriei vin după ce Gazeta Sporturilor a dezvăluit existenţa acestui protocol, iar suma pe care PMB o restituie clubului FCSB, din chirie, ar fi de 30.000 de euro.
PMB nu confirmă, dar nici nu neagă această sumă: „În ceea ce priveşte costurile de întreţinere a gazonului menţionăm că ataşat fiecărei facturi a prestatorului şi implicit fiecărei solicitări de   compensare sunt ataşate situaţii de lucrări şi activităţi prestate şi certificate din punct de vedere calitativ şi cantitativ de către reprezentanţii ALPAB şi PMB”, mai precizează reprezentanţii   PMB.
Municipalitatea precizează însă că va derula procedurile pentru organizarea unei licitaţii privind atribuirea unui contract pentru mentenanţa gazonului de pe Arena Naţională.
„Facem precizarea că Direcţia Generală Investiţii demarează în perioada imediat următoare o procedură de licitaţie publică în ceea ce priveşte serviciile de mentenanţă şi întreţinere suprafaţă de   joc de pe Arena Naţională”, se mai arată în comunicatul Primăriei Capitalei.

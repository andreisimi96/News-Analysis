de: Departamentul Sport - Mediafax
Liderul WTA, Simona Halep, a spus, vineri, că nu are nimic de comentat referitor la caricatura publicată în revista "Charlie Hebdo" în care apare cu trofeul Roland Garros strigând "Fiare vechi!", precizând că nu e în măsură să zică nimic despre asta.
"Nu vreau să comentez acest lucru. Nu sunt în măsură să zic nimic despre asta", a declarat Simona Halep, întrebată ce părere are despre caricatura publicată în revista "Charlie Hebdo". Liderul WTA   a fost prezent, vineri, la "Halep Challenge", o competiţie de hochei care se desfăşoară la patinoarul din Otopeni.
Revista satirică franceză Charlie Hebdo a publicat recent o caricatură prin care ironizează victoria Simonei Halep de la Roland Garros, în care aceasta apare strigând "Fiare vechi!
Publicaţia franceză Charlie Hebdo este un săptămânal satiric, nonconformist, cunoscut pentru caracterul său profund antireligios şi pentru caricaturile cu profetul Mahomed, pe care le publică în   mod regulat. În septembrie 2016, un oraş din Italia a ameninţat revista Charlie Hebdo că o va da în judecată, după ce aceasta a publicat caricaturi în care victimele cutremurului din Italia erau   reprezentate de diverse tipuri de paste făinoase sau în care se sugerau că mafia era implicată în decesul acestora.
La 7 ianuarie 2015, cel puţin 12 persoane, inclusiv doi poliţişti, au murit în urma unui atac comis de militanţi ai reţelei teroriste Al-Qaida. Cel puţin 12 persoane, inclusiv doi poliţişti, au   murit pe 7 ianuarie 2015 într-un atac comis de indivizi înarmaţi cu arme automate şi lansatoare de rachete la sediul parizian al revistei satirice Charlie Hebdo. Stéphane Charbonnier, directorul   revistei satirice, şi caricaturiştii Jean Cabut, Bernard Verlhac şi Georges Wolinski.

Departamentul Corespondenţi - Mediafax
Un bărbat din satul Bărcăneşti, judeţul Olt, în vârstă de 56 de ani, a murit joi, strivit de zidurile casei pe care încerca să le dărâme.
Purtătorul de cuvânt al ISU Olt, Alin Băsăşteanu, a declarat că pompierii din Slatina au intervenit în comuna Vâlcele, sat Bărcăneşti, la o persoană surprinsă sub un zid al unei locuinţe.
La faţa locului s-au deplasat şi un echipaj cu medic de la Serviciul Judeţean de Ambulanţă şi un echipaj SMURD.
Bărbatul, în vârstă de 56 de ani, a fost găsit mort.
Conform sursei citate, bărbatul încerca să dărâme zidurile casei bătrâneşti.

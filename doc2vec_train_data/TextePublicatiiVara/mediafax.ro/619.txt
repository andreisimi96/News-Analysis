SOCIAL astăzi, 09:50
de: Oana Despa
UPDATE După aproximativ două ore în care a fost picat, site-ul edu.ro, care aparţine Ministerului Educaţiei, este funcţional. În continuare, cei interesaţi de Evaluarea Naţională pot accesa site-ul subiecte.edu.ro, acolo unde vor fi afişate cerineţele de la examen şi baremul de corectare.
Chiar înainte ca proba scrisă la limba şi literatura română din cadrul Evaluării Naţionale de la clasa a VIII-a să înceapă, site-ul edu.ro care aparţine Ministerului Educaţiei a picat.
Reprezentanţii instituţiei spun că acest lucru nu afectează desfăşurarea probei la limba română, precizând că cei interesaţi pot accesa site-ul subiecte.edu.ro, unde se vor afişa cerinţele de la   exemene, subiectele şi baremul de corectare.
Peste 150.000 elevii care au terminat clasa a 8-a susţin, luni, 11 iunie, prima probă a Evaluării Naţionale, cea la limba şi litaratura română
Potrivit calendarului publicat de Ministerul Educaţiei, pe 13 iunie, absolvenţii clasei a 8-a vor da examenul la matematică, urmând ca pe 14 iunie, elevii care aparţin minorităţilor să susţină   proba scrisă la limba maternă.
Proba scrisă la limba şi literatura română a început la ora 09.00 şi durează două ore.
Elevii sunt informaţi că este interzis accesul în săli cu orice fel de lucrări (manuale, dicţionare, notiţe, însemnări etc., care ar putea fi utilizate pentru rezolvarea subiectelor), precum şi cu   orice mijloc electronic de calcul, de stocare de informaţii sau de comunicare: stick-uri de memorie, telefoane, tablete etc. Vor putea intra doar cu buletinul sau certificatul de naştere.
Potrivit metodologiei de organizare şi desfăşurare a Evaluării Naţionale, cazurile de fraudă şi tentativă de fraudă sunt sancţionate cu excluderea din examen şi acordarea notei 1.
Pe durata examenului de evaluare, sălile de clasă vor fi supravegheate video şi audio.
Primele rezultate ale examenului de evaluare vor fi afişate pe 23 iunie, iar în aceeaşi zi, întrele orele 14.00 - 19.00, se vor putea depune contestaţiile. După soluţionarea contestaţiilor, notele   finale ale examenului de Evaluare Naţională vor fi făcute publice pe data de 23 iunie 2018.
În funcţie de notele de la Evaluarea Naţională, va fi stabilită media de admitere la liceu. Astfel, media examenului de evaluare naţională va avea o pondere de 80% iar media claselor V-VIII va   conta în proporţie de 20% în vederea stabilirii notei finale de admiterea la liceu.

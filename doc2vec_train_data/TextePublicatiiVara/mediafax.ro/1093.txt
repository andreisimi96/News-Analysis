POLITIC astăzi, 16:53
de: Ana Petrescu
La Congresul PMP de sâmbătă a fost o dispută între Robert Turcescu şi Traian Băsescu. Deputatul PMP s-a arătat supărat că acesta nu a rămas preşedinte până după alegerile europarlamentar, în timp ce Băsescu i-a reproşat dispreţul pentru unirea României cu Republica Moldova.
"Eu sunt supărat pe Traian Băsescu. Am auzit teoria că în politică nu mai există lideri. Credeţi că ar fi reuşit să întoarcă Portugalia rezultatul dacă nu l-ar fi avut pe Ronaldo în teren?   Trebuie să admitem că PMP a făcut şi erori politice despre care trebuie să vorbim al un Congres. Una dintre marile erori este decizia de a colabora cu PSD în Consilii Locale sau Consilii Judeţene.   Aceste alianţe ar trebui să fie denunţate cât mai rapid. Decizia de fuziune cu UNPR a fost greşită politic şi ne-a costat. Electoratul nostru este unul băsist, iar atitutinea noastră confuză în   legătură cu modificarea legilor Justiţiei ne-a costat şi ne va costa din perspectivă electorală. Am auzit de nenocoricirile pe care le face Firea la primărie, dar consilierii noştri ce fac?
Sunt   supărat pe Traian Băsescu că n-a rămas preşedinte până după alegerile europarlamrntare. Nu vă îmbătaţi cu discursui sforăitoare. Domnule Băsescu, m-aş fi aşteptat ca în această furtună politică pe   care o traversăm să rămâneţi la cârma partidului", a afirmat deputatul PMP, Robert Turcescu.
"Şi eu m-aş fi aşteptat, ca parlamentar, să mergeţi prin ţară şi să vorbiţi cu oamenii din organizaţii. Şi eu m-as fi asteptat ca, în calitate de parlamentar să fiţi capabil să vă rezolvaţi   problema cu secretara de la Constanţa. (…)Totul are o limită, iar eu nu v-am anunţat astăzi domnule Turcescu, v-am cerut convocarea Congresului din octombrie anul trecut. V-am spus că doresc să   renunţat la sefia partidului, că e momentul unei echipe mai tinere. Ce vreţi să ajung ca Iliescu să mă târâi prin partid. Am înţeles din discurs dispreţul pentru proiectul unionist. Vreau să vă   spun pentru că mie mi-e drag şi ţin la el, am vrut o echipă care să convingă că reunificarea ţării este o prioritate. Şi unificarea ţării e fundamental. Vă doresc tot binele din lume şi nu vă luaţi   după ce vă spun alţii ne-a lăsat căpitanul nostrum. Măi, oameni buni un căpitan are şi el o licenţă care expiră", a replicat Traian Băsescu.
Liderul PMP Traian Băsescu a primit, sâmbătă, la Congresul extraordinar al formaţiunii, titlul de preşedinte de onoare al partidului. Evenimentul a avut loc înainte să fie aleasă noua conducere a   PMP în persoana deputatului Eugen Tomac, singurul candidat înscris în cursă.
Un număr de 2.545 de delegaţi din ţară şi din străinătate participă, sâmbătă, la Congresul extraordinar al PMP. Conducerea PMP va avea în total 14 locuri, de secretari executivi, opt   vicepreşedinţi, trei secretarii generali adjuncţi şi, o funcţie de preşedinte, de preşedinte executiv, secretar general şi trezorier.

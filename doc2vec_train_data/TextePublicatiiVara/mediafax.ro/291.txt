de: Departamentul Corespondenţi - Mediafax
Traficul rutier se desfăşoară îngreunat, miercuri seara, pe Drumul Naţional 7 – Valea Oltului, după ce două tiruri s-au ciocnit. Nu s-au înregistrat victime.
Potrivit purtătorului de cuvânt al Poliţiei Sibiu, Elena Welter, un camion a fost lovit din spate în timp ce era oprit în coloană, la semaforul amplasat în zona unde se fac lucrări la carosabil.
„Accidentul s-a produs pe DN 7, la km 239+500, zona Lazaret, pe sensul Vâlcea – Sibiu. Este o tamponare între două tiruri pe fondul nepăstrării distanţei de siguranţă. Autocamionul   lovit în spate era oprit în coloană, la semaforul unde se efectuează lucrări la carosabil”, a spus Welter.
Potrivit acesteia, nu s-au înregistrat victime, însă traficul se desfăşoară îngreunat, alternative, pe un sens.

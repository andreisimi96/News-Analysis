La Samara, într-un meci din optimile de finală ale Campionatului Mondial din Rusia, Selecao a învins Mexic, 2-0 (0-0), prin golurile înscrise de Neymar '51 şi Firmino '88.
Elevii antrenorului Tite au dominat autoritar partida graţie unui joc combinativ în care au ieşit la rampă, rând pe rând, Neymar, Coutinho şi Jesus. Mexicanii au jucat de la egal la egal cu   Brazilia doar în prima parte a reprizei de debut, intervenţiile portarului de la Standard Liege, Ochoa, păstrând tabela intactă după 45 de minute. Presiunea exercitată de sud-americani s-a   concretizat în minutul '51, când Neymar a îndeplinit o simplă formalitate în urma unei acţiuni iniţiată de Willian. Scorul putea fi majorat, însă tot Ochoa, fost coleg cu Mutu la Ajaccio, s-a opus   magistral. Vârful lui Liverpool, Firmino, a închis tabela, pe final, după o fază lucrată de Neymar.
În sferturi, Selecao va întâlni câştigătoarea dintre Belgia şi Japonia, vineri, de la ora 21:00, la Kazan. În această seară, de la ora 21:00, live pe TVR, Belgia dă piept cu Japonia.
Marţi sunt programate ultimele două optimi de la Campionatul Mondial: Suedia - Elveţia (17:00) şi Anglia - Columbia (21:00).

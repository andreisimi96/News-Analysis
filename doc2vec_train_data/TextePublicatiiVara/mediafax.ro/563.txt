de: Teodora Marinescu
Rusia nu se poate întoarce în Grupul ţărilor puternic industrializate până nu va face un progres semnificant în implementarea acordului de la Minsk privind soluţionarea conflictului din Ucrain, a declarat cancelarul german Angela Merkel, relatează site-ul agenţiei Tass.
"Am discut despre participarea Rusiei. Din perspectiva mea, acest lucru necesită progresarea semnificativă în implementarea acordului de la Minsk, aşa că pentru moment consider că participarea   Rusiei nu este posibilă", a declarat Merkel.
Preşedintele american Donald Trump a declarat vineri că Rusia trebuie să fie reintegrată în G7.
Premierul italian Giuseppe Conte a susţinut această idee, în timp ce preşedintele Consiliului   European, Donald Tusk, a afirmat că G7 trebuie să îşi păstreze componenţa actuală.
Grupul ţărilor puternic industrializate reuneşte cele mai mari economii din lume: Canada, Franţa, Germania, Marea Britanie, Italia, Japonia şi Statele Unite. Rusia a fost integrată în anul 1997,   devenind astfel G8. Cu toate acestea, în 2014 a redevenit G7 în urma evenimentelor din Ucraina şi din cauza relaţiilor tensionate între Rusia şi ţările occidentale.

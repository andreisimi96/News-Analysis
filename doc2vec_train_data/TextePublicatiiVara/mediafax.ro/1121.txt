SOCIAL astăzi, 10:04
de: Ana Petrescu
Wess Mitchell, adjunctul Secretarului de Stat al SUA pentru Europa şi Eurasia, va vizita luni Bucureşti, unde se va întâlni cu oficiali români şi analişti independenţi pentru a discuta teme de securitate regională şi cooperare economică, anunţă Departamentul de Stat.
"Pe 18 iunie (Wess Mitchell - n.r.) se va afla la Bucureşti unde va avea întâlniri cu înalţi oficiali şi cu analişti independenţi pe tema securităţii regionale şi cooperării economice. Va conduce   delegaţia SUA la cel de-al şasea reuniune a Dialogului de Parteneriat Strategic SUA - România şi va susţine un discurs la Universitatea Bucureşti", anunţă Departamentul de Stat, într-un comunicat   de presă.
Pe 19 iunie, adjunctul Secretarului de Stat al SUA pentru Europa şi Eurasia va vizita Zagreb, unde va avea întrevederi cu oficiali croaţi pentru a discuta evoluţiile din Croaţia şi din regiune,   "inclusiv contribuţiile Croaţiei la stabilitatea regională şi la securitatea energetică", potrivit sursei citate.
Pe 20 şi 21 iunie, Wess Mitchell se va afla la Praga, unde va participa la Dialogul Strategic SUA - Republica Cehă şi se va întâlni cu oficiali cehi. Totodată, adjunctul Secretarului de Stat al SUA   pentru Europa şi Eurasia va ţine un discurs la un eveniment patronat de Summit-ul European Praga şi GLOBSEC.
Conform sursei citate, între 21 şi 22 iunie, Well Mitchell va vizita Bruxelles pentru a se întâlni cu icepremierul belgian Alexander De Croo. În cadrul întâlnirilor cu oficialii europeni, Mittchell   va aborda teme pe domeniile de cooperare SUA-UE şi va ţine un discurs la Carnegie Europe.

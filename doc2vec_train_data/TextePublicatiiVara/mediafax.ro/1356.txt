Mihai Draghici - Mediafax
Preşedintele SUA, Donald Trump, ar putea avea o nouă întrevedere cu liderul Coreei de Nord, Kim Jong-Un, în septembrie, afirmă surse politice de la Washington citate de site-ul de ştiri Axios.com.
Donald Trump s-ar putea întâlni din nou cu liderul nord-coreean, Kim Jong-Un - Axios.com
Oficiali de rang înalt de la Washington citaţi de site-ul Axios.com au exprimat optimism în legătură cu progresele care ar putea fi înregistrate în dialogul cu Phenianul, încât speră că Donald   Trump se va putea întâlni din nou cu Kim Jong-Un în septembrie, cu ocazia reuniunii Adunării Generale ONU, în oraşul american New York.
Potrivit oficialilor citaţi, Donald Trump ar putea anunţa intenţia organizării noii întrevederi ca modalitate de stimulare a Coreei de Nord să avanseze, în cursul verii, planul privind   denuclearizarea.

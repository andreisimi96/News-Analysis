de: Departamentul Corespondenţi - Mediafax
Administraţia Naţională de Meteorologie (ANM) a emis, sâmbătă dimineaţa, două atenţionări cod galben, una de precipitaţii pentru judeţele Arad şi Timiş şi alta de ceaţă, pentru judeţul Harghita.
Potrivit ANM, în judeţele Timiş şi Arad se vor semnala frecvente descărcări electrice, grindină de dimensiuni mici, intensificări de scurtă durată ale vântului.
În ceea ce priveşte judeţul Harghita, în următoarea oră este posibilă ceaaţă care determină scăderea vizibilităţii, local sub 200 metri şi izolat sub 50 metri.
Atenţionările sunt valabile până la ora 9.00.

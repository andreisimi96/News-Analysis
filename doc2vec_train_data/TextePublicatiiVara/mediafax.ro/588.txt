de: Departamentul Corespondenţi - Mediafax
O ploaie torenţială reduce vizibilitatea pe autostrada A1 Sibiu - Deva, pe tronsonul kilometric 260-290, între localităţile Cristian (Sibiu) şi Cunţa (Alba). Poliţiştii îi sfătuiesc pe şoferi să  reducă viteza şi să fie foarte atenţi.
Potrivit Centrului Infotrafic, la această oră, circulaţia se desfăşoară cu dificultate pe autostrada A1 Sibiu - Deva, între kilometrii 260 (Cristian, judeţul Sibiu) şi 290 (Cunţa, judeţul Alba),   din cauza ploii torenţiale, care a redus considerabil vizibilitatea în trafic.
Poliţiştii îi sfătuiesc pe şoferi să se asigure bine înaintea oricărei manevre în trafic, să reducă viteza de deplasare şi să sporească atenţia la volan pentru scăderea riscului de implicare în   accidente.
Judeţele Alba şi Sibiu se află, până la ora 17.30, sub cod galben de ploi torenţiale, frecvente descărcări electrice, grindină şi intensificări de scurtă durată ale vântului pot lua aspect de   vijelie.

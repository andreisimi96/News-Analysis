de: Departamentul Corespondenţi - Mediafax
Un adolescent a dispărut duminică în apele mării pe plaja din Corbu, la faţa locului fiind trimis un echipaj de scafandri.
Potrivit primelor informaţii furnizate de Serviciul Judeţean de Ambulanţă Constanţa, doi copii în vârstă de 14 ani au intrat în apă. Unul dintre ei a reuşit să iasă, iar celălalt nu.
Copilul care a ieşit din mare este stabil şi nu prezintă probleme deosebite.
Reprezentanţii ISU Dobrogea au informat că la faţa locului a fost trimis un echipaj de scafandri.
Plaja Corbu se află la mică distanţă de staţiunile Mamaia şi Năvodari la sud şi rezervaţia Delta Dunării la nord.

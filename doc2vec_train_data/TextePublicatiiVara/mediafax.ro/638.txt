de: Departamentul Economic - Mediafax
Stoparea procesului de cumpărare de obligaţiuni de către Bănca Centrală Europeană, creşterea ratei dobânzii de către Rezerva Federală Americană şi publicarea de date economice de către China se numără printre temele de urmărit ale celei mai importante săptămâni a economiei mondiale, spune Bloomberg.
Luni, investitorii vor evalua evoluţia celui de al 44-lea summit G7, ale cărui negocieri pe tema taxelor vamale au eşuat şi a cărui importanţă a fost subminată de plecarea preşedintelui Donald   Trump înainte de încheierea reuniunii.
Marţi are loc prima întâlnire dintre un preşedinte american şi un lider nord-coreean - liderul unui stat nerecunoscut de Statele Unite, adică întâlnirea dintre preşedintele Donald Trump şi liderul   nord-coreean Kim Jong-Un. În paralel, guvernul de la Washington va publica un raport lunar cu privire la inflaţie. În acelaşi timp, în Marea Britanie, propunerile legislative ale prim-ministrului   Theresa May cu privire la Brexit se vor reîntoarce în Camera Comunelor. Asta după ce, în prealabil, au suferit numai puţin de 15 amendamente în Camera Lorzilor.
Miercuri se vor întâlni reprezentanţii Rezervei Federale, ai Băncii Centrale Europe şi ai Băncii Japoniei. Aşteptările sunt ca Rezerva Federală americană să crească rata dobanzilor pentru a doua   oară anul acesta. În plus, va publica noi estimări care ar putea include alte două creşteri ale ratei dobanzilor. În acelaşi timp, banca centrală argentiniană va menţine cel mai probabil rata de   referinţă la 40% în incercarea de e stabiliza moneda naţională. Iar în Marea Britanie datele cu privire la inflaţie vor ajuta Banca Angliei să determine dacă este necesară creşterea ratei   dobanzilor.
Joi se preconizează un anunţ din partea Preşedintelui Băncii Centrale Europene, Mario Draghi, cu privire la data stopării procesului de cumpărare de obligaţiuni. În aceeaşi zi, cu ocazia începerii   Camponatului Mondial de Fotbal, preşedintele rus Vladimir Putin se va întâlni cu prinţul moştenitor saudit, Mohammed bin Salman, discuţiile putând avea impact la nivelul pieţii globale de petrol.   Aceasta mai ales în condiţiile în care întâlnirea are loc cu doar o săptămână înainte de întâlnirea OPEC de la Viena.
Nu în ultimul rând, joi, China va publica date cu privire la vânzarea de mărfuri şi a producţiei industriale.
Vineri, Banca Japoniei va lua, cel mai probabil, decizia de a continua politica de cumpărare de obligaţiuni în incercarea de a creşte inflaţia cu încă 2% în condiţiile în careţara se confruntă   deflaţia. Tot vineri, Statele Unite vor publica şi lista defintivă a produselor chinezeşti cărora impun taxe vamale în valoare de 50 de miliarde de dolari. Publicarea listei va fi făcută în   contextul în care, în ciuda negocierilor de până acum, deficitul comercial al Statelor Unite cu China a ajuns la aproximativ 119 miliarde de dolari în primele patru luni.

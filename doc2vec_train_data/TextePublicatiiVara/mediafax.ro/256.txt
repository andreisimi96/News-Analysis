de: Andreea Tobias
Un avion utilitar a aterizat forţat în comuna Băleni din judeţul Galaţi. Un elicopter SMURD, un echipaj SAJ şi o autospecială de stingere au pornit către locul accidentului.
La bordul avionului utilitar se aflau două persoane, care au ieşit singure din avion.
Din informaţiile furnizate în apelul la 111, acestea nu prezintă răni grave.
”Un accident aviatic a avut loc imediat după ora 14.00. Un avion a aterizat forţat pe un câmp între Băleni şi Cudalbi şi a luat foc. Comandantul şi mecanicul au reuşit să iasă, aveau răni, dar sunt   conştienţi. Sunt transportaţi la Spitalul de Urgenţă din Galaţi cu un elicopter SMURD şi cu o ambulanţă SAJ”, a declarat, pentru MEDIAFAX, directorul Serviciului de Ambulanţă Judeţean Galaţi, Mihai   Polinschi.

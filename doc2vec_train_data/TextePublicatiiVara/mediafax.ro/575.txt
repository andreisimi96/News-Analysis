SOCIAL astăzi, 15:00
EVALUAREA NAŢIONALĂ 2018 ROMÂNĂ: Luni, elevii de clasa a VIII-a susţin proba scrisă la limba română de la Evaluarea Naţională
de: Oana Despa
Elevii care au terminat clasa a VIII-a vor suţine, luni, 11 iunie, prima probă de la EVALUAREA NAŢIONALĂ, cea la limba şi literatura română. Rezultatele finale la EVALUAREA NAŢIONALĂ 2018 vor fi afişate pe 23 iunie. Mediafax.ro va publica subiectele la Evaluare Naţională la Limba şi Literatura română, precum şi baremul de corectare.
EVALUARE NAŢIONALĂ 2018 ROMÂNĂ. Potrivit calendarului publicat de Ministerul Educaţiei, pentru elevii care au terminat gimnaziul, Evaluarea Naţională începe luni, 11 iunie 2018, cu   proba scrisă la limba şi literatura română.
Modele de subiecte pentru Evaluarea Naţională 2018
Proba la limba şi literatura română conţine două subiecte, de 40, respectiv 36 de puncte, iar elevii vor mai primi alte 14 puncte pentru redactarea întregii lucrări şi 10 puncte din oficiu.
SUBIECTE  ROMÂNĂ EVALUARE NAŢIONALĂ 2018. La primul subiect elevii au de rezolvat şase cerinţe pe baza unui text la prima vedere şi să redacteze o compunere.
SUBIECTE  ROMÂNĂ EVALUARE NAŢIONALĂ 2018. Al doilea subiect al examenului este format dintr-un alt text la prima vedere cu şase cerinţe. De asemenea, elevilor li se va   cere şi să scrie o naraţiune pe marginea unei teme date.
Informatii legate de desfasurarea examenului
Examenul este programat să înceapă la ora 09.00 şi durează două ore, iar elevii trebuie sa fie în săli cu o jumătate de oră mai devreme.
De asemenea, în săli, candidaţii nu vor avea acces cu telefoanele mobile, manuale, fişe sau alte materiale care ar putea reprezenta surse de inspiraţie. Elevii vor putea intra in sălile de examen   doar cu buletinul sau certificatul de naştere.
Pe durata examenului de evaluare pentru proba de limba şi literatura romană, sălile de clasă vor fi supravegheate video şi audio.
EVALUARE NAŢIONALĂ 2018. Primele rezultate vor fi afişate pe 23 iunie, iar în aceeaşi zi, întrele orele 14.00 - 19.00, se vor putea depune contestaţiile. După soluţionarea   contestaţiilor, notele finale ale examenului de evaluare nationala vor fi făcute publice pe data de 23 iunie.
În funcţie de notele de la Evaluarea Naţională, va fi stabilită media de admitere la liceu. Astfel, media examenului va avea o pondere de 75%, iar media claselor V-VIII va conta în proporţie de 25%   în vederea stabilirii notei finale de admitere la liceu.
EVALUARE NAŢIONALĂ 2018. Pentru sesizarea oricărei nereguli, Ministerul Educaţiei pune la dispoziţie Tel Verde: 0800 801 100, la care se poate suna în perioada 11-15 iunie, între   orele 08.00-16.00, de luni până joi, iar vineri, în intervalul 08.00 - 14.00.
Calendar examene la Evaluarea Naţională 2018:
11 iunie 2018: Limba şi literatura română – probă scrisă
13 iunie 2018: Matematica – probă scrisă
14 iunie 2018: Limba şi literatura maternă – probă scrisă
19 iunie 2018: Afişarea rezultatelor obtinute la evaluarea naţională înaintea contestaţiilor (până la ora 12:00)
19 iunie 2018: Depunerea contestaţiilor (orele 14:00 – 19:00)
20-22 iunie 2018: Soluţionarea contestaţiilor
23 iunie 2018: Afişarea rezultatelor finale ale evaluării naţionale după soluţionarea contestaţiilor

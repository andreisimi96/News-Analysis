SPORT astăzi, 11:04
de: Octavian Vasilescu
Simona Halep este principalul subiect de discuţie în sportul mondial. Românca face furori chiar şi în Statele Unite ale Americii, acolo unde poza ei a fost pusă pe o clădire din Madison Square Garden.
Simona Halep a reuşit, în sfârşit, să îşi îndeplinească visul. Sâmbătă, în finala Roland Garros, nr. 1 mondial a învins-o pe Sloane Stephens, scor 2-1 la seturi (3-6, 6-4, 6-1), iar Nike a decis că   e momentul să celebreze reuşita într-un mod spectaculos. A închiriat un panou în Madison Square Garden, unde au afişat o poză cu momentul de bucurie al Simonei.
Dumitru Hărădău a declarat că Ion Ţiriac s-a implicat şi el în discuţiile dintre Simona şi Nike, jucând un rol important în semnarea contractului: “Fără Ţiriac, ea nu făcea contract în valoare de   două milioane de euro cu Nike! Ştiţi cum s-a întâmplat? Ţiriac a trimis un avion particular în SUA pentru a-i aduce la Bucureşti pe reprezentanţii de la Nike. Întâlnirea a avut loc la clubul   Stejarii. Au intrat ăia acolo, nu ştiau pe unde sunt şi au rămas impresionaţi de ce au văzut. Credeţi că se putea face un contract, chiar şi pentru Simona, dacă nu era Ţiriac? Acelaşi om care a   făcut contractele pentru Boris Becker şi pentru alţii. Halep are în spate cea mai bună echipă, dar cel mai important rol îl are Ţiriac” .

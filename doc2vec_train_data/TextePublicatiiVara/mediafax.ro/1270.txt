SPORT astăzi, 08:24
de: Octavian Vasilescu
Mai puţin de o lună ne desparte de următorul Mare Şlem al anului, Wimbledon. Câştigătoarea de anul trecut, Garbine Muguruza, e convinsă că poate reuşi performanţa din 2017.
Simona Halep are de tras serios dacă vrea să cucerească al doilea trofeu de Mare Şlem din carieră. Muguruza, căştigătoarea de anul trecut, Wozniacki, locul 2 WTA, sunt principalele sale oponente,   dar şi Sharapova şi Williams sunt în căutarea performanţelor din anii precedenţi.
Într-un interviu acordat pentru El Mundo Deportivo, Muguruza a vorbit despre turneul din Marea Britanie.
„Sunt capabilă să câştig din nou trofeul. Se joacă 7 meciuri în două săptămâni şi este un ritm destul de ridicat, dar îmi place foarte mult să joc pe iarbă”, a declarat regina Wimbledon de anul   trecut.
Până să debuteze în turneul de Mare Şlem, ocupanta locului 3 WTA va lua startul la competiţia de la Birmingham.
„Sper să joc cât mai multe meciuri la Birmingham. Am mai jucat acolo şi ştiu cum e. Complexitatea terenului te obligă să-ţi adaptezi mişcările în funcţie săritura mingiei”, a încheiat Muguruza.
Iberica a câştigat un singur trofeu în acest sezon, după ce s-a impus la Monterrey.

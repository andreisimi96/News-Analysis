EXTERNE astăzi, 15:25
de: Teodora Marinescu
Premierul israelian Benjamin Netanyahu a declarat, în cadrul unei şedinţe a Guvernului, că le-a transmis preşedintelui rus Vladimir Putin şi secretarului de Stat al SUA, Mike Pompeo, că Israelul nu va permite prezenţa militară a Iranului în Siria, relatează site-ul agenţiei Tass.
"Am discutat, la sfârşitul acestei săptămâni, cu preşedintelui rus Vladimir Putin şi secretarului de Stat al SUA, Mike Pompeo. Am reiterat principile noastre privind Siria. În primul rând, Iranul   trebuie să părăsească teritoriul Siriei. În al doilea rând, vom lua măsuri şi vom acţiona împotriva eforturilor Iranului de a stabili o prezenţă militară pe teritoriul sirian", a declarat   Netanyahu.
Vineri, serviciul de presă al Kremlinului a anunţat că Vladimir Putin a discutat cu Benjamin Netanyahu despre situaţia din Siria şi despre măsurile de asigura securitatea la frontiera Siria-Israel.
Cei doi lideri şi-au exprimat angajamentul de a îmbunătăţi cooperarea în Siria, inclusiv coordonarea rezolvării problemelor privind terorismul internaţional.

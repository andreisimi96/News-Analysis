SOCIAL astăzi, 07:30
Rezultate Evaluare Naţională 2018. Rezultatele vor fi publicate pe evaluare.edu.ro, marţi, până la ora 12:00. Rezultatele la EVALUAREA NAŢIONALĂ 2018 vor fi afişate şi la centrele de examen. Contestaţiile pot fi depuse marţi până la ora 19:00.
REZULTATE EVALUAREA NAŢIONALĂ 2018 vor fi afişate marţi, 19 iunie. Apoi, tot marţi, 19 iunie, între orele 14.00 - 19.00, se vor putea depune contestaţii pentru probele de limba şi literatura   romană, matematică, limba maternă. Notele finale ale examenului de evaluare vor fi făcute publice pe 23 iunie pe site-ul Edu.ro.
Peste 150.000 de elevi s-au înscris în 2018 examenul de Evaluare Naţională. 
La examenul de Evaluare Naţională din 2017 s-au înscris 144.929 de elevi, dintre care au fost prezenţi 140.712 candidaţi.
CALENDAR EXAMEN EVALUARE NAŢIONALĂ 2018:
19 iunie 2018: Afişarea rezultatelor obtinute la evaluarea naţională înaintea contestaţiilor (până la ora 12:00)
19 iunie 2018: Depunerea contestaţiilor (orele 14:00 – 19:00)
20-22 iunie 2018: Soluţionarea contestaţiilor
23 iunie 2018: Afişarea rezultatelor finale ale evaluării naţionale (limba si literatura romana, matematica, limba materna) după soluţionarea contestaţiilor
Anul trecut, aproximativ 77% dintre candidaţi (108.294) au obţinut medii peste 5, în timp ce 23% (32.418) au obţinut medii de 2, 3 sau 4. În urmă testelor la Limba şi literatura româna/ Limba   Maternă şi la Matematică, 497 de elevi care au promovat clasa a VIII-a au obţinut media 10.
EVALUARE NAŢIONALĂ ROMÂNĂ. SUBIECTE şi BAREM la proba de limba şi literatura română a examenului de evaluare naţională 2018
Examenele la EVALUAREA NAŢIONALĂ 2018 a început cu prima probă cea la limba şi literatura română. Elevii de clasa a VIII-a au primit, la prima probă a Evaluării Naţionale, cea la limba română, două   texte la prima vedere pe baza cărora au avut de răspuns la mai multe cerinţe. De asemenea, au avut de povestit o întâmplare dintr-o cetate, dar şi o compunere prin care să demonstreze genul epic.
Primul subiect (textul la prima vedere) a fost un fragment din "Inocentii", de Ioana Parvulescu, pe caza căruia au avut de răspuns la şase cerinţe cum ar fi: motivarea folosirii cratimei, găsirea   de sinonime sau modul de formare a cuvintelor. Rezolvarea punctului B pentru primul subiect necesita realizarea unei compuneri de minim 150 de cuvinte care sa argumenteze apartenenta la genul epic   a textului dat.
Textul celui de-al doilea subiect a fost un extras din revista National Geographic Traveller: Adina Branciulescu, "Transilvania, din goana trenului".
Candidaţii au primit de rezolvat alte şase cerinţe pe baza acestui text, printre care au avut de precizat funcţia sintactică a anumitor cuvinte, să scrie două propoziţii subordonate sau să   menţioneze genul şi cazul anumitor substantive.
De asemenea, elevii au mai avut de redactat o naraţiune de 150-300 de cuvinte în care să prezinte o întâmplare petrecută într-o cetate.
BAREM Primul subiect este notat cu 40 de puncte, iar cel de al doilea cu 36 de puncte. Elevii vor mai primi 14 puncte pentru redactarea întregii lucrări şi alte 10 puncte din oficiu.
REZOLVARE SUBIECTE la Evaluarea Naţională 2018 limba română
La primul subiect al examenului de evaluare naţională la limba şi literatura română, elevii au primit un text la prima vedere din "Inocenţii" de Ioana Pârvulescu, pe caza căruia au avut de răspuns   la şase cerinţe.
"La prima cerinţă s-au cerut sinonime contextuale pentru două cuvinte din text: crengi şi întotdeauna. La îndemână era să răspundem cu <<ramuri>> şi <<mereu>>. La cerinţa a   doua era vorba despre rolul cratimei, care este acela de a asigura rostirea legată, de a evita hiatul, copiii ştiu cam ce este de răspuns aici. La următoarea cetinţă, li s-a ceut să precizeze modul   de formare a cuvintelor <<auriu>> şi <<des>>, deci, este vorba despre o derivare cu sufix şi de o conversiune din adjectiv în adverb. Mai departe, se cereau două cuvinte   care conţin hiat, avem acolo <<continuat>> şi <<excursia>>. De asemenea, au avut de scos din textul dat două idei principale sau secundare. Dacă textul este citit cu   atenţie, nu văd ce probleme ar putea pune", a explicat Jolan Vasiliu, profesor de limba română.
Absolvenţii de gimnaziu au mai avut, la primul subiect, de argumentat că textul dat aparţine genului epic. Rezolvarea acestui punct este descrisa mai jos, astfel:
"Avem demonstraţia pe genul epic, din nou, o cerinţă accesibilă. Copiii trebuiau să definească genul epic şi să vină cu două trăsături pe care să le argumenteze pornind de la textul dat", a adăugat   profesoara.
"La subiectul al doilea, avem ,de data aceasta, un text nonliterar cu primele cerinţe care solicită informaţii din text. Ele sunt relativ uşoare, doar că trebuie foarte multă atenţie în lectura   textului şi în formularea răspunsului. Urmează cerinţele la gramatică. Avem două substantive la care se cer genul şi cazul: <<gărzii>> este genul feminin şi cazul genitiv, iar <<momentul>> este genul neutru şi cazul acuzativ. La cerinţa a patra, sunt două cuvinte subliniate într-o frază, unde se cer atât funcţia sintactică, cât şi valoare morfologică, astfel,   avem un predicat verbal exprimat prin verb predicativ şi un atribut adjectival exprimat prin adjectiv pronominal demonstrativ de identitate. Mai deprate, se cer două subordonate diferite din fraza   dată, unde putem opta pentru atributivă sau circumstanţială de scop", a precizat Vasiliu.
De asemenea, pentru rezolvarea subiectelor elevii au mai avut de redactat o naraţiune de 150-300 de cuvinte în care să prezinte o întâmplare petrecută într-o cetate.
"Era de urmărit să existe într-adevăr o acţiune, o naraţiune, să existe o succesiune logică a faptelor şi să se precizeze contextul spaţio-temporal, numărul de cuvinte, La genul acesta de texte   este foarte simplu de văzut cine redactează cu uşurinţă şi cine are dificultăţi. Sigur, contează foarte mult cum ne formulăm ideile, să nu facem greşeli de scriere, ortografie, punctuaţie. Toate   acestea au punctaje, iar astfel de greşeli duc la scăderea notei", a subliniat Jolan Vasiliu.
"În concluzie, vreau să spun că au fost nişte subiecte de nivel mediu, care nu au reprezentat nicio surpriză, fiind vorba despre nişte cerinţe relativ accesibile", a mai spus profesoara de limba   română.
Examenul a început la ora 09.00 şi a durat două ore.
Aproximativ 150.000 de elevi care au absolvit clasa a VIII-a s-au înscris la Evaluarea Naţională.
Pe durata examenului, sălile de clasă au fost supravegheate video şi audio.
EVALUARE NAŢIONALĂ MATEMATICĂ 2018. SUBIECTE şi BAREM la proba scrisă MATEMATICĂ. Informaţiile au fost publicate pe edu.ro
Examenul la matematică de la EVALUAREA NAŢIONALĂ 2018 a avut loc miercuri în şcolile din toată ţara. Elevii clasei a 8-a au primit la matematică trei subiecte, fiecare fiind cotat cu 30 de puncte,   10 puncte fiind acordate din oficiu.
SUBIECTE EVALUARE NAŢIONALĂ MATEMATICĂ 2018
SUBIECTE EVALUARE NAŢIONALĂ MATEMATICĂ 2018
INFORMATII UTILE EXAMEN EVALUARE NAŢIONALĂ
EVALUARE NAŢIONALĂ 2018. În funcţie de notele de la Evaluarea Naţională obţinută de elevii clasei a 8-a, va fi stabilită media de admitere la liceu. Astfel, media examenului va avea o pondere de   75%, iar media claselor V-VIII va conta în proporţie de 25% în vederea stabilirii notei finale de admitere la liceu.
EVALUARE NAŢIONALĂ 2018. Pentru sesizarea oricărei nereguli, Ministerul Educaţiei pune la dispoziţie Tel Verde: 0800 801 100, la care se poate suna în perioada 11-15 iunie, între orele 08.00-16.00,   de luni până joi, iar vineri, în intervalul 08.00 - 14.00.
Rezultatele examenului de Evaluarea Naţională 2018 vor fi afişate astazi, 19 iunie. Pana la orele 14.00 - 19.00, vor putea fi depuse contestaţiile pentru toate probele examenului de evaluare (limba   şi literatura romană, matematică, limba maternă). Notele finale ale examenului de Evaluare Naţională 2018 (dupa analiza contestatiilor) vor fi făcute publice pe 23 iunie pe Edu.ro si afisate in   premiera pe site-ul Mediafax.

Premierul Viorica Dăncilă a declarat, în plenul reunit de miercuri al Parlamentului, că pe perioada în vom deţine preşedinţia Consiliului UE, România va urmări să obţină rezultate concrete pentru cetăţeni.
"La 1 ianuarie 2019, România va preşedinţia Consiliului Uniunii Europene. Acest mandat se va derula într-un context european şi international complex şi trebuie să ţină seama de actualele procese   de anvergură care vor modela UE, precum reflecţia asupra viitorului UE, procesul ieşirii a Marii Britanii din UE, tranziţia spre un nou ciclu legislativ, ca urmare a alegerilor europene şi implicit   finalul de mandat Comisiei Europene şi a Parlamentului European, respective negocierile privind documentele strategice de referinţă ale Uniunii, precum cadrul strategic de acţiune post-2019,   uniunea economică şi monetară şi următorul cadru financiar multianual. (...) România va urmări ca, prin activitatea pe care o va desfăşura la preşedinţia Consiliului Uniunii Europene, să obţină   rezultate concrete pentru cetăţeni şi să pună în valoare beneficiile pe care o Uniune solidară, puternică şi coezivă le poate aduce fiecărui cetăţean în parte", a afirmat prim-ministrul Viorica   Dăncilă în plenul reuniu al Parlamentului, unde a vorbit despre stadiul pregătirilor preluării şefiei Consiliului UE de către ţara noastră.
Aceasta a adăugat România va urmări ca politicile UE să nu se opună principiului coeziunii între statele membre.
"Avem în vedere coeziunea atât ca valoare comună europeană, cât şi ca expresie a unităţii între statele şi regiunile din Uniunea Europeană", a completat Dăncilă.
În timp ce premierul vorbea în plen, pe holurile Parlamentului un grup de peste 10 persoane scanda împotriva PSD şi a modificărilor aduse Legilor Justiţiei.

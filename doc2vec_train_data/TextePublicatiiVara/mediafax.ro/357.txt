de: Diana Grigore
Comisia pentru legile Justiţiei a dat vot favorabil modificărilor Codului de procedură penală. Au fost 15 voturi "pentru" şi 3 voturi împorivă, proiectul urmând să meargă luni la Senat, prima Cameră sesizată.
"Codul de procedură penală vizează transpunerea directivei UE legată de prezumţia de nevinovăţie, cât şi cealată care se referă la confiscarea extinsă. Tot în acest Cod sunt modificările care   vizează armonizarea cu deciziile Curţii Constituţionale şi decizia CEDO. De asemenea, aici se pun în concordanţă şi cea mai importantă este cea cu eliminarea Camerei prelimininare pentru a scurta   procedura judiciară. Luni intră deja raportul în Senat pentru a fi adoptat şi ca România să nu mai plătească eventuale penalităţi pentru neaplicarea directivei UE cu prezumţia de nevinovăţie.   Directivele sunt cuprinse aici. În două săptămâni va ieşi din Parlament", a declarat, pentru MEDIAFAX, deputatul PSD Florin Iordache.
Printre amendamentele adoptate de Comisia pentru legile Justiţiei aduse Codului de procedură penală, se numără cel care prevede că prin care procurorii să poată distruge probele unei înregistrări   obţinute în mod ilegal.
"Probele obţiunute în mod nelegal nu pot fi folosite în procesul penal, fiind lovite de nulitate absolută. (...) Nulitatea actului prin care s-a dispus sau autorizat administrarea unei probe ori   prin care aceasta a fost administrată determină excluderea probei şi a mijloacelor de probă. Probele şi mijloacele de probă excluse se păstrează sigilate la sediul Parchetului în ce priveşte   cauzele aflate în faca de urmărire penală, respectiv al instanţei, în ce priveşte cauzele aflate în curs de judecată", prevede propunerea CSM, asumată de PSD şi ALDE, adoptată în Comisie.
Un alt amendament se referă la faptul că o persoană poate beneficia de reducerea pedeapsei, pentru un denunţ pe care l-a făcut, doar dacă acesta este făcut într-un termen de maximum şase luni de la   data la care persoana a luat la cunoştinţă de săvârşirea infracţiunii.
Alte modificări la Codul de procedură penală:
"Înregistrările de pe camerele de supraveghere precum şi cele realizate în locuri publice pot constitui mijloace de probă (n.r. - ceea ce presupune neluarea în calcul a înregistrărilor de pe   camerele de supraveghere private).
Art. 290 - Pentru ca o persoană să beneficieze de dispoziţiile referitoare la reducerea limitelor de pedeapsă denunţul trebuie să fie depus într-un termen de maxim 6 luni de la data la care   persoana luat cunoştiinţă de săvîrşirea infracţiunii.
Art 214 - Instanţa de judecată în faţa căreia se află cauza poate dispune prin încheiere luarea măsurii controlului judiciar faţă de inculpat la cererea motivată a procurorului sau din oficiu pe o   perioadă de cel mult 30 de zile care poate fi prelungit cu cel mult 160 de zile.
Articolul 71 privind temeiul strămutării: Înalta Curte de Casaţie şi Justiţie (ÎCCJ) strămută judecarea unei cauze de la curtea de apel competentă la o altă curte de apel, iar curtea de apel   strămută judecarea unei cauze de la un tribunal sau după caz, de la o judecătorie din circumscripţia sa la o altă instanţă de acelaşi grad din circumscripţia sa, atunci când există o suspiciune   rezonabilă ce rezultă din probe sau indicii temeinice."

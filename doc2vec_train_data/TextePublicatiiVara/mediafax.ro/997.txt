de: Diana Grigore
PNL solicită demisia preşedintelui Senatului, Călin Popescu Tăriceanu, după ce acesta a atacat Comisia Europeană, în cadrul reuniunii Asociaţiei Senatelor din Europa, a anunţat liderul PNL, Ludovic Orban.
"În numele PNL, solicit demisia lui Călin Popescu Tăriceanu din funcţia de preşedinte al Senatului, pentru că nu poate să rămână în această poziţie o persoană care utilizează funcţia deţinută   împotriva intereselor fundamentale ale României şi a voinţei existente la nivelul acestei instituţii fundamentale. Consider revoltător modul în care, astăzi, preşedintele Senatului, Călin Popescu   Tăriceanu, şi-a permis să enunţe o serie de poziţii împotriva instituţiilor europene şi să aducă, astfel, grave prejudicii României. Călin Popescu Tăriceanu a uzurpat funcţia de preşedinte al   Senatului întrucât pentru poziţiile exprimate în cadrul reuniunii Asociaţiei Senatelor din Europa nu a avut mandat din partea senatorilor, dar a vorbit în numele lor", a susţinut Orban într-un   comunicat de presă remis de MEDIAFAX.
"A devenit tot mai clar faptul că dnul Tăriceanu este susţinătorul făţiş al unui proiect anti-european şi trompeta intereselor contrare apartenenţei României la Uniunea Europeană.
Susţin acest   lucru întrucât Călin Popescu Tăriceanu nu se află la prima abatere, dar în acest moment lucrurile au devenit extrem de grave. Prin poziţiile domniei sale, iresponsabile, încalcă jurământul depus în   calitate de demnitar al statului român, iar această conduită echivalează cu o formă de trădare a intereselor României. Reamintesc faptul că şi Călin Popescu Tăriceanu, şi Liviu Dragnea au exprimat   în mod abuziv în numele Parlamentului un punct de vedere referitor la Departamentul de Stat al SUA contrar partenariatului strategic în care România este parte", a mai precizat liderul PNL.
Preşedintele Senatului Călin Popescu Tăriceanu a declarat, vineri în plenul Senatului, că reprezentanţii Comisiei Europene (CE) au ignorat sistematic semnalele de alarmă trase de la Bucureşti în   legătură cu gravele abuzuri ale instituţiilor sau persoanelor din sistemul judiciar.
"Numărul foarte mare şi nejustificat al interceptărilor telefonice şi modul anticonstituţional de operare al aşa-numitului binom format din Serviciul Român de Informaţii şi Direcţia Naţională   Anticorupţie, au deturnat grav lupta anticorupţie în România şi au grevat relaţia noastră cu Comisia Europeană. În redactarea numeroaselor rapoarte din ultimii unsprezece ani ale Mecanismului de   Cooperare şi Verificare, Comisia s-a bizuit aproape exclusiv pe imaginea deformată ce i-a fost furnizată de instituţiile de forţă ale statului şi pe percepţiile vehiculate în anumite medii de presă   şi grupuri de presiune şi de interese", a afirmat vineri şeful Senatului Călin Popescu Tăriceanu, în discursul săi din plenul Senatului cu ocazia sărbătoriri celei de-a 19-a reuniune a Asociaţiei   Senatelor din Europa.
Aceasta a adăugat că încă aşteaptă ca oficialii Comisiei Europeană să se poziţioneze asupra aspectelor semnalate de România, precizând că Mecanismul de Cooperare şi Verificare (MCV)a fost   transformat, la nivel naţional, într-un instrument presiune asupra oponenţilor acestui sistem paralel cu statul de drept.

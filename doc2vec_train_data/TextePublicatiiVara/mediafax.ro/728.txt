Traficul rutier este oprit, marţi, pe ambele sensuri de mers ale Autostrăzii Soarelui, la kilometrul 19, după ce şoferul unui autocamion a pierdut controlul volanului şi s-a răsturnat peste parapetul median, anunţă Centrul Infotrafic al Poliţiei Române.
"Pe Autostrada A2 Bucureşti - Constanţa, la kilometrul 19, pe sensul de mers către Constanţa, în localitatea Cernica, judeţul Ilfov, şoferul unui autocamion a pierdut controlul volanului, a intrat   în balans şi s-a răsturnat peste parapetul median", potrivit Centrului Infotrafic al Poliţiei Române.
Traficul rutier este oprit pe ambele sensuri de mers şi se circulă în prezent doar pe benzile de urgenţă, în condiţiile în care valorile de trafic sunt în creştere.
Nu sunt răniţi în urma incidentului.

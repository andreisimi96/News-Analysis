de: Departamentul Social - Mediafax
Manelistul Dan Bursuc apare într-o fotografie pe pagina de Facebook a Ambasadei Suediei, după ce a avut o întâlnire cu adjunctul misiunii diplomatice, Alexander Peyre Dutrey, subiectul întâlnirii fiind muzica lăutărească.
„Ieri, cunoscutul muzician şi producător muzical Dan Bursuc a vizitat Ambasada pentru o discuţie interesantă despre muzica clasică şi muzica lăutărească modernă, cu adjunctul misiunii diplomatice,   Alexander Peyre Dutrey”, se arată pe pagina de Facebook a Ambasadei Suediei în Bucureşti.
Daniel Paraschiv, cunoscut sub pseudonimul Dan Bursuc, este compozitor, producător muzical, şef de orchestră şi clarinetist. Este unul dintre cei mai cunoscuţi promotori ai genului manele din   România şi deţine casa de discuri Grand Production Bursuc.

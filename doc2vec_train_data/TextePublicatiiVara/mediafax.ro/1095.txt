BUCUREŞTI,                 (astăzi, 17:39)
Traian Băsescu s-a retras din conducerea PMP pentru a lăsa loc unei garnituri mai tinere de politicieni, după cum a susţinut fostul şef al statului. El a ţinut să precizeze că este ultima zi într-o funcţie executivă, el având de acum înainte doar un rol simbolic, de reprezentare, în acest sens primind titlul de preşedinte onorific al PMP. Într-o dispută cu deputatul PMP Robert Turcescu, Băsescu a ţinut să menţioneze că el nu vrea să se târâie prin partid ca Ion Iliescu sau să rămână cel mai bătrân lider de partid, rol pe care-l va juca de acum înainte Călin Popescu Tăriceanu.
Cum a arătat ultima zi în politica a lui Train Băsescu 
Ultima zi în politică a fostului preşedinte Traian Băsescu
Partidul Mişcarea Populară şi-a ales un alt preşedinte, după ce Traian Băsescu, lider al PMP, s-a retras din prima linie a partidului, locul său fiind luat de singurul candidat, Eugen Tomac.   Băsescu a declarat, în Congresul formaţiunii în care a primit titlul de preşedinte de onoare, că primul proiect şi cel mai important trebuie să fie reîntregirea ţării, la 100 de ani de la marea   unire. Liderul popularilor şi-a exprimat satisfacţia că după retragerea sa de la şefia PMP, altcineva va deveni cel mai bătrân şef de partid din România. Băsescu şi-a focusat atenţia şi pe   problemele sensibile privind rolul preşedintelui statului, după decizia CCR prin care i se impune demiterea procurorului-şef al DNA.  
16.30 Scandal între Traian Băsescu şi Robert Turcescu, la congresul PMP. Fostul ziarist: Mă aşteptam să rămâneţi preşedinte. Băsescu: Să ajung ca Iliescu să mă târâi prin   partid?
Traian Băsescu a primit, sâmbătă, titlul de preşedinte de onoare al PMP
Liderul PMP Traian Băsescu a primit, sâmbătă, la Congresul extraordinar al formaţiunii, titlul de preşedinte de onoare al partidului. Evenimentul a avut loc înainte să fie aleasă noua conducere a   PMP în persoana deputatului Eugen Tomac, singurul candidat înscris în cursă.
"Vreau să ne înţelegem foarte bine. Nu este o funcţie, este un titlu. În cariera mea de preşedinte am primit vreo 5 titluri de doctor honoris, îl pun şi pe acesta în aceeaşi linie. Trebuie să   vă spun că de la Universităţi prestigioase (...), dar este un titlu prestigios, nu o funcţie executivă. Voi onora acest titlu pe care mi l-aţi acordat, rămânând mereu aproape de PMP şi de   obiective”, a declarat Traian Băsescu la primirea titulaturii.
Băsescu, mesaj pentru Tăriceanu: Va fi cel mai bătrân preşedinte de partid
Traian Băsescu a declarat sâmbătă, la congresul PMP care va alege o nouă conducere, că, după retragerea sa, Călin Popescu Tăriceanu va deveni cel mai bătrân şef de partid.
"A venit vremea să-mi scriu memoriile. Mai e un lucru. Bine că nu i-a venit niciunui ziarist să spună că Băsescu e cel mai bătrân preşedinte de partid, abia aştept să se termine Congresul ca să   ţip Tăriceanu e cel mai bătrân preşedinte de partid", a declarat Traian Băsescu.
Peste 2.500 de delegaţi participă la Congresul extraordinar al PMP, în care Traian Băsescu îşi va anunţa retragerea şi ulterior va fi aleasă noua conducerea a partidului. Eugen Tomac este singurul   candidat pentru şefia formaţiunii.
Preşedintele PMP, Traian Băsescu, a declarat că va preda, sâmbătă, ştafeta la conducerea partidului, când va avea loc Congresul formaţiunii, la Parlament. În cursa pentru şefia PMP s-a înscris un   singur candidat, actualul preşedinte executiv Eugen Tomac.
"Mâine vom avea un congres în care vom alege o nouă conducere a partidului. Eu voi rămâne partenerul PMP şi senator al PMP. Cu certitudine, ori de câte ori conducerea ce va fi aleasă mâine la   congres va avea oricând deschisă uşa biroului meu să ne sfătuim, dar la 67 de ani a venit timpul să predau ştafeta şi să rămân pe lângă cei care vor conduce partidul. În orice caz, în România a   trecut vremea partidelor de lider, nu pentru că nu ar mai fi posibil să crescă un partid cu un lider, dar s-au terminat, nu ai sunt. Mâine, la congres, trebuie să alegem o echipă de oameni care au   arătat până acum că vor să facă politică, o echpă de oameni capabili să facă politică şi care să se dedice politicii în perioada următoare. Cred că mesajul principal care va fi dat mâine în PMP, va   fi asumarea politică a resposabilităţii pentru reunificarea ţării", a declarat Traian Băsescu, la Parlament, unde s-au desfăşurat alegerile organizaţiei PMP Diaspora.
Deputatul Doru Petrişor Coliu a fost ales, vineri, în funcţia de preşedinte al organizaţiei PMP Diaspora de către reprezentanţi ai filialelor formaţiunii din 13 ţări.
La sfârşitul lunii mai, liderul PMP a declarat că la finalul mandatului de senator se va retrage din viaţa politică, dar că va rămâne preşedinte de onoare al partidului, funcţie din care se va   implica, motivul retragerii fiind că ”a venit timpul să scrie cărţile mandatelor” sale.

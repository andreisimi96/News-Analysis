Departamentul Social - Mediafax
ALERTĂ METEO. Cod galben de furtuni. HARTA zonelor vizate
Administraţia Naţională de Meteorologie (ANM) a emis o atenţionare cod galben de furtuni care intră în vigoare sâmbătă, la ora 14.00, şi expiră duminică la ora 23.00, fiind vizate judeţe din Crişana, Maramureş, Transilvania, nordul Moldovei şi de la munte. Se vor înregistra, izolat, şi 40-50 l/mp.
ALERTĂ METEO. Cod galben de furtuni. HARTA zonelor vizate
Meteorologii avertizează că vor fi perioade cu instabilitate atmosferică accentuată în zonele de munte, precum şi în Crişana, Maramureş, Transilvania şi nordul Moldovei.
Vor fi averse care vor avea şi caracter torenţial, frecvente descărcări electrice, intensificări de scurtă durată ale vântului cu aspect de vijelie şi căderi de grindină.
În intervale scurte de timp sau prin cumulare, se vor înregistra cantităţi de apă ce vor depăşi 15-20 l/mp şi punctiform 40-50 l/mp. Astfel de fenomene vor fi şi în restul teritoriului, însă pe   arii mai restrânse.
Furtuni se vor semnala şi la începutul săptămânii viitoare, local şi temporar, în majoritatea regiunilor.

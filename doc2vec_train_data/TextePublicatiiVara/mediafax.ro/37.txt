Teodora Marinescu , Mediafax
Ministrul rus de Externe Serghei Lavrov va efectua o viziă oficială în Coreea de Nord pe 31 mai, unde va discuta cu omologul său despre situaţia din Peninsula Coreeană, a anunţat miercuri Ministerul de Externe al Rusiei, relatează site-ul agenţiei Tass.
"Sunt planificate negocierile dintre miniştrii de externe, care se vor concentra asupra problemelor actuale ale agendei bilaterale şi a poziţiilor privind situaţia din Peninsula Coreană şi alte   probleme internaţionale şi regionale majore", se arată în comunicat.
La 10 aprilie, Serghei Lavrov a anunţat că a acceptat invitaţia omologului său nord-coreean, Ri Yong Ho, de a vizita Coreea de Nord.
Washingtonul şi Phenianul fac pregătiri pentru un potenţial summit între preşedintele american Donald Trump şi liderul suprem nord-coreean Kim Jong-un, care ar putea avea loc pe 12 iunie în   Singapore.

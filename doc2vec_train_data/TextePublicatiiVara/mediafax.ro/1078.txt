de: Ionut Jifcu
Un bărbat în vârstă de 57 de ani, din oraşul Călimăneşti, judeţul Vâlcea, care a fost luat de viitură, în timpul nopţii de vineri spre sâmbătă, a fost găsit mort, transmite corespondentul MEDIAFAX.
Purtătorul de cuvânt al IPJ Vâlcea, Sandra Dăscălete, a declarat că dispariţia bărbatului a fost sesizată abia sâmbătă dimineaţa, când bărbatul a şi fost găsit decedat.
„Un bărbat în vârstă de 57 de ani din localitatea Călimăneşti - Jiblea Veche, care a fost luat aseară de viitură, a fost găsit decedat în această dimineaţă”, a spus reprezentantul IPJ Vâlcea.
Râmnicu-Vâlcea şi judeţul Vâlcea a fost lovit de furtuni, în ultimele trei zile, străzi şi locuinţe fiind inundate, acoperişuri spulberate de vânt şi copaci doborâţi.
Judeţul a fost sub o avertizare de vreme extremă.

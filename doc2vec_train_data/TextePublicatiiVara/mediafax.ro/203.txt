de: Andrei Pal
Naţionala de fotbal a României a învins, marţi, scor 2-0, prima reprezentativă a Finlandei, într-un meci amical disputat la Ploieşti, pe stadionul Ilie Oană. Golurile partidei au fost marcate de Cristian Manea, în minutul 37, şi Ciprian Deac, în minutul 61.
România: Tătăruşanu (Lobonţ 88) - Cr. Manea, Săpunaru (Toşca 57), Bălaşa, Bancu - Anton, Stoian - Deac (Man 64), Mitriţă (Grozav 80), Budescu (Chipciu 57) - Băluţă (Băluţă 65)
Rezerve: Niţă, Lung - Benzar, Nedelcearu, Rotariu, Ţucudean, Cicâldău, Nedelcu
Finlanda: Hradecky - Toivomaki, Toivio, Vaisanen, Pirinen (Uronen 67) - Lod, Lam (Kamara 61), Sparv, Taylor (Väyrynen 76) - Sadik, Skrabb (Soiri 59)
Rezerve: Jaakkola, Viitala, Granlund, Yaghoubi, Halsti, Karjalainen
Meciul cu Finlanda a fost ultimul pentru Bogdan Lobonţ (40 de ani), care s-a retras din fotbal.
"Pisica" a intrat pe teren în minutul 88, în locul lui Ciprian Tătăruşanu, şi a primit şi banderola   de căpitan. Acesta a fost aplaudat de întreg stadionul.
Naţionala lui Cosmin Contra a mai câştigat, pe 31 mai, un meci amical cu Chile, 3-2 la Graz, în Austria. Pentru tricolori urmează debutul din Liga Naţiunilor, cu Muntenegru, pe 7 septembrie.

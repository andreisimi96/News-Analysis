de: Diana Grigore
Preşedintele Senatului, Călin Popescu Tăriceanu, a declarat, miercuri, referindu-se la afirmaţiile şefului statului, Klaus Iohannis, potrivit cărora procurorii nu trebuie să fie sub controlul ministrului Justiţiei, că ”mulţi au impresia că se pricep la lege şi la interpretarea Constituţiei”.
”Cred că mulţi au impresia că se pricep la lege şi la interpretarea Constituţiei. Constituţia spune un lucru foarte clar - că Ministerul Public funcţionează sub autoritatea ministrului Justiţiei.   Acest lucru înseamnă că tot ceea ce ţine de respectarea legii, de politica penală este de resortul ministrului, urmărirea modului în care funcţionează parchetele, dar independenţa procurorilor este   asigurată prin faptul că ministrul niciodată nu poate interveni în instrumentarea dosarelor, care reprezintă apanajul exclusiv al procurorilor. Prin această decizie a Curţii nu este în niciun fel   afectată independenţa procurorilor, dar, în schimb, remarc şi este un lucru foarte bun, Curtea Costituţioanală nu a făcut decât să întărească acest principiu constituţional, care până acum în   ultimii ani, a fost numai un simplu enunţ pe hârtie”, a declarat Călin Popescu Tăriceanu.
El a mai spus că ”lipsa oricărui control la nivelul parchetului a dus la abuzurile şi gravele excese care s-au petrecut în ultima vreme”.
”Readuc aminte tot ceea ce s-a întâmplat la unităţile de parchet DNA de la Ploieşti şi alte oraşe, semnarea protocoalelor secrete... Lucrurile acestea nu pot să rămână nesancţionate sau   neobservate. Sigur că îi revine Parlamentului o sarcină extrem de importantă de a rectifica sau de a corecta lacunele legislative, dar în acelaşi timp, conform principiului controlului şi   echilivbbrului reciproc al puterilor în stat, nicio instituţie nu poate să rămână în afara unui sistem de control şi echilibru. În acest sens, Constituţia a prevăzut să ecxiste şi la nivelul   procurorilor un element de control în ceea ce priveşte funcţionarea parchetelor. Avem pe de o parte ministru şi pe altă parte CSM, care nici acolo nu şi-au făcut treaba ani şi ani de zile. Slavă   Domnului, văd că în ultima perioadă Inspecţia Judiciară şi-a luat rolul în serios”, a adăugat preşedintele Senatului.
Preşedintele Klaus Iohannis a declarat, marţi, că aşteaptă motivarea CCR referitoare la revocarea şefei DNA, Laura Codruţa Kovesi, afirmând însă că procurorii nu trebuie să fie ”controlaţi politic”   şi că aceştia sunt sub autoritatea, nu sub controlul în ministrului Justiţiei.

de: Departamentul Corespondenţi - Mediafax
Două persoane au fost rănite grav, miercuri seara, în urma unui accident produs pe Autostrada Soarelui, sensul spre litoral, după ce trei maşini şi un TIR s-au ciocnit. Traficul în zonă este oprit, potrivit Infotrafic.
Potrivit Centrului Infotrafic din Inspectoratul General al Poliţiei Române accidentul s-a produs pe A2 Bucureşti – Constanţa între trei maşini şi un TIR.
Două persoane sunt rănite grav.
Traficul este oprit pe sensul către litoral, la kilometrul 71, anunţă Infotrafic.
Poliţiştii fac cercetări pentru a se stabili cauza producerii evenimentului rutier.

de: Octavian Vasilescu
Cu o zi înainte de startul Campionatului Mondial din Rusia, când ţara gazdă va debuta împotriva reprezentativei Arabiei Saudite, s-a aflat cine va organiza Mondialul din 2026.
Statele Unite, Canada şi Mexic vor organiza împreuna turneul final din 2026, după ce reprezentanţii nord-americani au câştigat la congresul FIFA cu 134 de voturi din cele 199. Maroc a primit restul   de 65 de voturi.
CM 2026 va avea un alt format, care va cuprinde 48 de echipe şi va găzdui 80 de meciuri, în schimbul actualului format cu 32 de echipe şi 64 de meciuri.
Canada şi Maroc nu au mai găzduit niciodată o Cupă Mondială, în timp ce Statele Unite au organizat turneul din 1994, în cadrul căruia România a ajuns până în sferturi, fiind eliminată de Suedia,   iar Mexic a organizat ediţiile din 1970 şi 1986 ale Cupei Mondiale.

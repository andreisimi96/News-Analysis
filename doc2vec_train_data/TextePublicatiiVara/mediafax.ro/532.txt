de: Nicolae Oprea
Coordonatorul SMURD Bucureşti, Bogdan Opriţa, a declarat, pentru MEDIAFAX, că 22 de persoane prezente la mitingul PSD au avut nevoie de îngrijiri, patru dintre ele fiind transportate la spital.
Echipajele SMURD şi SAB-IF au intervenit în cazul a 22 de persoane aflate în Piaţa Victoriei, care au avut nevoie de îngrijiri medicale, a explicat Bogdan Opriţa.
Persoanele care au avut nevoie de ajutorul medicilor au făcut hipertensiune, lipotimii şi crize de astm.
Potrivit sursei citate, printre manifestanţii cărora li s-au acordat îngrijiri, a fost şi un copil de 15 ani care s-a lovit la un genunchi după ce a alunecat.
Patru manifestanţi au fost transportaţi la spital, doi la Spitalul Elias şi doi, la Spitalul Floreasca.

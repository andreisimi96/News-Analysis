SOCIAL astăzi, 07:59
de: Florin Zafiu
Poliţiştii Direcţiei de Poliţie Transporturi fac, joi, 5 percheziţii, la sediile unor societăţi comerciale din Capitală, într-un dosar ce vizează infracţiuni de abuz în serviciu, delapidare şi fals intelectual, verificări având loc şi la CFR Călători, care are sediul în Ministerul Transporturilor.
Surse judiciare au declarat pentru MEDIAFAX că percheziţii au loc la Revizia de vagoane Bucureşti Griviţa, SC Ateliere CFR Griviţa SA şi CFR Călători, ultima având sediul în Ministerul   Transporturilor.
Dosarul ar viza achiziţia unui sistem audio-video pentru dotarea vagoanelor, necesar informării călătorilor. Potrivit surselor citate, mai multe vagoane ar fi trebuit echipate cu un sistem   audio-video necesar informării călătorilor, însă au fost montate alte sisteme mai slabe faţă de ceea ce s-a stabilit la licitaţie, diferenţa de bani fiind însuşită de anumite persoane.
Prejudiciul cauzat, estimat până în prezent, este de aproximativ de 156.000 de lei.

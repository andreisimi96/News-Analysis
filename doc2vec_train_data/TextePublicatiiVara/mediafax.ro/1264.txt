de: Ana Petrescu
Curtea Constituţională a României (CCR) va dezbate, în şedinţa de marţi, sesizarea de neconstituţionalitate formulată de PNL şi USR asupra proiectului care modifică Legea 334/2006 privind finanţarea activităţii partidelor politice şi a campaniilor electorale.
"Obiecţia de neconstituţionalitate a Legii pentru modificarea şi completarea Legii nr.334/2006 privind finanţarea activităţii partidelor politice şi a campaniilor electorale, obiecţie formulată de   un număr de 80 deputaţi aparţinând Grupului parlamentar al Partidului Naţional Liberal şi Grupului parlamentar al Uniunii Salvaţi România", potrivit ordinii de zi a şedinţei de marţi a CCR.
Pe data de 15 mai, grupurile parlamentare ale PNL şi USR au sesizat Curtea Constituţională cu privire la Legea pentru modificarea şi completarea Legii nr.
334/2006 privind finanţarea   activităţii partidelor politice şi a campaniilor electorale.
"Parlamentul a reexaminat legea, făcând aplicarea art. 147 alin. (2) din Constituţie, potrivit căruia „În cazurile de neconstituţionalitate care privesc legile, înainte de promulgarea acestora,   Parlamentul este obligat să reexamineze dispoziţiile respective pentru punerea lor de accord cu decizia Curţii Constituţionale.” Însă, în cazurile în care legea a fost declarată neconstituţională   în ansamblu, obligaţia de punere în acord cu decizia Curţii Constituţionale nu subzistă", se arată în sesizarea înaintată de grupurile parlamentare PNL şi USR către CCR.
PNL şi USR mai susţin, în sesizare că modul de redactare al unor paragrafe este neclar şi impredictibil. Parlamentarii Opoziţia mai arată cu propunerea de moficare a legii criticate trebuie să   vizeze abrograrea unui singur alineat al unui articol, dar expunerea de motive a iniţiativei legislative a fost "greşită" încă de când proiectul a fost depus în Legislativ.

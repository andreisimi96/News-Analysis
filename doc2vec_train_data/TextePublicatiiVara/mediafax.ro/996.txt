de: Florin Zafiu
Ministrul de Interne, Carmen Dan, a declarat, vineri, că primele rezultate privind verificările celor 80 de doctorate întocmite de angajaţi ai Ministerului Afacerilor în perioada 2007-2011 ar putea fi date publicităţii în prima parte a lunii septembrie.
Ministrul de Interne, Carmen Dan a declarat vineri că ancheta în ceea ce priveşte întocmirea unui număr de 80 de lucări de doctorat de către angajaţi ai MAI continuă. Verificările au fost anunţate   pentru prima dată la sfâtşitul lunii mai, iar motivul demarării unei astfel de acţiuni este legat de o serie de suspiciuni de plagiat, apărute în spaţiul public.
"Eu am anunţat intenţia nostră şi să ştiţi că nu uit, în continuare se ocupă de această analiză rectorul Academiei de Poliţie, aşa cum am spus începem cu cele 80 de lucrări de doctorat care aparţin   angajaţilor noştri şi care primesc şi sporul aferent, vă punem la dispoziţie toate datele, pentru noi este, dacă ar fi să ne raportăm la o marjă de timp, pentru noi este important şi cred acest   lucru, prima comunicare va fi făcută după ce finalizăm activităţile de absolvire, ne aşteaptă licenţa, multe activităţi de încheiere a anului academic şi am să îl rog pe rectorul Academiei de   Poliţie să vă comunice pas cu pas care sunt demersurile pe care le întreprinde în acest sens", a declarat ministrul Carmen Dan.
Cel mai probabil în prima parte a lunii septembrie rectorul Academiei de Poliţie ar putea oferi date despre rezultatele anchetei, a reiterat Carmen Dan :"Undeva la începutul toamnei cred că vă   poate spune care este situaţia referitoare la prima etapă a acestor verificări. Nu sunt un om pisălog, i-am dat o temă rectorului Academiei de Poliţie, este un om serios şi responsabil şi sunt   convinsă că o să informeze când va avea ceva consistent să-mi spună".
80 de lucrări de doctorat aparţinând unor angajaţi din cadrul Ministerului Afacerilor Interne, întocmite în perioada anilor 2007 - 2011, vor fi verificate de către o comisie din cadrul Academiei de   Poliţie. Verificările vizează lucrările întocmite de angajaţii MAI cu titlu de doctorat care încasează în acest moment indemnizaţii pentru studiu.
"Cred că este important să ştiţi că am luat decizia de a verifica 80 dea lucrările de doctorat care s-au elaborat în cadrul Academiei de Poliţiei. Pentru început vom evalua în jur de 80 de lucrări   de diplomă. Ne referim la acele lucrări de diplomă care aparţin unor angajaţi ai ministerului care primesc indemnizaţia pentru studiu pentru doctorat şi mi se pare normal să facem această   verificare pentru că vorbim despre integritate. Se vor verifica lucrările întocmite în perioada 2007 - 2011 pentru că după 2011 - ştiţi foarte bine - s-au făcut verificări cu acel soft   antiplagiat", declara ministrul Carmen Dan cu ocazia aniversării Direcţiei Generale Anticorupţie (DGA) la sfâtşitul lunii mai.
Ministrul de Interne Carmen Dan preciza că decizia de a verifica cele 80 de lucrări de doctorat a venit pe fondul unor suspiciuni de plagiat apărute în spaţiul public, fiind necesară o anchetă.

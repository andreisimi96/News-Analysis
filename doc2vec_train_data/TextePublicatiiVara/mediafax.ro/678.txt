de: Departamentul Social - Mediafax
Ambasadorul Marii Britanii în Bucureşti, Paul Brummel, s-a întâlnit în cursul zilei de luni, cu procurorul-şef al DNA, Laura Codruţa Kovesi, pentru a discuta despre importanţa luptei împotriva corupţiei.
„M-am întâlnit cu Doamna Procuror Şef DNA pentru a discuta despre importanţa luptei anti-corupţie”, a scris, pe Twitter, ambasadorul Marii Britanii în Bucureşti, Paul Brummel.
Discuţia dintre cei doi are loc în contextul în care Curtea Constituţională a publicat, săptămâna trecută, motivarea deciziei care o vizează pe şefa DNA, potrivit căreia există conflict   instituţional între preşedintele României şi ministrul Justiţiei.

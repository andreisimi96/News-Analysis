de: Departamentul Corespondenţi - Mediafax
Un bărbat în vârstă de 44 de ani din Botoşani a murit după ce a fost lovit pe o trecere de pietoni din municipiul Arad de o maşină condusă de un şofer care consumase alcool.
Bărbatul de 44 de ani din Botoşani traversa, în noapte de joi spre vineri, o stradă din municipiul Arad pe o trecere de pietoni semnalizată, moment în care a fost lovit de o maşină.
Martorii spun că bărbatul a fost proiectat la o distanţă de 30 de metri.
Şoferul, în vârstă de 28 de ani, din Arad, a fost testat cu aparatul alcooltest, rezultând o alcoolemie de 0,06 mg/l alcool pur în aerul expirat.
Poliţiştii au întocmit dosar penal pentru ucidere din culpă.

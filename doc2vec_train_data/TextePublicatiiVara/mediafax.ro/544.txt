de: Departamentul Corespondenţi - Mediafax
Circulaţia rutieră se desfăşoară cu dificultate, în condiţii de ceaţă  pe Autostrada A2 şi pe Autostrada A4, vizibilitatea fiind redusă, pe alocuri, sub 150 de metri.
Şoferii care se deplasează pe Autostrada A2 Bucureşti – Constanţa sunt sfătuiţi să sporească atenţia la volan, să utilizeze luminile de întâlnire şi pe cele de ceaţă şi să mărească distanţa de   siguranţă între vehicule, întrucât pe tronsonul kilometric 144 - 212, Feteşti – Constanţa se circulă în condiţii de ceaţă, care a redus vizibilitatea sub 150 de metri.
Fenomenul meteorologic este prezent şi pe Autostrada A4 Ovidiu – Agigea, pe care se circulă în aceleaşi condiţii.

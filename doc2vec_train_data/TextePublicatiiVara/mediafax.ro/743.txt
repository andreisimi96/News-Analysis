de: Octavian Vasilescu
Mihaela Buzărnescu, 30 WTA, şi-a făcut debutul în sezonul de iarbă, la turneul de la Nottingham. Românca a reuşit să se califice în turul 2, după ce a trecut în 3 seturi de Veronica Cepede din Paraguay, locul 120 WTA.
Buzărnescu a avut nevoie de mai bine de două ore pentru a se impune în faţa sportivei sudamericane. Chiar dacă diferenţa dintre ele este de 90 de locuri, sportiva noastră s-a impus greu, cu scorul   de 2-6, 6-3, 7-6.
Aceasta a fost prima întâlnire dintre cele două jucătoare.
În următorul tur, Mihaela o va întâlni pe Irina Faconi din Italia, locul 152 WTA, care a trecut în primul tur de Arina Rodionova din Australia, locul 123 WTA. Partida s-a încheiat cu scorul de 6-4,   6-1.
Pentru accederea în turul secund, Mihaela Buzărnescu şi-a asigurat 3.400 de dolari şi 30 de puncte WTA.

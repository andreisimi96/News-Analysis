de: Departamentul Corespondenţi - Mediafax
Hidrologii au emis avertizări cod portocaliu de inundaţii pentru râuri din 14 judeţe, valabile până luni la ora 12.00. Fenomenele se pot produce cu probabilitate şi intensitate mai mare pe unele râuri mici din judeţele Bacău, Iaşi, Suceava, Neamţ şi Botoşani.
Sub cod portocaliu de inundaţii se află bazine hidrografice din judeţele Harghita, Covasna, Braşov, Prahova, Buzău, Suceava, Neamţ, Harghita, Bacău, Vrancea, Galaţi, Iaşi, Vaslui şi Botoşani.
Fenomenele se pot produce cu probabilitate şi intensitate mai mare pe unele râuri mici din judeţele Bacău, Iaşi, Suceava, Neamţ şi Botoşani.
Avertizarea cod portocaliu de inundaţii este în vigoare până luni la ora 12.00.
De asemenea, până luni la ora 24.00, râuri din bazinele hidrografice din judeţele Maramureş, Bistriţa Năsăud, Cluj, Bihor, Arad, Hunedoara, Alba, Harghita, Mureş, Sibiu, Timiş, Caraş Severin, Gorj,   Mehedinţi, Dolj, Covasna, Braşov, Vâlcea, Argeş, Olt, Teleorman, Argeş, Dâmboviţa, Giurgiu, Ilfov, Dâmboviţa, Prahova, Buzău, Neamţ, Suceava, Bacău, Neamţ, Vrancea, Galaţi, Botoşani, Iaşi şi Vaslui   se află sub cod galben de inundaţii.
Judeţele Suceava, Botoşani, Neamţ şi Iaşi se află până duminică la ora 21.00 sub cod portocaliu de ploi torenţiale, în intervale scurte de timp sau prin acumulare urmând să se înregistreze   cantităţi de apă ce vor depăşi pe arii extinse 40 l/mp şi local 60 -70 l/mp.
Alte 24 de judeţe, respectiv Maramureş, Bistriţa-Năsăud, Alba, Arad, Argeş, Bacău, Bihor, Braşov, Buzău, Caraş Severin, Cluj, Covasna, Dâmboviţa, Gorj, Mehedinţi, Harghita, Hunedoara, Mureş,   Prahova, Sibiu, Timiş,Vâlcea, Vaslui şi Vrancea sunt, tot până duminică la ora 21.00, sub cod galben de ploi torenţiale, vijelii, descărcări electrice şi grindină. Cantităţile de apă vor depăşi 25   l/mp şi pe arii restrânse 40 - 50 l/mp.

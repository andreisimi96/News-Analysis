POLITIC astăzi, 11:19
de: Ana Petrescu
Preşedintele Klaus Iohannis a declarat miercuri că în Româniai existenţa unui sistem de pensii gestionat doar ai de stat nu este sustenabil, acesta adăugând că Guvernul nu este interesat de o dezbatere reală cu privire la soarta Pilonului II de pensii.
"Voi da ca exemplu dezbaterea pe marginea sistemului de pensii administrat privat, care acum este în curs, cu o dinamică foarte interesantă la nivel guvernamental. Iese cineva şi spune „nicio   problemă, uitaţi”, iese altcineva şi spune „nu desfiinţăm”, iese altcineva şi zice „dar îl transformăm în opţional”. Eu ştiu ce să înţeleg de aici şi, în consecinţă, avertizez, dar cei care sunt   direct vizaţi de multe ori aş zice că nu înţeleg, nici nu-i interesează dezbaterea, fiindcă sunt preocupaţi de alte chestiuni.
Este clar că într-o ţară cu natalitate redusă şi cu migraţie negativă,   un sistem de pensii gestionat preponderent de stat pur şi simplu nu este sustenabil. Orice promisiune că se poate continua aşa este doar o tentativă de amăgire a populaţiei, sacrificând bunăstarea   viitorilor pensionari", a afirmat preşedintele Klaus Iohannis, la evenimentul de lansare World Development Report: „Learning to Realize Education’s Promise”, care a avut loc miercuri dimineaţă   la Biblioteca Centrală Universitară „Carol I”.
La sfârşitul luni mai, ministrul Muncii, Lia Olguţa Vasilescu, a anunţat că Pilonul II de pensii va deveni opţional, susţine că în cursul verii se va face o prezentare clară a Pilonului II de   pensii pentru informarea cetăţenilor.

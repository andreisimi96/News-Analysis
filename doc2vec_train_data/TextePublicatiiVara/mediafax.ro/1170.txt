POLITIC astăzi, 17:29
de: Cătălin Legănel
Consulul onorific al Estoniei la Constanţa, Alexandru Bobe, a spus că regretă incidentul diplomatic petrecut la inaugurarea consulatului, când steagul Estoniei a fost arborat invers, menţionând însă că de organizare s-a ocupat "protocolul de stat". Incidentul a avt loc în prezenţa Vioricăi Dăncilă.
"Aşa cum ştiţi, la astfel de evenimente internaţionale, care implică şefi de state sau de guverne, de organizare se ocupă protocolul de stat. Noi nu am avut nicio implicare în organizare şi, drept   să vă spun, am observat că drapelul Estoniei nu era aşezat cum trebuie odată cu restul lumii din sală", a spus Alexandru Bobe, precizând că nu ştie cine s-a ocupat efectiv de organizarea   evenimentului, "probabil de la Guvern".
Consulul onorific al Estoniei la Constanţa a mai spus că regretă că incidentul, "de care se pare că noi, românii, facem mai mult caz.
"Îmi pare totuşi foarte rău că acest incident aruncă o umbră urâtă asupra evenimentului.
Mai ales că se pare că noi, românii, facem mai mult caz, iar oficialii Estoniei au trecut cu eleganţă ", a   precizat Alexandru Bobe.
Inaugurarea Consulatului Onorific al Republicii Estonia la Constanţa a debutat cu o gafă de protocol, organizatorii evenimentului arborând greşit steagul Estoniei, cu culoarea albă în partea   superioară, în loc să fie cu cea albastră.
Observând gafa, premierul eston Jüri Ratas s-a oprit lângă drapel şi a îndreptat eroarea, în aplauzele celor prezenţi în sala.
Sâmbătă seara, acelaşi   oficial a fost martorul unei alte scene . La conferinţa de presă susţinută cu ocazia inaugurării rutei aeriane de transport Tallinn – Constanţa, premierul Viorica Dăncilă pare că a uitat numele   omologului său, vorbind despre "premierul Estonian, Juri...". după care a făcut o pauză şi a aşteptat traducerea.

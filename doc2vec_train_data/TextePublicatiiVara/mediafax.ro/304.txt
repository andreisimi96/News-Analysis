de: Teodora Marinescu
Statele Unite cunosc ambiţiile Iranului de a îşi îmbunătăţi capacitatea de producere a uranului, însă Washingtonul nu îi va permite acestuia să dezvolte arme nucleare, a declarat secretarul de Stat al SUA, Mike Pompeo.
"Am urmărit rapoartele privind planul Iranului de a mări producţia uraniuluii. Nu îi vom permite Iranului să dezvolte arme nucleare", a declarat Pompeo pe Twitter.
Oficialul american a adăugat că "Iranul este conştient" că SUA va rezolva această situaţie.
Ayatolahul Ali Khamenei, liderul suprem al Iranului, a declarat luni că a ordonat pregătirea pentru creşterea capacităţii de îmbogăţire a uraniului în cazul în care acordul atomic cu marile puteri   este anulat după retragerea SUA.

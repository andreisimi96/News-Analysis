de: Oana Despa
Institutul Naţional de Sănătate Publică informează că, în ultima săptămână, au fost raportate alte peste 100 de cazuri noi de rujeolă, numărul total de îmbolnăviri fiind de peste 13.800. De la izbucnirea epidemiei, au decedat 55 de persoane din această cauză.
Potrivit INSP, în săptămâna 04.06. – 08.06.2018 au fost raportate încă 109 cazuri nou confirmate în 14 judeţe şi în municipiul Bucureşti, cele mai multe fiind înregistrate în Botoşani (28), Buzău   (22) şi Iaşi (14).
Numărul total de cazuri confirmate cu rujeolă în România este de peste 13800, din care 55 de decese.
Peste jumătate (7.800) din cazurile de rujeolă sunt înregistrate la copii cu vârste cuprinse între 0 şi 4 ani, iar alte aproximativ 2.400 de cazuri, la copii care au între 5 şi 9 ani.

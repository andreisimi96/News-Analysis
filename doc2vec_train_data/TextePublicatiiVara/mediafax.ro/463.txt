EXTERNE astăzi, 19:21
de: Mihai Draghici - Mediafax
Federica Mogherini, Înaltul reprezentant UE pentru Afaceri Externe, a anulat vizita care era programată în Israel, în contextul în care premierul Benjamin Netanyahu a refuzat să aibă o întrevedere cu ea, informează site-ul israelian Ynetnews.com.
Un diplomat israelian a oferit justificări pentru refuzul premierului Benjamin Netanyahu de a se întâlni cu Federica Mogherini.
"A fost invitată de o organizaţie proevreiască, pentru o conferinţă, nu de Israel", a explicat diplomatul.
"Poziţiile Federicăi Mogherini sunt foarte ostile faţă de Israel", a subliniat el.
Federica Mogherini, Înaltul reprezentant UE pentru Afaceri Externe, a criticat în mod repetat utilizarea disproporţionată a forţei de către armata israeliană împotriva palestinienilor. De asemenea,   Uniunea Europeană se opune colonizării israeliene în Cisiordania şi deciziei Statelor Unite de a recunoaşte oraşul Ierusalim capitală a Israelului.

de: Bianca Ciocotisan
Rezerva Federală a Statelor Unite ar putea majora dobânda cheie cu 0,25%, la 2%, cel mai ridicat nivel din 2008, ca răspuns la premisele de creştere economică şi la şomajul scăzut, relatează BBC.
Acasta ar fi a şaptea majorare începând cu 2015. Oficialii încearcă să tempereze inflaţia cu rate mai mari ale dobânzilor şi cred că economia Statelor Unite îşi poate permite costuri mai mari ale   împrumuturilor.
În cazul în care dobânda va creşte, repercusiunile se vor resimţi în SUA şi în străinătate.
Unele dintre cele mai dramatice efecte ar putea apărea pe pieţele emergente, dobânda mai mare determinând investitorii care s-au orientat către alte ţări în căutarea unor randamente mai bune să se   întoarcă.
Pentru moment retragerile de pe pieţele emergente rămân relativ modeste, fluxurile săptămânale către fondurile de obligaţiuni şi acţiuni scăzând cu mai puţin de 10% faţă de nivelurile maxime,   potrivit companiei de consultanţă EPFR Global.
Pe de altă parte, retragerile au fost însoţite de creşterea dolarului, ceea ce a contribuit la apariţia unor crize valutare în Argentina, Turcia şi Brazilia şi a determinat băncile centrale din   alte ţări, inclusiv din Indonezia, Malaezia şi Hong Kong, să-şi îşi majoreze propriile rate ale dobânzilor.
Ţările care s-au confruntat cu mai grave tulburări pe piaţă au avut, de asemenea, propriile probleme politice şi financiare.

Departamentul Politic - Mediafax
Liderul de grup al PNL Raluca Turcan a depus textul moţiunii de cenzură la adresa Gvernului Dăncilă în timpul protestelor din Parlament. De altfel, protestatarii i-au cerut Ralucăi Turcan să ia toate măsurile să "oprească dictatura"".
Liberalii şi-au depus moţiunea în timpul protestului din Parlament: Vă rugăm să putem depune moţiunea
Raluca Turcan: Vă rugăm, să putem depune moţiunea, că tot ce susţineţi dumneavoastră noi putem să punem în practică prin moţiune
Protestatar: Noi vă lăsăm să vă depuneţi moţiunea
Turcan: Mulţumim din suflet
Protestatar: Nu aveţi de ce. Aşteptăm o soluţie şi PMP, USR şi PNL. Această dictatură trebuie să se oprească. Noi, cetăţenii, ne facem treaba. Societatea civilă şi partidele din opoziţie să ajungă   la un numitor comun, doar prin unitate putem opri măcelărirea României
Turcan: Trei paşi: dărâmăm Guvernul Dăncilă, cade soclul lui Dragnea, punem un nou Guvern, o nouă majoritate parlamentară, care să conducă mai bine
Liberalii au depus în Parlament moţiunea de cenzură "Opriţi Guvernul marionetă!" , preşedintele PNL, Ludovic Orban precizând că dacă aceasta va trece el va fi propunerea partidului pentru funcţia   de premier.

de: Octavian Vasilescu
Simona Halep (26 de ani, 1 WTA) a fost desemnată jucătoarea lunii mai de către WTA şi a transmis un mesaj pe reţelele sociale imediat după ce a aflat vestea.
Liderul mondial a mai câştigat această distincţie la începutul lui 2018, în ianuarie, după triumful de la Shenzhen, atât la simplu, cât şi la dublu. Halep le-a învins pe cehoaica Petra Kvitova,   americanca Sloane Stephens şi ucraineanca Elina Svitolina în cursa pentru titlul de cea mai bună jucătoare a lunii mai.
Constănţeanca e campioana en-titre la Roland Garros şi finalistă la turneul   de la Roma.
"Jucătoarea lunii pentru a doua oară în acest sezon. Vă mulţumesc pentru votul vostru!", a scris Halep pe pagina sa de Facebook, alături de montajul video realizate de WTA cu performanţele Simonei   în luna trecută.

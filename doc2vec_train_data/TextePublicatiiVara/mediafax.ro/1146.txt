SOCIAL astăzi, 13:55
de: Cătălin Legănel
Inaugurarea Consulatului Onorific al Republicii Estonia la Constanţa a debutat cu o gafă de protocol, organizatorii evenimentului arborând greşit steagul Estoniei. Incidentul nu i-a scăpat premierului eston, care a reparat greşeala.
Drapelul eston era arborat cu culoarea albă în partea superioară, în loc să fie cu cea albastră.
Observând gafa, premierul Jüri Ratas s-a oprit lângă drapel şi a îndreptat eroarea, în aplauzele celor prezenţi în sală.
Ulterior el a început conferinţa de presă fără să facă vreo remarcă asupra acestui fapt.
Consulatul Onorific al Estoniei la Constanţa a fost inaugurat duminică, în prezenţa premierilor României şi Estoniei. La ieşirea din sediul central al Universităţii ”Ovidius” din Constanţa, unde   s-a desfăşurat ceremonia de inaugurare, câteva persoane au huiduit-o pe Viorica Dăncilă şi au strigat ”Demisia”.

de: Departamentul Corespondenţi - Mediafax
Un militar a fost dat dispărut de colegi, luni, după ce acesta nu s-a întors în unitate, nu a mai fost găsit unde era cazat şi nici nu a răspuns la telefon. Ultima dată ar fi fost zărit pe plaja de la Corbu, transmite corespondentul MEDIAFAX.
Surse judiciare au declarat că militarul a fost dat dispărut, luni, de colegii săi, după ce aceasta nu a mai fost văzut şi nici nu a mai răspuns la telefon. În plus, acesta nu s-a întors la   unitate. Ultima dată a fost zărit pe plaja din de la Corbu, duminică seara.
Poliţia Constanţa confirmă că se desfăşoară căutări pentru identificarea unei persoane, dar că nu pot oferi mai multe detalii despre caz.
Întrebaţi dacă persoana căutată a fost implicată în operaţiunile de căutare a adolescentului de 14 ani, dispărut în apele mării de pe plaja de la Corbu, reprezentanţii Poliţiei Constanţa au spus că   cele două cazuri nu are nicio legătură.
Militarul dat dispărut de colegi este din judeţul Cluj şi fusese detaşat la Constanţa pentru un exerciţiu, iar în weekend acesta a fost în permisie.

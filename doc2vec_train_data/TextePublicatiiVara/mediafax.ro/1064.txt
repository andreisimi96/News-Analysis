de: Octavian Vasilescu
Pentru a marca împlinirea a 110 ani de la prima atestare documentară a localităţii Buşteni, autorităţile au decis să emită şi să pună în circulaţie pe 1 iulie 2018 o serie limitată de 400 de cărţi poştale care vor avea chipul Simonei Halep şi trofeul de la Roland Garros, anunţă Telekom Sport.
Simona Halep a câştigat Cupa Suzanne Lenglen la 40 de ani de la primul succes românesc în competiţia de simplu feminin de la French Open - al Virginiei Ruzici.
Declarată cetăţean de onoare al oraşului Buşteni încă din 2013, Simona Halep a primit din partea Primăriei un teren de 500 de metri pătraţi pentru a-şi construi o casă de vacanţă în îndrăgita   staţiune montană.
În plus, este a doua oară când autorităţile din Buşteni vor lansa o carte poştală dedicată Simonei Halep. În decembrie 2017, după ce a devenit în premieră lider mondial,   constănţeanca a primit o primă astfel de ilustrată, fiind portretizată alături de un glob pământesc pe care era marcată distinct China - ţara în care Simona şi-a câştigat, la Beijing, fotoliul de   lider mondialprimul loc în lume.
Pe de altă parte, Buşteni devine al doilea oraş după Bucureşti care pregăteşte o formă de tribut pentru performanţa de excepţie a Simonei Halep. Luni, la câteva ore după revenirea în ţară, de la   Paris, Simona Halep a fost primită de primarul general al capitalei, Gabriela Firea, pe Naţional Arena. 20.000 de fani au aclamat-o pe Halep, dar au huiduit-o copios pe Firea.

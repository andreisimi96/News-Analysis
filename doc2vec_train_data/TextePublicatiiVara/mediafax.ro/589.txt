SPORT astăzi, 16:46
Simona Halep, din postura de campioană la Roland Garros, a realizat şedinţa foto tradiţională, dar nu la Turnul Eiffel, aşa cum s-a obişnuit până în 2015. Ţinută în complexul care găzduieşte turneul din capitala Franţei, festivitatea de duminică a durat câteva minute.
GALERIE FOTO AICI
Halep nu a dezamăgit şi a avut o apariţie extrem de elegantă, preferând o rochie neagră, simplă, care a atras privirile, scrie Pro Sport .
Din motive de securitate, Halep nu a mers la Turnul Eiffel, destinaţia clasică a campionilor de la Roland Garros, nici pe Champs-Elysees şi nici în Place de la Concordie. Pentru a evita eventualele   incidente, organizatorii au decis, începând cu 2015, ca decernarea trofeului să nu mai aibă loc în faţa Turnului Eiffel, Serena Williams şi Stanislas Wawrinka fiind ultimii care s-au bucurat de   această onoare.
Deja în posesia trofeului, Simona a făcut o primă şedinţă foto în vestiarul de la Roland Garros, iar astăzi a stat din nou în faţa fotografilor în complexul care găzduieşte turneul parizian. 
Foto: Cezara Paraschiv

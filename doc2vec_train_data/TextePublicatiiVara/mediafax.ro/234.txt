de: Mircea Olteanu
Spaţiul aerian al statului Singapore va fi restricţionat pe perioada summitului la care participă preşedintele american Donald Trump şi liderul nord-coreean Kim Jong-Un, potrivit unei notificări din partea Organizaţiei Internaţionale a Aviaţiei Civile şi Administraţiei Federale a Aviaţiei din SU
Cele două autorităţi aviatice precizează că restricţiile vor fi parţial în vigoare în perioada 11-13 iunie.
Toate aeronavele programate să aterizeze la Aeroportul Changi din Singapore vor trebui să se conformeze unor restricţii din "motive de securitate naţională", se afirmă în notificare, informează   site-ul cotidianului The New York Times.
Întrevederea istorică a preşedintelui SUA, Donald Trump, cu liderul Coreei de Nord, Kim Jong-Un, se va desfăşura pe data de 12 iunie, într-un hotel de lux situat pe Insula Sentosa din Singapore.

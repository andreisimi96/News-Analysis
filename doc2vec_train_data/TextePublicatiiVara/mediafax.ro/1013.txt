de: Marinela Sarbu
Salvatorii maritimi spanioli au recuperat cadavrele a patru imigranţi care încercau să traverseze Strâmtoarea Gibraltar şi au mai reuşit să salveze încă 307 imigranţi ce se aflau la bordul a 38 de ambarcaţiuni, informează site-ul cotidianului El Mundo.
Cinci nave aparţinând Serviciului de Siguranţă Maritimă din Spania şi un elicopter participă încă de la primele ore ale dimineţii la o operaţiune de salvare, ce se desfăşoară în Strâmtoarea   Gibraltar, acolo unde sosesc numeroase ambarcaţiuni, conform unor surse oficiale.
În cadrul acestei operaţiuni au fost recuperate cadavrele a patru imigranţi care şi-au pierdut viaţa în această călătorie şi au mai fost salvaţi alţi 307 imigranţi ce se aflau la bordul a 38 de   nave detectate încă din această dimineaţă. În total, numărul persoanelor care se aflau în ambarcaţiune este de 311 persoane.
Crucea Roşie, printre alte organizaţii, acordă asistenţă mediaclă acestor persoane, în diverse porturi din provincia Cadiz.

Peste 300 de elevi si studenţi pot participa gratuit la cel mai amplu festival dedicat Internetului si transformărilor generate în business si în societate de tehnologie, iCEE.fest 2018 , care are loc la Bucuresti joi si vineri, săptămâna viitoare.
Organizatorii au demarat anul acesta un program intitulat Bursele iCEE.fest, cu un mecanism simplu: elevii si studenţii care doresc să participe, dar nu îsi permit un bilet de acces, chiar dacă   beneficiază deja de reduceri de 50%, trebuie să se înscrie până cel târziu luni, 11 iunie, pe o pagină dedicată aflată la adresa: www.iceefest.com/bursele-iceefest-2018
După anunţul lansării programului, dezvoltatorii aplicaţiei Kuende – o nouă platformă social media care se adresează mai ales tinerilor - au   decis să se implice si au cumpărat biletele disponibile, devenind partener exclusiv al programului (încă sunt locuri disponibile).
„Programul anunţat de iCEE.fest vine în perfectă armonie cu misiunea noastră de a crea o reţea socială care să îi scoată pe adolescenţi din mediul captiv, din telefonul mobil,   si să le ofere experienţe reale, în viaţa reală, cu diverse provocări si concursuri în care să se antreneze. De aceea, am decis să sprijinim această iniţiativă, mai ales că accesul la informaţie de   calitate din domeniul transformării digitale poate avea un impact major în dezvoltarea personală si în cariera celor care vor participa la program. În plus, festivalul este genul de experienţă pe   care ne propunem să le-o oferim utilizatorilor platformei noastre”, spune Pavel Antohe, fondator si CEO Kuende.
De altfel, compania care dezvoltă Kuende a participat în anii trecuţi la competiţia dedicată afacerilor din digital si tehnologie aflate la început de drum care se desfăsoară la   festival sub numele „200 Seconds of Fame” - găsiţi aici detalii despre ediţia din acest an , unde cel mai tânăr participant are doar... 9 ani.
Interactive Central and Eastern Europe Festival, pe scurt – iCEE.fest , aduce la Bucuresti săptămâna viitoare peste 170 de   speakeri si experţi internaţionali în Internet, transformare digitală si tehnologie care vor prezenta timp de 2 zile, pe 7 scene si 9 linii distincte de conţinut cele mai noi tendinţe în   comunicare, conţinut online, e-commerce, fintech, e-health, realitate virtuală si augumentată, creativitate si altele.
Sunt asteptaţi în jur de 4.000 de participanţi, din care 30% din afara României.
Agenda primei zile a festivalului joi, 14 iunie, este descrisă aici iar cea de-a doua, vineri, 15 iunie, aici .
iCEE.fest este organizat în parteneriat cu Orange şi are printre susţinători BCR, Nissan, Kaufland, mPlatform, VTex, Samsung, ENEL, Medlife, Freewheel /   Comcast, Nescafe Dolce Gusto, Coca-Cola şi alţi parteneri.

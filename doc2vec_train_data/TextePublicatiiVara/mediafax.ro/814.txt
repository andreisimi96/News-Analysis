de: Teodora Marinescu
Preşedintele rus Vladimir Putin se va întâlni miercuri cu Kim Yong Nam, preşedintele prezidiului Adunării Supreme a Poporului din Coreea de Nord, a anunţat purtătorul de cuvânt al Kremlinului, Dmitri Peskov, relatează site-ul agenţiei Tass.
"Preşedintele prezidiului Adunării Supreme a Poporului din Coreea de Nord va discuta cu preşedintele Putin", a declarat Peskov.
Agenţia nord-coreeană de ştiri, KCNA, a relatat că Kim Yong-nam va efectua o vizită în Rusia pentru a participa la ceremonia de deschidere a Campionatului Mondial de Fotbal de anul acesta.
Liderul suprem nord-coreean s-a întâlnit marţi cu preşedintele american Donald Trump, în Singapore, unde au discutat despre denuclearizarea Peninsulei Coreene.

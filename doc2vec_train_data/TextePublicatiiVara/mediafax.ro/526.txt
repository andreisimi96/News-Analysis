SPORT astăzi, 18:36
Simona Halep a reuşit să scrie istorie la 40 de ani de la momentul în care o altă româncă, Virginia Ruzici a câştigat trofeul de la Roland Garros.
"Vreau să vă mulţumesc tuturor. A fost minunat. În ultimul game am simţit că nu mai pot respira. Am făcut tot ce am putut.
E uluitor. Am visat la acest moment de când am început să joc tenis.   Sunt foarte fericită că s-a întâmplat la Roland Garros. Parisul e un oraş special pentru mine. Sloane e o jucătoare foarte bună, foarte puternică. E dificil să joc contra ei", a spus Simona   Halep înainte de a primi trofeul de la Roland Garros. 

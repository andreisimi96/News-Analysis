de: Cătălin Legănel
O fetiţă de 13 ani a dispărut, miercuri, în apele Dunării, la Feteşti, la faţa locului fiind trimis un echipaj de scafandri, transmite corespondentul MEDIAFAX.
Potrivit primelor informaţii primate din partea Inspectoratului pentru Situaţii de Urgenţă al judeţului Ialomiţa, fetiţa s-ar fi înecat pe braţul Borcea al Dunării, la Feteşti.
„Apelul a fost primit în jurul orei 12.30, de la o persoană aflată la faţa locului, care ar fi observat dispariţia ei (a fetiţei – n.r.) de la suprafaţa apei”, spun sursele citate.
Reprezentanţii ISU Dobrogea au mai transmis că a faţa locului a fost trimis un echipaj de căutare-salvare de la Staţia de pompieri Feteşti şi unul de scafandri de la ISU Bucureşti-Ilfov.

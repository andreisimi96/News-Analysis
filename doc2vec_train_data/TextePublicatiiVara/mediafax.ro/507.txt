ECONOMIC astăzi, 14:15
de: Bianca Ciocotisan
John Lasseter, co-fondator Pixar şi director de creaţie Disney, creatorul filmelor „Toy Story”, „Frozen” şi „Finding Nemo”, care au adus încasări de miliarde de dolari, va părăsi compania la finalul acestui an, pe fondul acuzelor de hărţuire sexuală, relatează Reuters.
Decizia ca directorul de creaţie Disney Animation să părăsească compania, vine după dezvăluirea unui raport în The Reporter, din noiembrie anul trecut, care arăta că unele femei din cadrul   companiei s-au simţit inconfortabil în contactul fizic cu el. Lasster şi-a cerut scuze atunci, într-un memoriu adresat angajaţilor care s-au simţit „nerespectaţi sau inconfortabil”, însă a precizat   că intenţia a fost „benignă”.
„Ca urmare a concediului de şase luni pe care l-a avut, John Lasseter va prelua rolul de consultant la The Walt Disney Company până la data de 31 decembrie 2018, urmând ca după această data să   părăsească compania", au declarant reprezentanţii The Walt Disney Company.
Oficialii Disney nu au anunţat încă persoana care îl va înlocui John, însă şeful executivului, Bob Iger, a menţionat în declaraţia sa că Lasseter a adunat „o echipă de povestitori şi inovatori cu   viziunea şi talentul de a stabili standardul în animaţie pentru generaţiile viitoare”.
Lasseter, în vârstă de 61 de ani, a declarat că ultimele şase luni i-au oferit ocazia de a „reflecta asupra vieţii, carierei şi priorităţilor personale. Ca să rămân fidel artei animaţiei şi   inspirat de talentul creativ al Pixar şi Disney, am decis că la sfârşitul anului ar fi un bun moment să mă concentrez pe noi provocări creative”.
Lasseter s-a alăturat companiei în 2006, când Disney a cumpărat Pixar Animation Studios, iar de atunci Disney şi filmele realizate de Pixar au vândut bilete la cinamatografe de aproximativ 14   miliarde de dolari în toată lumea.

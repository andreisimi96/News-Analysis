POLITIC astăzi, 22:35
de: Departamentul Politic - Mediafax
Senatorul PNL Daniel Zamfir, cunoscut ca iniţiatorul Legii darea în plată, pleacă din PNL, după ce conducerea partidului a decis, în luna martie, să propună excluderea sa în Consiliul Naţional. Zamfir l-a criticat pe Ludovic Orban şi deciziile acestuia privind partidul.
"Lucrurile pe care le traim impreuna de o buna bucata de vreme sunt pentru mine de neimaginat. V-o spun cu toată sinceritatea şi amăraciunea! Sunt membru al acestui partid de zece ani, am avut   onoarea să fiu deputat în perioada 2012-2016, iar acum din 2016 senator. De la bun început am crezut şi cred în continuare că rolul parlamentarilor este să facă legi bune şi aşteptate de oameni.   Aşa am gândit când am început cu legea dării în plată, aşa gândesc şi acum când am iniţiat Legile împotriva cămătăriei, legi care protejează milioane de români împotriva abuzurilor instituţiilor   financiare bancare şi nebancare. Nu mică mi-a fost surprinderea când am constatat că preşedintele partidului meu ia decizia să fiu exclus din partid dacă voi continua cu aceste proiecte de   lege.
Eu însă am continuat şi ele au fost votate în Senat, cu sprijinul majorităţii PSD-ALDE şi îmi doresc să fie votate cât mai repede şi în Camera Deputaţilor pentru a face dreptate milioanelor de   români care sunt victimele abuzurilor sistemului bancar şi nebancar. Motivaţia excluderii mele, cum că sunt deviaţionist de la linia partidului, este, din păcate, din vremuri pe care ni le-am fi   dorit demult apuse şi sunt expresia gândirii primitive a preşedintelui PNL şi a celor din jurul său", a scris Daniel Zamfir, pe Facebook.
Acesta îl acuză pe Ludovic Orban că a dus partidul într-o direcţie greşită, care a ajuns să apere abuzurile.
"Or, ce vedem astăzi? PNL a fost băgat în tranşee de către Ludovic Orban şi un grup restrâns şi ilegitim de „prieteni sfătuitori”, un PNL care în loc să apere drepturile şi libertăţile   fundamentale ale omului, s-a transformat în apărătorul abuzurilor. Tot expresia unei gândiri primitive este şi decizia luată de „grupul preşedintelui”de a nu iniţia şi vota nicio propunere alături   de PSD. (...) Dincolo de atitudinea primitivă, aberantă a ”grupului preşedintelui” eu aşteptam o reacţie şi din partea celor din conducerea PNL, alţii decât cei din „grupul Preşedintelui”! Este   vorba despre direcţia greşită în care merge PNL, din punctul meu de vedere politica neo-liberală a anilor ‵90, în care piaţa trebuia lăsată liberă cu reglementări minimale în domeniul financiar e   deja depăşită. Astăzi, în toată lumea politica de centru dreapta, e o politică umanist-liberală care are în centrul preocupărilor prosperitatea cetăţeanului, apărarea drepturilor lui, înaintea   intereselor instituţiilor financiare şi ale multinaţionalelor. Inclusiv OECD atrage atentia ca libertatea pietelor a dus la crearea de monopoluri si oligopoluri, iar spirala inechitatilor a   crescut', mai spune Zamfir.
Senatorul critică şi decizia lui Ludovic Orban de a face plângere penală pe numele Vioricăi Dăncilă.
"Preşedintele PNL apelează la plângeri penale şi atacuri fără precedent la CCR, acţiuni care pun PNL în cea mai ruşinoasă postură din istoria sa. Asa am ajuns ca acestea sa fie prioritatile   noastre si nu sanatatea si educatia, dupa cum anunta eminenta cenusie a PNL, dl Citu. (...) Am asteptat, dupa decizia legata de excluderea mea, o reactie a partidului. Ea n-a venit. Multi dintre   voi ma rugati insa in privat sa nu plec, sa lupt! Dar asta doar in privat. Am asteptat sprijin pentru proiectele de lege care fac bine romanilor si nu intereselor care planeaza in jurul gruparii   Orban. (...) Din acest motiv, am decis să-mi concentrez energiile pentru a duce la bun sfârşit proiectele de lege pe care oamenii le aşteaptă. Fara ipocrizie, va indemn sa dati raspunsuri la cele   de mai sus! Drumul meu in PNL se opreste aici. Sunt convins că, mai devreme sau mai târziu, cu adevăraţii liberali din PNL ne vom întâlni de aceeasi parte a baricadei, apărând împreună drepturile   şi libertatile fundamenntale ale oamenilor", mai spune senatorul.
Preşedintele PNL, Ludovic Orban, a anunţat, în 28 martie, că BEx a decis excluderea din partid a senatorului PNL Daniel Zamfir şi demiterea conducerii filialei Sector 3 - a preşedintelui Florin   Alexe şi a Biroului permanent. Hotărârea urma să fie luată în Consiliul Naţional.
Problemele au început între Orban şi Zamfir încă de la începutul anului, atunci când preşedintele PNL a anunţat că senatorul PNL Daniel Zamfir are ”atitudini neconforme” cu linia partidului şi dacă   va continua în aceeaşi manieră se vor despărţi.

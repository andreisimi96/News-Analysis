SPORT astăzi, 10:21
de: Octavian Vasilescu
Ceremonia desfăşurată pe Arena Naţională care a avut-o în prim-plan pe Simona Halep a făcut înconjurul lumii. Presa internaţională a scris despre modul în care liderul mondial a fost întâmpinat pe Arena Naţională, dar şi despre corul de huiduieli pe care a trebuit să-l îndure primarul Gabriela Firea
"România aştepta acest moment din 1978, de la încoronarea Virginiei Ruzici la Paris. Deci, în mod inevitabil, românii au sărbătorit cum se cuvine revenirea în ţară a copilului minune, Simona Halep.   La două zile de la victoria pe zgura turneului de la Roland Garros, primul titlu de Mare Şlem după trei finale pierdute, numărul 1 mondial a primit o întâmpinare triumfală.
Demnă de un start rock,   cu peste 15.000 de persoane adunate pe stadionul naţional", se arată în Le Figaro.
"Românii au aplaudat-o pe Halep şi au huiduit primarul Bucureştiului", Yahoo Sports şi NY Times, ştire preluată din Associated Press.
"Aplauze pentru Simona, huiduieli pentru primarul Bucureştiului", The Washington Post.
"Halep a fost aplaudată de români, în timp ce primarul Bucureştiului a fost huiduit" - ESPN.
"Urale pentru Simona Halep, huiduieli pentru primarul Bucureştiului" - Daily Mail.
După două finale pierdute la Roland-Garros şi una la Australian Open, Simona a triumfat în cele din urmă în ultimul act al unui turneu de Mare Şlem. Liderul mondial a început slab meciul cu Sloane   Stephens, a cedat primul set, dar apoi a revenit şi a împins finala în decisiv. Sportiva nord-americană nu i-a mai putut ţine piept româncei în ultimul set, pe care Halep şi l-a adjudecat cu un   categoric 6-1.

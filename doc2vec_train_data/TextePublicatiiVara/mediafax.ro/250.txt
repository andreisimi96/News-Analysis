de: Octavian Vasilescu
Posibilitatea ca Wozniacki să renunţe la cariera de jucătoare pentru a se dedica vieţii personale a fost adusă în discuţie după eliminarea suferită de sportiva nordică la Roland Garros, scor 3-6, 6-7 în optimi, cu Daria Kasatkina.
Conchita Martinez, legenda tenisului mondial, a lansat o teorie uimitoare, conform căreia Wozniacki ar putea pune racheta în cui în viitorul apropiat. În ciuda faptului că are numai 27 de ani şi   ocupă locul 2 mondial, Caroline Wozniacki s-ar gândi să ia exemplul Anei Ivanovic, care s-a retras din tenis pentru a deveni mamă: "Wozniacki este jucatoarea cu cel mai bun fizic din circuitul   WTA, dar în ultima vreme a avut suişuri şi coborâşuri.
Mai are oare motivaţia să continue? Dacă răspunsul este da, atunci cred că poate să câştige Grand Slam-uri şi să urce pe primul loc. Dar să nu   uităm că este logodită cu un baschetbalist şi a câştigat deja mulţi bani. N-aş fi deloc surprinsă dacă va anunţa din senin că retrage pentru a deveni mamă", a declarat fosta antrenoare a   Garbinei Muguruza la postul BT Sports.
Caroline Wozniacki, logodită cu celebrul baschetbalist David Lee, nu a mai pus tenisul pe primul loc după ce a învins-o pe Simona Halep cu 7-6,3-6, 6-4 în finala de la Australian Open. Wozniacki nu   a mai ajuns în nicio finală WTA după ce a cucerit primul turneu de Mare Şlem al carierei.

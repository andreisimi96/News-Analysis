de: Marinela Sarbu
Kremlinul consideră că întrevederea dintre preşedintele SUA, Donald Trump, şi liderul nord-coreean Kim Jong-Un a arătat că şeful statului rus, Vladimir Putin, a avut dreptate atunci când a pledat pentru un dialog direct în scopul reducerii tensiunilor cu Phenianul, informează Reuters.
Purtătorul de cuvânt al Kremlinului, Dmitri Peskov, a afirmat intr-o conferinţă de presă ca întrevederea care a avut loc la Singapore a ajutat la reducerea tensiunilor din Peninsula Coreană.
Acesta   a adăugat, însâ, că ar fi o greşeală să aşteptăm ca toate problemele legate de rachetele şi programul nuclear nord-corean să se rezolve într-o oră.
”Va trebui să mai analizăm rezultatele întâlnirii”, a menţionat Peskov. ”Dar fapul că a avut loc nu poate fi decât binevenit. Astfel de întâlniri ajută la scăderea tensiunilor şi ne îndepărtează de   punctul critic atins în urmă cu câteva luni", a adăugat el.

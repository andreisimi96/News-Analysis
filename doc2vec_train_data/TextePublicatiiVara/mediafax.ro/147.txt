Serviciul ucrainean de securitate (SBU) a anunţat marţi că a prevenit un atac cibernetic ce viza ambasada din Kiev a unui stat membru NATO, fără să specifice despre ce ţară este vorba, informează site-ul cotidianului Kyiv Post.
Autorii atacului cibernetic au încercat să lanseze atacul folosind sisteme informatice ale unei instituţii de stat subordonate Ministerului ucrainean al Sănătăţii.
SBU a mai informat că pe baza rezultatelor inspecţiei, conducerea Ministerului Sănătăţii a luat decizia demiterii directorului general al instituţiei de stat afectate. Acesta a fost declarat drept   suspect.
Autorităţile ucrainene nu au precizat ce ţară membră NATO a fost vizată.

SOCIAL astăzi, 11:22
de: Diana Grigore
Birourile reunite ale Senatului şi Camerei Deputaţilor au hotărât, miercuri, ca parcările Parlamentului să fie folosite sâmbătă pentru maşinile parlamentarilor şi invitaţilor care vor participa la mitingul organizat de PSD-ALDE.
”Pentru evenimentul care este programat sâmbătă, în cursul zilei şi al după amiezii probabil că unii parlamentari vor dori să vină la Parlament pentru a se întâlni cu o serie de cetăţeni. Ca atare   a trebuit, deşi mi se pare absolut nenecesar, să voteze Biroul Permanent utilizarea parcării sâmbătă de către parlamentari. Mi se pare un exces de birocraţie din partea aparatului Parlmanetului,   dar trebuie să facem şi lucruri de acest gen. Am dat aprobare pentru ca parcarea să fie folosită în ziua de sâmbătă de parlamentari.
Dacă o sa vină şi invitaţii, trebuie să ştiţi că şi invitatii   care vin zi de zi tot cu maşinile vin, tot în parcare intră, e clar”, a spus preşedintele Senatului, Călin Popescu Tăriceanu.
Liberalii au criticat decizia, susţinând că este inacceptabil ca parcarea să fie folosită ”în interes de partid”.
”S-a votat ca această clădire să devină clădirea PSD-ALDE. Vor să vină să parcheze aici automobilele cu care vor veni la miting. Din punctul PNL este de neacceptat ca această instituie ca această   instituţie să fie folosită ca obiect în interes de partid. Practic ne demonsterază că în România nu există altceva decât partidul lor. Au spus prima dată că au un eveniment la care participă   membrii lor şi trebuie să parcheze maşinile la Parlament. Această decizie nu are ncio legătură cu parlamentarii, vor să aduă maşinile cu care transportă parlamentarii la Parlament. Fac ce vor în   această Instituţie.(...) Noi avem voie să aducem vizitatori numai în timpul programului, în weekend nu poţi veni cu vizitatori, pentru că nu e nimeni. Ei au avut nevoie de acest vot pentru că în   weekend nu se lucrează la Parlament. Este revoltător”, a susţinut Dan Vîlceanu, deputat PNL.

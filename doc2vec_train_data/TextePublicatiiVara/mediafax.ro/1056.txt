SOCIAL astăzi, 10:11
de: Mihaela Gidei
Departamentul pentru lupta antifraudă (DLAF) arată, în raportul de activitate pe 2017, că în România au fost identificat peste 1.000 de cazuri de încălcare a legii şi nereguli privind programe operaţionale finanţate din fonduri europene, sumele afectate fiind de zeci de milioane de euro.
„În anul 2017, autorităţile naţionale au identificat şi raportat un număr de 1.270 de cazuri de încălcare a legalităţii, conformităţii şi regularităţii, aferente perioadelor de programare 2007-2013   şi 2014-2020, dintre care 1.096 cazuri de nereguli, 161 cazuri de suspiciuni de fraudă şi 13 cazuri de fraudă constatate de instanţele de judecată. Astfel, în anul de referinţă, DLAF, în calitatea   sa de AFCOS (Serviciile de coordonare a luptei antifraudă, n.r.) România, a centralizat, analizat şi transmis către OLAF un număr de 3.007 de cereri de deschidere cazuri noi sau de actualizare,   închidere, anulare sau redeschidere, cereri ce au fost transmise pentru neregulile constatate în anul 2017 sau în anii precedenţi. Dintre aceste cereri, un număr de 379 de cereri au fost returnate   autorităţilor naţionale pentru a fi completate şi/sau modificate în acord cu reglementările în domeniu”, se arată în raportul de activitate pe 2017.
De asemenea, potrivit documentului, programele operaţionale care au înregistrat un număr mai mare de nereguli detectate şi raportate, sunt: PNDR cu un număr total de 657 cazuri, dintre care 575 de   cazuri de nereguli, 71 de cazuri de suspiciuni de fraudă şi 11 cazuri de fraudă constatate de instanţele de judecată, valoarea afectată fiind în cuantum de 42.994.181 de euro; POSDRU cu un număr   total de 248 cazuri, dintre care 238 de cazuri de nereguli şi 10 cazuri de suspiciuni de fraudă, valoarea afectată fiind în cuantum de 21.502.090 de euro; POSCCE cu un număr total de 104 cazuri,   dintre care 94 de cazuri de nereguli şi 10 cazuri de suspiciuni de fraudă, valoarea afectată fiind în cuantum de 30.285.267 de euro; POR cu un număr total de 96 de cazuri, dintre care 94 de cazuri   de nereguli şi 2 cazuri de suspiciuni de fraudă, valoarea afectată fiind în cuantum de 27.986.200 de euro; POSM cu un număr total de 72 cazuri de nereguli, valoarea afectată fiind în cuantum de   21.060.769 de euro; POST cu un număr total de 47 cazuri, dintre care 46 de cazuri de nereguli şi un caz de suspiciune de fraudă, valoarea afectată fiind în cuantum de 34.444.965 de euro; PODCA cu   un număr total de 8 cazuri, dintre care 7 cazuri de nereguli şi un caz de suspiciune de fraudă, valoarea afectată fiind în cuantum de 724.807 de euro.
„În anul 2017, Direcţia Control a avut în lucru 528 de cauze care au vizat un număr de 448 de proiecte finanţate din bugetul general al Uniunii Europene prin fonduri nerambursabile şi 424 de   subvenţii agricole acordate în cadrul schemelor de sprijin pe suprafaţă, provenite din fonduri comunitare şi fonduri alocate de la bugetul de stat. Din acest total, au fost finalizate 258 de cauze,   fiind constatate următoarele: 150 cauze - indicii privind săvârşirea unor fraude care afectează interesele financiare ale Uniunii Europene, fiind sesizate organele de urmărire penală; 87 - faptele   sesizate nu s-au confirmat; 17 - necesitatea clasării, deoarece, în perioada derulării controlului, organul de urmărire penală a dispus asupra cauzei penale; 4 - existenţa unor nereguli de   implementare”, se mai arată în raportul DLAF.
În sursa citată se mai precizează că valoarea totală a proiectelor aferente celor 258 de cauze finalizate a fost de 566.170.626,57 de euro, iar valoarea proiectelor în cazul celor 150 de acţiuni   finalizate cu suspiciune de fraudă a fost de 187.337.816,72 de euro. De asemenea, sursa sesizărilor pentru aceste acţouni de control finalizate cu suspiciune de fraudă au fost autorităţile de   gestionare (79), Direcţia Naţională Anticorupţie (46), Sesizări din oficiu (10), persoane fizice (8), Autoritatea de Audit de pe lângă Curtea de Conturi (4), Oficiul European de Luptă Antifraudă   (2) şi alte instituţii sau autorităţi naţionale (1).

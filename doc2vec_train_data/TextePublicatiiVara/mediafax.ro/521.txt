POLITIC astăzi, 16:23
Motivarea deciziei CCR privind revocarea şefei DNA, Laura Codruţa Kovesi, a aprins din nou spiritele la un post de televiziune. În cadrul emisiunii „Dosar de politician” de la B1TV, politicianul Eugen Nicolicea (PSD) şi jurnalistul Oreste Teodorescu au avut un schimb foarte dur de replici.
Nicolicea a încercat să justifice revocarea lui Kovesi, dar Oreste l-a atenţionat în legătură cu folosirea precară a limbii române.
Oreste: Deci dumneavoastră spuneţi că susţinătorii lui Iohannis sunt proşti, dumneavoastră care sunteţi foarte inteligent. Dumneavoastră aveţi proprietatea termenilor? Ştim că sunteţi cu gura mare,   lăsaţi-mă să spun ceva!
Nicolicea: Tonul dumenavoastră arată că vă daţi deştept!
Oreste: Voi, ăştia de la PSD, vreţi să ne impuneţi cu pumnul în gură orice! Hai, nu mai fiţi mimoză, că nu v-a jignit nimeni.
Am ce ton vreau! Vă întreb: a propune e totuna cu a decide? Fiţi   bărbat, nu jucaţi sceneta asta emoţională cu mine, că nu merge!
Nicolicea: Ca să ne respectăm, hai să ne respectăm! Face miştocăreală, habar nu are ce vorbeşte...
Oreste: Dumneavoastră sunteţi genial, ştie tot românul că sunteţi perfect genial. În genialitatea dumneavoastră, aveţi proprietatea termenului ”a propune”? Ştiţi ce însemană ”a propune”? A propune   nu e totuna cu a decide. Poate în PSD asta înseamnă, dar în limba română nu însemană asta.
Nicolicea: Despre ce vorbeşte aicea? Vă spun un articol să-l interpeteze şi Oreste: ”de la data publicării e general obligatorie”. Asta însemană şi pentru preşedinte şi pentru Oreste. De la data   publicării înseamnă azi, nu săptămâna viitoare. În genialitatea lu domnu Oreste, nu ştie ce înseamnă ”de azi”
Oreste: ”Domnului Oreste”! Vorbiţi gramatical corect, nu fiţi analfabet. Dacă mă înjuraţi, înjuraţi-mă corect! Sau la facultatea aia la seral pe care aţi făcut-o nu aţi învăţat   limba română?
Nicolicea: Hai, plimbă ursu d-acia!
Oreste: D-acia? Alo, ţăranu! Nu ”d-acia”, nu vorbeşti aşa cu mine, că ne despart vreo patru biblioteci, ţărane! Eu ţi-am vorbit frumos şi dumneata vorbeşti ca un birjar!
Nicolicea: Hai lasă prostiile!

de: Marinela Sarbu
Trei persoane şi-au pierdut viaţa după ce au fost lovite de un tren, luni dimineaţă, în sudul Londrei, cauzele producerii accidentului nefiind încă elucidate, potrivit Reuters.
Poliţia rutieră britanică a anunţat că a primit un apel, în jurul orei 6.30 (8.30, ora României), la nodul de cale ferată Loughborough, o linie foarte des utilizată de navetişti în apropiere de   Brixton, unde trei persoane au fost declarate decedate.
”Echipa mea lucrează din greu pentru a descoperi care au fost cauzele producerii accidentului şi modul în care cei trei pasageri şi-au pierdut viaţa” a declarat un ofiţer din cadrul   Poliţiei Rutiere britanice.

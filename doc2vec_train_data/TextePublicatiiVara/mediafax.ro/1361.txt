Departamentul Politic - Mediafax
Video PNL îl susţine pe deputatul PSD la şefia SIE
Partidul Naţional Liberal susţine propunerea preşedintelui Klas Iohannis pentru şefia Serviciului de Informaţii Externe, în persoana deputatului PSD, Gabriel Vlase, a anunţat preşedintele PNL Ludovic Orban.
„Am luat decizia de a sprijini propunerea preşedintelui Klaus Iohannis pentru funcţia de şef la Serviciul de Informaţii Externe”, a declarat Ludovic Orban.
Deputatul PSD, Gabriel Vlase a primit, luni, aviz favorabil de la Comisia de control al SIE, ulterior plenurile reunite urmând să dea votul.
Preşedintele României, domnul Klaus Iohannis, a transmis pe 14 iunie, o scrisoare preşedinţilor celor două Camere ale Parlamentului, în care propune numirea în funcţia de director al Serviciului de   Informaţii Externe a lui Petru-Gabriel Vlase.
Petru-Gabriel Vlase este vicepreşedinte al Camerei Deputaţilor, membru al Comisiei pentru apărare, ordine publică şi siguranţă naţională şi membru al Comisiei speciale comune a Camerei Deputaţilor   şi Senatului privind analizarea şi actualizarea cadrului normativ cu incidenţă în domeniul securităţii naţionale.

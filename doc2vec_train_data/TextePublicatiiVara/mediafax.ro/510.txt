de: Bianca Ciocotisan
Statele Unite şi Uniunea Europeană au stabilit că vor purta în următoarele două săptămâni un dialog cu privire la situaţia comerţului dintre cele entităţi, a declarat un oficial francez prezent la Summitul G7 din Canada, relatează Reuters.
„Principiul dialogului a fost convenit în această după-amiază, toată lumea a fost de acord, inclusiv preşedintele Donald Traump”, a declarat un oficial francez prezent la discuţii.
În timp ce liderii G7 au încercat să-l convingă pe preşedintele american cu date despre importuri şi exporturi, în încercarea de a-i schimba convingerile, Trump a rămas ferm pe poziţii spunând că   Statele Unite se sunt dezavantajate de comerţul internaţional.
Se pare însă că Trump a schimbat tonul discuţiei după o întâlnire cu preşedintele francez Emmanuel Macron, spunând că liderul francez ajută la rezolvarea problemelor comerciale.
„Se va întâmpla ceva. Cred că va fi foarte pozitiv”, a precizat Trump, fără să ofere mai multe detalii.
Partenerii comerciali ai Statelor Unite s-au arătat indignaţi de decizia preşedintelui Donald Trump de a impune taxe suplimentare asupra importurilor de oţel şi aluminiu din Canada, Uniunea   Europeană şi Mexic, ca parte a agendei „America First”, iar ca rezultat a acestei decizii, unele ţări au retaliat cu taxele proprii importurile din SUA.
Secretarul de stat pentru Comerţ al SUA, Wilbur Ross, a anunţat joi 31 mai intrarea în vigoare din data de 1 iunie a taxelor vamale la importuri de 25% pe oţel şi de 10% pe aluminiu impuse Uniunii   Europene, Mexicului şi Canadei, relatează Reuters.
În acelaşi timp, partea americană s-a arătat dispusă să continue negocierile cu părţile implicate, Wilbur Ross precizând: „Aşteptăm cu nerăbdare continuarea negocierilor, atât cu Canada şi Mexic pe   de o parte, cât şi cu Comisia Europeană pe de alta, întrucât sunt multe alte probleme care trebuie rezolvate”.
Negocierile dintre Comisia Europeană şi Statele Unite nu au avut succes, în ciuda disponibilităţi la concesii - cel puţin la nivel retoric - arătată de ministrul german al Economiei, Peter   Altmaier. Acesta, la începutul săptămânii, preciza că „trebuie să evităm taxe mai mari, dacă este posibil, şi asta înseamnă că suntem dispuşi să fim de acord cu punctele americane care sunt   necesare intereselor noastre mutuale”.
Taxele vamale de 25% pe oţel şi de 10% pe aluminiu intră în vigoare la două luni după semnarea ordinului de impunere a lor de către preşedintele american Donald Trump.
Ulterior, Uniunea Europeană a   beneficiat de o scutire pe parcursul lunii aprilie, prelungită şi în mai.
Summitul liderilor Grupului ţărilor puternic industrializate (G7) are loc în perioada 8-9 iunie în Quebec, Canada, iar principalele discuţii privesc provocările globale privind economia, politica   externă sau egalitatea de gen şi mediu.
Liderii se reunesc în formula G7 din anul 2014, ca urmare a încălcării de către Federaţia Rusă a suveranităţii şi integrităţii teritoriale a Ucrainei.

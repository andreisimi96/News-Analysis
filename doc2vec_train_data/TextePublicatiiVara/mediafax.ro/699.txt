Ilie Năstase, Ion Ţiriac sau Simona Halep sunt printre numele uriaşe ale tenisului care au dat în judecată BNR-ul în trecut, intenţia fiind de a reinclude arenele sportive în circuit, scrie prosport.ro.
Cert e că baza e în paragină, iar recent Senatul a aprobat proiectul de lege prin care arenele respective să fie transferate Guvernului, urmând ca apoi să se decidă ce instituţie va fi   administrator. Aici, se desfăşura şi turneul de tenis Năstase - Ţiriac Trophy, dar s-a pierdut organizarea în favoarea Budapestei fiindcă în Bucureşti nu a mai putut fi găzduit.
"Acolo m-am născut! Aveam acolo un nuc de vreo 50 de ani şi i-am spus lui Isărescu să nu-l taie. Dar parcă am rămas fără piciorul stâng, aşa m-am simţit. Oamenii ăştia nu ştiu de capul lor! Au fost   două voturi peste, în Parlament, privind legea asta a sportului, dar nu se vrea ca sportul să fie o prioritate. Nu putem să copiem şi noi ce fac 'fraierii' ăia în alte ţări. De ce e răutatea asta?   E un teren de sport, unde să-l dai, nu-l dai la sport? Ce e aşa e greu ca domnul ăsta Isărescu să-l dea? Cine sunt ăştia care votează? Nişte impostori! Dacă votezi contra sportului eşti un   impostor!", a tunat Ilie Năstase la ProSport LIVE.

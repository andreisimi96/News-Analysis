ECONOMIC astăzi, 08:47
de: Claudia Medrega
Fiecare român are în medie o avuţie netă de aproximativ 20.000 de euro, de câteva ori mai mică decât un european din zona euro, în timp ce datoria pe persoană ajunge în România la aproape 1.600 de euro, potrivit datelor BNR din Raportul asupra stabilităţii financiare 2017, scrie Ziarul Financiar.
Populaţia din România a ajuns anul trecut la active de 1.843 de miliarde de lei (peste 400 mld. euro), iar cea mai mare pondere, de peste 77%, revine activelor imobiliare, potrivit datelor Băncii   Naţionale.
Avuţia netă a populaţiei s-a majorat cu 10% în 2017 faţă de anul anterior.
Activele financiare nete ale populaţiei s-au majorat anul trecut cu aproximativ 7%, până la 415,4 mld. lei, iar activele   imobiliare au făcut un salt de 10%, până la 1.427,7 mld. lei, reiese din datele BNR.
Datoria totală a populaţiei a ajuns la sfârşitul anului trecut la 141,4 mld. lei.

CULTURă-MEDIA astăzi, 21:20
Prestigiosul neuropsihiatru Boris Cyrulnik, desemnat de Emmanuel Macron pentru a reforma sistemul educaţional din Franţa, vine în România la Conferinţă de Inaugurare a Institutului “Petit Enfance”. Evenimentl va avea loc miercuri, 13 iunie, la Institutul Francez din Capitală.
“Institutul “Petite Enfance” a format peste 650 de persoane in aceasta tehnica educationala, utilizata cu rezultate excelente in Europa de Nord. Cand educatorul valorizeaza relatia cu copilul,   transmiterea informatiei se face foarte simplu. In scolile din Finlanda si Suedia, educarea se face fara nicio lacrima si numai cu zambete.” – a declarat celebrul Boris Cyrulnik,  fondatorul   Institutului de Formare în educaţia preşcolară “Petit Enfance” din Franta.
Institutul “Petit Enfance Boris Cyrulnik” din Bucureşti aduce un concept educational nou in Romania si ofera cursuri pentru formarea părinţilor sau viitorilor părinţi, bunicilor, educatorilor,   persoanelor care lucreaza in centrele sociale, asistentelor medicale si oricarei persoane interesate si implicate in dezvoltarea copiilor intre 0 si 6 ani.
Atentia si preocuparea lui Cyrulnik pentru educatia copiilor a pornit din perioada copilariei sale cand a fost victima nazismului in Franta. Provenit dintr-o familie de evrei rusi emigranti,   Cyrulnik si familia lui au devenit victime ale ocupatiei germane. Ca sa-i salveze viata, parintii l-au lasat intr-o pensiune inainte de a fi deportati in Germania.
Ramas fara parinti si fara bani, copilul Cyrulnik ajunge intr-un camin de orfani din Bordeaux, unde o invatatoare, Marguerite Farge se opune cu propriile resurse politicii germane si il ascunde in   propria ei casa. In 1943, in timpul unui bombardament, mai multi copii evrei sunt prinsi de nemti si închişi la Sinagoga Mare din Bordeaux pentru a fi deportati.
Boris reuseste sa fuga pe fereastra unei toalete si intalneste o alta femeie care decide sa-l salveze. Aceasta il duce la tara si il angajeaza ca salahor intr-o gospodarie, sub numele de Jean   Laborde. Dupa eliberarea Frantei, matusa sa, Dora il ia la Paris si se ocupa de cresterea si educarea lui.
Propria lui trauma l-a determinat sa se dedice studiului dezvoltarii copiilor intre 0 – 6 ani, ajungand in 50 ani de cercetare sa descopere aspecte importante care influenteaza dezvoltarea   copiilor.
Intregul sistem de formare are la baza Teoria Atasamentului care oferă un compendiu de date ştiinţifice în care neuroştiinţa se aliniază cu activitatea psihologilor, sociologilor şi artiştilor   pentru a explica modul în care încrederea în sine le oferă copiilor şansa de a învăţa cu placere, ii formeaza pentru scoala si ii pune in relatie cu elementele esentiale din viata de adult.   Cursurile vor incepe din luna ianuarie a anului viitor.
Conferinta din 13 iunie de la Institutul Francez din Bucuresti va fi moderata de Camelia  Veţeleanu, fosta cursanta a Institutului Petite Enfance Boris Cyrulnik din Franta si membru fondator   al institutului din Bucuresti. La conferinta va participa in calitate de invitat de onoare Doamna Michele Ramis, ambasador al Franţei în România.

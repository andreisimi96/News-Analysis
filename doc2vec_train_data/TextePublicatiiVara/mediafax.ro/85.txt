Mihai Draghici - Mediafax
BREAKING | Probleme tehnice în sistemul cardurilor VISA în numeroase ţări europene. Oamenii se plâng că nu pot plăti cu cardul în magazine şi benzinării
Cardurile Visa întâmpină probleme la tranzacţii efectuate vineri în numeroase ţări europene, informează posturile BBC News şi Sky News, agenţia Reuters şi cotidianul The Guardian.
BREAKING | Probleme tehnice în sistemul cardurilor VISA în numeroase ţări europene
Probleme tehnice au fost semnalate în Marea Britanie şi în numeroase alte ţări europene, multe tranzacţii în care au fost utilizate carduri Visa fiind blocate.
Clienţii au raportat probleme la plăţi cu carduri Visa în magazine şi benzinării. În momentul de faţă, amploarea problemelor nu se cunoaşte.
"Visa se confruntă în prezent cu perturbări ale sistemului. Din cauza incidentului tehnic, unele tranzacţii Visa în Europa nu pot fi procesate. Am demarat o investigaţie pentru aflarea cauzelor   şi încercăm să rezolvăm problema cât mai rapid", a comunicat compania de carduri bancare.
— AFP news agency (@AFP) June 1, 2018
În afară de Marea Britanie, probleme au fost semnalate în Germania, Franţa şi Italia.
Printre cauzele posibile ar putea fi un atac cibernetic sau o defecţiune.

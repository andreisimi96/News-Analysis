SPORT astăzi, 16:00
de: Andrei Pal
Simona Halep (26 de ani, 1 WTA) a fost prezentă, miercuri, la o conferinţă de presă a unuia dintre sponsori, cu ocazia lansării unei noi campanii, şi a vorbit despre momentul în care a simţit că poate pierde finala de la Roland Garros, pe care a câştigat-o în cele din urmă.
Halep a participat miercuri la un eveniment caritabil organizat de fundaţia "Salvaţi Copiii" şi care se intitulează "Job pentru o secundă" ce se adresează copiilor născuţi prematur. Simona a spus   că a avut un moment de cumpănă în finala cu Sloane Stephens, când a simţit că poate pierde a treia finală la Roland Garros.
"Pot să spun că în finală la set şi 2-0 am simţit că, dacă nu o să schimb ceva, o să pierd din nou finala. Atunci am schimbat soarta meciului şi am simţit victoria. Şi pentru mine contează o   secundă, poate schimba soarta meciului", a dezvăluit Halep.
După două finale pierdută la Roland Garros, Halep a reuşit să o câştige pe a treia: 3-6, 6-4, 6-1 cu Sloane Stephens (SUA). Românca a arătat un spirit extraordinar reuşind să revină după ce a fost   condusă cu set şi 2-0. Ion Ţiriac nu a rămas impasibil la revirimentul Simonei. Simona Halep este prima jucătoare din Romania care câştigă un turneu de Grand Slam după Virginia Ruzici care a   triumfat în 1978, tot la Roland Garros.

de: Departamentul Corespondenţi - Mediafax
Circulaţia rutieră va fi oprită, în timpul nopţii de vineri spre sâmbătă, pe Autostrada Sibiu – Deva, la ieşirea spre Lancrăm (jud. Alba), pentru lucrări de frezare şi asfaltare în sensul giratoriu.
Potrivit Centrului Infotrafic din Inspectoratul General al Poliţiei Române în noaptea de vineri spre sâmbătă, între orele 22:00 – 07:00, circulaţia rutieră va fi oprită la kilometrul 309, la   ieşirea către Lancrăm de pe Autostrada A1 Sibiu – Deva, pe sensul de mers către Sibiu.
În zonă vor fi făcute lucrări de frezare şi asfaltare în sensul giratoriu.
Şoferii sunt sfătuiţi să folosească ieşirile de pe autostradă de la kilometrii 304 sau 312.

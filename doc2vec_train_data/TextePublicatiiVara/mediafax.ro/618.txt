de: Dan Straut
În perioada ianuarie-aprilie 2018, exporturile au însumat 22,2 miliarde de euro, iar importurile CIF au însumat 25,9 miliarde de euro, rezultând astfel un deficit comercial de 3,7 miliarde de euro, arată datele comunicate luni de Institutul Naţional de Statistică - INS.
„În perioada ianuarie-aprilie 2018, exporturile au crescut cu 9,7%, iar importurile cu 10,0%, comparativ cu perioada similară din 2017. Deficitul balanţei comerciale în perioada ianuarie-aprilie   2018 a fost de 3,7 miliarde de euro, mai mare cu 379,3 milioane de euro decât cel înregistrat în perioada similară din 2017”, menţionează INS, într-un comunicat.
În luna aprilie 2018, exporturile au însumat 5,2 miliarde de euro, iar importurile au însumat 6,2 miliarde de euro, rezultând un deficit de 1,01 miliarde de euro.
Faţă de luna aprilie 2017   exporturile din luna aprilie 2018 au crescut cu 9,7%, iar importurile au crescut cu 7,3%.
Potrivit INS, în perioada ianuarie-aprilie 2018, ponderi importante în structura exporturilor şi importurilor au fost deţinute de grupele de produse: maşini şi echipamente de transport (48,3% la   export şi 37,3% la import) şi alte produse manufacturate ) (32,3% la export şi respectiv 30,7% la import).
Valoarea schimburilor intra-UE de bunuri în perioada ianuarie-aprilie 2018 a fost de 1,7 miliarde de euro la expedieri şi de 1,9 miliarde de euro la introduceri, reprezentând 76,8% din total   exporturi şi 75,7% din total importuri.
Valoarea schimburilor extra-UE de bunuri în perioada ianuarie-aprilie 2018 a fost de 5,1 miliarde de euro la exporturi şi de 6,3 miliarde de euro la importuri, reprezentând 23,2% din total   exporturi şi 24,3% din total importuri, mai arată datele INS.

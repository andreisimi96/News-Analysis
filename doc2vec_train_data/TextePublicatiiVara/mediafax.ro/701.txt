de: Departamentul Corespondenţi - Mediafax
Poliţiştii din cadrul Serviciului de Investigare a Criminalităţii Economice desfăşoară, marţi dimineaţa, şase percheziţii la firme suspectate că vând mărfuri contrafăcute în Piaţa Astra din Braşov.
Potrivit Poliţiei Braşov, au loc şase perchezitii domiciliare şi la punctele de lucru ale unor societăţi comerciale în municipiul Braşov.
„Pecheziţiile se fac în domeniul drepturilor de proprietate intelectuală, respectiv combaterea comerţului cu mărfuri contrafăcute”, anunţă Poliţia Braşov.
Surse din cadrul anchetei arată că percheziţiile au loc în Piaţa Astra.
La acţiune participă specialişti criminalişti şi echipe SAS din cadrul IPJ Braşov.
Cinci persoane vor fi duse la audieri.

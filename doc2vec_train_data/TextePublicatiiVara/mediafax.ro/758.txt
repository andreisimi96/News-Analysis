Mihai Draghici - Mediafax
Alianţa Nord-Atlantică a salutat, marţi seară, întrevederea preşedintelui SUA, Donald Trump, cu liderul Coreei de Nord, Kim Jong-Un, pledând pentru intensificarea eforturilor în sensul denuclearizării Peninsulei Coreea, informează site-ul agenţiei Reuters.
"NATO salută acest summit istoric", a comunicat marţi seară Jens Stoltenberg, secretarul general al Alianţei Nord-Atlantice.
"NATO susţine puternic toate eforturile în sensul eventualei denuclearizări a Peninsulei Coreea", a subliniat Stoltenberg.

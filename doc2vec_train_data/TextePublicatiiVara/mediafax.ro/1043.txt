de: Florin Zafiu
Fundaţia Cărtureşti va organiza, de vineri până duminică, în Capitală, evenimentul “Street Delivery – Smart Cities”, fiind impuse restricţii rutiere în centrul Bucureştiului, anunţă Brigada Rutieră a Capitalei.
"În perioada 15-17 iunie a.c., Fundaţia Cărtureşti va organiza în Municipiul Bucureşti evenimentul “Street Delivery – Smart Cities”, ce va consta în expoziţii, mini spectacole, ateliere de creaţie   şi teatru, în următoarele locaţii: pe Str. Pictor Verona de la intersecţia cu Str. J.L. Calderon, până la intersecţia cu Bd.
Gh. Magheru şi în Grădina Icoanei", se arată într-un comunicat de presă   al Brigăzii Rutiere a Capitalei, remis joi MEDIAFAX.
Astfel, în perioada 14.06.2018, orele 23.00 – 17.06.2018, orele 00.00, se va restricţiona traficul rutier pe Str. Pictor Arthur Verona între Str. J.L. Calderon şi Bd. Gh. Magheru şi pe Str. Edgar   Quinet de la Piaţa 21 Decembrie 1989, până la intersecţia cu Str. Academiei (pe partea stângă a sensului de mers adiacentă Universităţii de Arhitectură şi Urbanism – parcarea de pe carosabil şi   trotuar).
Totodată, în perioada 15.06.2018, orele 23.00 – 17.06.2018, orele 00.00, se va restricţiona traficul rutier pe Str. Edgar Quinet între Str. Academiei şi Piaţa 21 Decembrie 1989.

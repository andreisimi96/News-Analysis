de: Departamentul Corespondenţi - Mediafax
Traficul rutier pe DN 2F, între Bacău şi Vaslui este oprit, sâmbătă, în zona localităţii băcăuane Plopana, după ce o pasarelă a fost acoperită de ape, din cauza precipitaţiilor abundente din ultima perioadă.
Potrivit Centrului Infotrafic din cadrul Inspectoratului General al Poliţiei Române, circulaţia rutieră pe DN2F Bacău – Vaslui este întreruptă în zona localităţii băcăuane Plopana, aproape de   limita cu judeţul Vaslui, după ce o pasarelă a fost acoperită de ape, din cauza precipitaţiilor abundente.
Astfel, şoferii care vor să se deplaseze pe relaţia Bacău – Vaslui pot folosi una din rutele ocolitoare: Bacău – Roman – Negreşti - Vaslui sau Bacău – Adjud – Podu Turcului - Bârlad – Vaslui.
Judeţele Bacău şi Vaslui au fost sub atenţionare cod galben de precipitaţii sâmbătă dimineaţa.

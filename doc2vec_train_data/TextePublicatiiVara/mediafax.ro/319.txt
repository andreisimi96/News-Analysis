de: Octavian Vasilescu
După ce în urmă cu doi ani, echipa locală din Voluntari a inaugurat stadionul ”Anghel Iordănescu”, astăzi oraşul ilfovean dispune şi de o sală de sport modernă.
Sala ”Gabriela Szabo” din Voluntari a fost inaugurată miercuri, 6 iunie, sub ochii unor nume importante din sportul românesc, precum Alina Dumitru sau Gabriela Szabo.
Cocheta sală din Voluntari dispune de 500 de locuri pentru spectatori, o pistă de atletism de 193 de metri, culoar de săritură în lungime şi triplu salt, şi un teren de baschet, respectiv volei.   Cea mai bună atletă a anului 1999, Gabriela Szabo a inaugurat pista de atletism a sălii ce îi poartă numele, într-un maraton alături de trei tinere atlete. ProSport a imortalizat momentul.

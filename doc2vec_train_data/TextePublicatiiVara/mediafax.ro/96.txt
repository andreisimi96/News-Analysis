Departamentul Corespondenţi - Mediafax
O persoană a murit, iar alta a fost rănită vineri după-amiază, după ce tractorul în care se aflau a fost lovit de tren, la ieşirea din satul Lunca Câlnicului, judeţul Braşov.
Potrivit purtătorului de cuvânt al ISU Braşov, Luiza Dănilă, un tractor a fost lovit de tren, la ieşirea din satul Lunca Câlnicului către Chichiş.
În urma impactului, o persoană a murit, iar alta a fost rănită şi preluată de un echipaj SAJ.

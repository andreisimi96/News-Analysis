Suedia a câştigat primul meci din cadrul grupei F, după un penalty primit de nordici cu ajutorul arbitrajului video.
Suedezii au început în forţă meciul şi puteau deschide scorul în două rânduri prin Berg, dar cele două echipe au intrat la cabine la egalitate, scor 0-0. În minutul 64, nordicii au primit un   penalty după ce arbitrul din El Salvador s-a consultat cu arbitrajul video, iar Granqvist a executat impecabil şi a stabilit scorul final. Coreeni s-au mutat în jumătatea de teren adversă până la   finalul partidei, încercând să egaleze sittuaţia pe tabelă până la finalul meciului, dar fără succes.
S-a terminat 1-0 pentru Suedia, care îi egalează pe cei de la Mexic. Aceştia au produs şocul începutului de Cupă Mondială, după ce au câştigat cu acelaşi scor în faţa Germaniei.

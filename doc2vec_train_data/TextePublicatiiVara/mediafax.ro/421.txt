ProSport în colaborare cu Eurosport organizează sâmbătă, de la 16:00, în Mega Mall din Bucureşti, un eveniment de vizionare a finalei feminine de la Roland Garros
Finala de la Roland Garros, Halep - Stephens, va putea fi vizionată pe un ecran imens, în Mega Mall. Spotivi de top ai României vor fi la eveniment
Evenimentul pus la cale de Eurosport, ProSport şi Kiss FM va avea invitaţi de marcă din sportul românesc, care vor urmări partida pe un ecran imens, în comentariul specialiştilor Eurosport.
ProSport şi Eurosport continuă astfel colaborarea începută anul trecut, la finala de la RG pierdută de Halep în faţa Jelenei Ostapenko, eveniment găzduit de Promenada Mall. În ianuarie, la Park   Lake Titan, aproape 1.000 de fani ai elevei lui Daren Cahill au trăit la intensitate maximă duelul cu daneza Caroline Wozniacki. Sandra Izbaşa, Monica Roşu, Loredana Dinu, Ana Maria Brânză Popescu,   Marian Drăgulescu, Virgil Stănescu sau Victor Hănescu sunt doar câţiva dintre marii sportivi ai României care au ales să urmărească finalele Simonei, într-un cadru similar celor organizate în   marile oraşe ale lumii.

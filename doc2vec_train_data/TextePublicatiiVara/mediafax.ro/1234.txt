Experţi: Rusia probabil a modernizat SEMNIFICATIV un depozit de armament NUCLEAR în Kaliningrad
Rusia este suspectată că a modernizat semnificativ un depozit de armament nuclear din Kaliningrad, o exclavă situată între Polonia şi statele baltice, în contextul în care tensiunile dintre Rusia şi Occident sunt în continuă creştere, relatează CNN.
Experţi: Rusia probabil a modernizat un depozit de armament NUCLEAR în Kaliningrad
Informaţiile vin din cel mai nou raport al Federaţiei Oamenilor de Ştiinţă Americani (FAS), publicat luni, în care au fost postate imagini din satelit ale complexului militar, care a intrat în anul   2016 într-un amplu proces de modernizare. În această perioadă, unul dintre cele trei depozite a fost adâncit şi în ultimele luni a fost acoperit, probabil pentru a redeveni funcţional curând.
Este momentan neclar din imagini dacă în depozit au fost păstrate arme nucleare, conform unei declaraţii a directorului proiectului de informaţii nucleare al FAS, Hans M. Kristensen. De asemenea,   acesta a declarat că "trăsăturile complexului sugerează posibilitatea de a fi folosit de către capabilităţile duale ale Forţele Aeriene sau Navale ruse, dar ar putea fi şi un complex comun, care să   servească reparării armamentului nuclear atât pentru Forţele Aeriene şi cele Navale". Kristensen consideră că acesta este singurul depozit de armament nuclear din regiunea Kaliningrad.
Kremlinul nu a comentat momentan datele oferite de acest raport, dar şi-a apărat în trecut dreptul de a depozita armament în locaţia respectivă.
Există şi o a doua posibilitate, sugerată de Hans M. Kristensen, care vine în completarea informaţiilor furnizate de Kremlin cum că armamentul este depozitat într-o locaţie "centrală" de pe   teritoriul Rusiei. Astfel, depozitul din Kaliningrad este o locaţie de rezervă, care ar deveni folositoare în cazul unei crize.

de: Departamentul Corespondenţi - Mediafax
Patru persoane au fost rănite, sâmbătă seara, în urma unui accident care a avut loc pe DN 2, la ieşirea din Râmnicu Sărat către Focşani. Şoferul unui camion a adormit la volan şi a intrat pe contrasens.
Potrivit Centrului Infotrafic din Inspectoratul General al Poliţiei Române accidentul de pe DN 2, de la ieşirea din Râmnicu Sărat către Focşani, a avut loc după ce şoferul unui autocamion a adormit   la volan şi a pătruns pe contrasens, unde a intrat în coliziune cu un autoturism care circula regulamentar.
În urma impactului, patru persoane au fost rănite, respectiv şoferul autocamionului şi trei persoane din autoturism.
Circulaţia rutieră se desfăşoară pe un singur fir, alternativ, prin dirijare şi se estimează reluarea traficului în condiţii normale în aproximativ o oră.

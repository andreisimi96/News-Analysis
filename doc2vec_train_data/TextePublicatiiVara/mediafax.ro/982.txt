Un copil de aproximativ un an a fost rănit, vineri, într-un parc din Sectorul 2 al Capitalei şi transportat la spital, părinţii săi susţinând că a fost electrocutat, anunţă Poliţai Capitalei.
Un copil de un an ar fi fost electrocutat într-un dispozitiv de joacă aflat într-un parc din Capitală. Poliţia face anchetă
"Prin apel 112 s-a sesizat faptul că într-un parc de pe raza Sectorului 2, un copil de aproximativ un an ar fi suferit o vătămare într-un dispozitiv de joacă. La faţa locului s-a deplasat o   ambulanţă şi echipaje ale Secţiei 9 Poliţie. Copilul, fără semne vizibile, a fost transportat la spital pentru evaluare, părinţii reclamând electrocuţie", anunţă Poliţia Capitalei.
Locul de joacă în care s-a rănit copilul se află în Parcul Florilor din Sectorul 2 al Capitalei, acesta fiind transportat la Spitalul Grigore Alexandrescu.
Cercetările sunt continuate în acest caz de poliţişti.

Procurorul şef al DNA, Laura Codruţa Kovesi, participă, marţi seara, la recepţia oferită cu prilejul Zilei de naştere a Majestăţii sale Regina Elisabeta a II-a, la eveniment fiind aşteptat şi şeful statului, Klaus Iohannis.
Procurorul şef al DNA, Laura Codruţa Kovesi, a ajuns la recepţia recepţia oferită cu prilejul Zilei de naştere a Majestăţii sale Regina Elisabeta a II-a înainţe de ora 18.40.
Ea a purtat o scurtă conversaţie cu procurorul general, Augustin Lazăr.
Este prima apariţie publică a Laurei Codruţa Kovesi de la publicarea deciziei CCR referitoare la revocarea sa din funcţie.
Joi, CCR a publicat motivarea, de 133 de pagini, în cazul conflictului preşedinte- ministrul Justiţiei, generat ca urmare a refuzului preşedintelui Iohannis de a o revoca pe Laura Codruţa Kovesi   din funcţia de procuror şef al DNA.
"Una dintre condiţiile realizării obiectivelor fundamentale ale statului român o constituie buna funcţionare a autorităţilor publice, cu respectarea principiilor separaţiei şi echilibrului   puterilor, fără blocaje instituţionale. De asemenea, textul art.146 lit.e) din Constituţie nu conferă Curţii Constituţionale atribuţia de a constata doar existenţa conflictelor juridice de natură   constituţională, ci pe aceea de a soluţiona aceste conflicte", se arată în motivarea Curţii.

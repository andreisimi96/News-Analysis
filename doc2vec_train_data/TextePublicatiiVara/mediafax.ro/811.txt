STIRILE ZILEI astăzi, 12:02
de: Roxana Rosu
Producătorul român de cosmetice Farmec Cluj modernizează ambalajele produselor Doina, brand cu o istorie de 50 de ani pe piaţa românească, şi extinde portofoliul pentru a se alinia la tendinţele de consum.
Producătorul român de cosmetice Farmec Cluj modernizează ambalajele produselor Doina, brand cu o istorie de 50 de ani pe piaţa românească, şi extinde portofoliul pentru a se alinia la tendinţele de   consum.
 „Doina este un brand de referinţă, atât pentru Farmec, cât şi pentru consumatorii noştri. Valoarea acestuia este conturată de istoria de peste cinci decenii, în care produsele Doina au făcut   parte din ritualurile de îngrijire personală a generaţii întregi de românce. Pentru a rămâne în topurile preferinţelor consumatorilor noştri fideli, dar şi pentru a  câştiga încrederea   tinerelor generaţii, am avut grijă să revitalizăm gama Doina, din punct de vedere design şi utilizare. De asemenea, ţinând cont de nevoile identificate în piaţă, am extins portofoliul Doina cu un   nou produs - Laptele cu ulei de gălbenele”, a declarat Aura Carabiber, Manager Produs Farmec.
Relansarea brandului presupune modernizarea ambalajelor, culoarea de bază rămânând mov, dar toate produsele au acum capace dotate cu flip-top. În ceea ce priveşte formulările produselor, brandul   Doina păstrează reţetele tradiţionale, de peste 50 de ani.
Farmec S.A. Cluj-Napoca comercializează produsele din portofoliu în aproximativ 30 ţări., iar în luna martie reţeaua cuprindea opt magazine Farmec, amplasate în Cluj-Napoca (3 magazine), Arad,   Braşov, Sibiu, Târgu-Mureş şi Timişoara şi 13 magazine Gerovital care se găsesc în Cluj-Napoca, Bucureşti (3 magazine), Constanţa, Timişoara, Craiova, Ploieşti, Suceava, Iaşi, Piatra Neamţ, Galaţi   şi Râmnicu Vâlcea.
Cu o istorie de 129 de ani, Farmec este princi­pa­lul pro­ducător ro­mân de cos­metice, un business care pentru anul aces­ta şi-a buge­tat o creş­tere   de 9% a ci­frei de afaceri, până la 214 mi­l. lei. Cea mai recentă mutare a companiei este pătrunderea pe segmentul de machiaj, cu vânzări totale de sute de milioane de euro. Compania   are în portofoliu branduri precum Gerovital şi Farmec, ambele pe segmentul de cosmetică şi îngrijire. Pe cel al produselor de curăţenie sunt active Nufărul şi Triumf.
În 1995, compania a fost privatizată prin metoda MEBO, astfel că angajaţii au devenit proprietarii Farmec. Una dintre cele mai importante colaborări din istoria Farmec a fost cea cu prof. dr. Ana   Aslan, rezultatul fiind lansarea în urmă cu mai bine de 50 de ani la nivel mon­dial a primelor produse anti-aging româneşti.
Românii cheltuie anual circa 800 mil. euro pe produse cosmetice şi de îngrijire, banii fiind împărţiţi de companii locale precum Farmec Cluj-Na­poca sau Cosmetice Plant, de nume   internaţio­nale precum L’Oreal sau Beier­sdorf (Nivea) şi de companiile de vânzări directe - Avon sau Anway - cu o poziţie puternică pe piaţa din România, potrivit datelor existente.
Pentru piaţa locală de produse cosmetice şi de îngrijire, anul trecut a fost printre cei mai buni de până acum, cu creşteri susţinute şi cu o schimbare semnificativă a comportamentului de consum,   mai exact românii nu se mai ghidează după preţ, ci caută produse mai scumpe şi totodată mai eficiente. 

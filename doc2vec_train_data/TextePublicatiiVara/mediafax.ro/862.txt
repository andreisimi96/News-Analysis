de: Octavian Vasilescu
Federaţia Română de Tenis de Masă (FRTM) anunţă organizarea tragerii la sorţi pentru Campionatul European de Tenis de Masă STAG, Juniori.
Evenimentul are loc joi, 14 iunie 2018, de la ora 11.30, în sala de conferinţe a Hotelului Berthelot (adresa: str. General Berthelot, nr. 9, Bucureşti). Participă la tragerea la sorţi următorii   oficiali: Richard Scruton, Secretarul General al Federaţiei Europene de Tenis de Masă (ETTU), Sandra Deaton, Preşedinta Comitetului pentru Tineret al ETTU, Dimosthenis Messinis, Manager Competiţie   în cadrul ETTU, Igor Heller, Peşedintele Comitetului pentru Clasament al ETTU, Cristinel Romanescu, Preşedintele FRTM, Adriana Zamfir, Secretar General, şi Beatrice Romanescu, Director Competiţie.
În urma rezultatelor evenimentului, jucătorii vor afla ce culoar vor avea până în finale: „depinde ce tragere avem” – cum se spune în lumea noastră, a tenisului de masă.
Campionatul European de Tenis de Masă pentru Juniori va avea loc la Cluj-Napoca, în perioada 15-24 iulie 2018. Competiţia va reuni la start peste 1.200 de participanţi din 48 de ţări, printre care   se vor număra, desigur, şi juniorii noştri, multipli medaliaţi la Campionatele Europene şi Mondiale din fiecare an: Andreea Dragoman, Elena Zaharia, Cristian Pletea sau Rareş Şipoş, tineri care   continuă lunga şi bogata tradiţie a tenisului de masă românesc.

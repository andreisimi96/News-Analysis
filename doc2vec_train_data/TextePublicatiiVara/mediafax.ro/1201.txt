SOCIAL astăzi, 10:31
de: Florin Zafiu
Poliţiştii au organizat, luni, patru percheziţii la o grupare infracţională care ar fi prejudiciat bugetul de stat cu suma de 550.000 euro prin neplata taxelor şi impozitelor, acţiunea desfăşurându-se în Capitală şi în judeţele Ilfov şi Teleorman.
În urma descinderilor au fost aduse la sediul Inspectoratului de Poliţie Ilfov (IPJ) pentru audieri şapte persoane.
"În urma cercetărilor efectuate, s-a stabilit că, în perioada februarie-aprilie 2016, o societate având ca obiect de activitate reciclarea deşeurilor, controlată de trei persoane cu vârste cuprinse   între 30 şi 40 de ani, şi ar fi înregistrat în contabilitate cheltuieli şi servicii fictive, iar în acest fel si ar fi diminuat artificial obligaţiile fiscale datorate bugetului de stat", se arată   într-un comunicat de presă al IPJ Ilfov.
Acţiunea s-a desfăşurat cu sprijinul poliţiştilor din cadrul Serviciului de Acţiuni Speciale – Ilfov şi a Inspectoratului de Poliţie a Judeţului Teleorman.

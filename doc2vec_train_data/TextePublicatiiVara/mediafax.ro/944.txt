de: Teodora Marinescu
Premierul canadian Trudeau a declarat, fiind întrebat de un parlamentar conservator dacă ia în considerare reintroducerea vizelor pentru români, având în vedere activitatea criminală a unor grupuri, că se va asigura că nimeni nu va abuza de politica abordată de Canada privind imigraţia.
Un raport al serviciilor canadiene de informaţii, publicat miercuri de agenţia Global News, sugerează o creştere a activităţii grupurilor de crimă organizată, formate din români, care vizează   Canada.
"Va reintroduce Guvernul canadian vizele pentru români şi va ţine Canada în siguranţă?" a întrebat parlamentarul conservator Michele Rempel.
"Continuăm să discutăm cu Guvernul român pentru a ne asigura că sistemul nostru funcţionează. Lucrăm cu ei chiar acum pentru a găsi modalităţi de a ne asigura că grupurile de crimp organizată şi   altii nu abuzează sistemul Canadei. Este un lucru pe care îl luăm în serios", a declarat Trudeau.

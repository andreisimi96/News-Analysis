LIFE-INEDIT astăzi, 16:30
de: Ana Obretin - Mediafax
Jamie Foxx este acuzat de o femeie că a lovit-o cu penisul peste faţă, incidentul având loc în urmă cu aproape 16 ani, iar actorul califică afirmaţia drept "o minciună absurdă", potrivit tmz.com.
Presupusul atac a avut loc în Las Vegas, în 2002.
Potrivit poliţiei americane, reclamanta a declarat, săptămâna trecută, că ea şi o prietenă participau la o petrecere organizată la locuinţa lui Jamie Foxx, când acesta a încercat să facă sex oral   cu ea, lucru pe care femeia l-a refuzat. Femeia spune că, după ce l-a refuzat, acesta a lovit-o cu penisul peste faţă.
Femeii i s-a spus apoi să plece, iar ea a mers la un spital, a doua zi după incident, pentru a primi tratament, întrucât a avut un atac de panică sever.
O anchetă a fost deschisă în acest caz, însă fapta ar putea fi considerată prescrisă, având în vedere timpul scurs de la incident.
Avocatul actorului a declarat pentru tmz.com că acesta neagă fapta şi chiar a depus o plângere pentru răspândirea de informaţii false.
Jamie Foxx a câştigat premiul Oscar în 2005, pentru rolul titular din filmul biografic "Ray", în care l-a interpretat pe Ray Charles. Actorul a mai jucat în "Dreamgirls", "Regatul" şi musicalul   "Soloist", bazat pe povestea adevărată a unui geniu muzical, Nathaniel Ayers, care s-a îmbolnăvit de schizofrenie şi a ajuns să cânte la vioară şi violoncel pe străzi. De asemenea, el a lansat două   albume muzicale, "Unpredictable" şi "Intuition".

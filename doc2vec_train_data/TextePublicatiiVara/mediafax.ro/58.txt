Interactive Central and Eastern Europe Festival – pe scurt, iCEE.fest – va prezenta la Bucuresti având pe cele 7 scene speakeri de la companii precum Facebook, Google, The New York Times, Shazam, CNN sau Netflix cele mai noi tendinţe în digital si tehnologie
Anul acesta, organizatorii propun nu mai puţin de 9 linii principale de conţinut – agenda completă e aici -  si aproape 200 de reprezentanţi ai unor mari companii care vor susţine prezentări   si workshopuri, la care se adaugă speakeri si traineri independenţi, cunoscuţi în întreaga lume.
Printre ei: Gerd Leonhard, autorul celebrei cărţi “Technology vs. Humanity”, David Scheider, co-autor al comediei “The Death of Stalin”, futuristul Simon Gosling, Brian Wong, cel mai tânăr   antreprenor din digital & tech care a primit finanţare si autor al cărţii “The Cheat Code”sau Grant Sabatier – un milionar in bitcoin si promotor al metodelor alternative de economisire. Dar si   mulţi alţii, listaţi aici.
Cele 9 linii de conţinut, despre care puteţi citi detalii aici, sunt:
1. Disruption by Tehnology – despre cum tehnologia schimbă modelele de business
2. VR/AR & Creativity – campanii virale spectaculoase si proiecte VR în experienţă de cinema
3. Advertising & Marcom – cele mai noi tendinţe în comunicarea comercială online
4. Digital Content & AdTechnology – provocările la care sunt supusi producătorii de conţinut si cum pot isi pot monetiza traficul într-o industrie dominată de Google si Facebook
5. eCommerce & Retail – linie dedicată celor care vând online produse si servicii
6. Fintech, Blockchain & Cryptocurrencies – o scenă separată dedicată lumii financiar-bancare si a noilor tehnologii din domeniu
7. eHealth & MedTech – transformările aduse de digital în medicină si relaţia cu pacienţii, în parteneriat cu prestigiosul program Stanford Medicine X
8. Tech & Democracy – despre impactul tehnologiei în comunicarea publică si politică, în parteneriat cu Majoritas
9. Startups & Investments – o scenă dedicată antreprenorilor, fondurilor de investiţii si startupurilor
Pe lângă partea “serioasă”, ca de obicei, iCEE.fest e presărat de momente de stand-up comedy susţinute de actorul si comediantul britanic Jeff Leach, care e gazda festivalului, precum si de   concerte susţinute de Arme, The Mono Jacks sau Suie Paparude, care se vor desfăsura în “The Summer Playground” – zona de socializare si distracţie a festivalului.
Interactive Central and Eastern Europe Festival se desfăsoară la Bucuresti peste exact două săptămâni, pe 14 si 15 iunie.
Lista biletelor disponibile este aici. Preţurile se vor majora vineri, 1 iunie. Pentru elevi si studenţi accesul se poate obţine gratuit, prin înscrierea la Bursele iCEE.fest, aici.
Care e atmosfera si ce cred speakerii care au fost la festival în anii trecuţi puteţi vedea, în doar 90 de secunde, în clipul de mai jos:
Festivalul este organizat în parteneriat cu Orange si are printre susţinători BCR, Glo, Nissan, Kaufland, mPlatform, VTex, ENEL, Medlife, Freewheel / Comcast, Nescafe Dolce Gusto, Coca-Cola si alţi   parteneri.

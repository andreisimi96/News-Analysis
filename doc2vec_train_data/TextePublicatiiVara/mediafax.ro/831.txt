de: Departamentul Corespondenţi - Mediafax
Administraţia Naţională de Meteorologie (ANM) a emis, miercuri după-amiaza, o atenţionare cod portocaliu de furtună pentru judeţul Caraş-Severin, valabilă pentru următoarea oră.
Potrivit ANM, atenţionarea a fost emisă pentru mai multe localităţi din judeţul Caraş-Severin şi pentru zona de munte, la peste 1.800 de metri altitudine.
Se vor semnala averse de ploaie ce vor avea caracter torenţial şi care vor cumula 35 - 40 de litri pe metrul pătrat, grindină de dimensiuni medii, frecvente descărcări electrice, intensificări ale   vântului care pot avea aspect de vijelie.
Atenţionarea este valabilă până la ora 16.00.

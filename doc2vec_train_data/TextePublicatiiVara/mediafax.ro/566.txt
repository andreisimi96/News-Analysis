de: Departamentul Corespondenţi - Mediafax
Traficul feroviar este blocat, duminică, între staţia Drăgăşani şi halta Călina, judeţul Vâlcea, după ce un tren a lovit un autoturism al cărui şofer nu s-a asigurat când traversa calea ferată.
Potrivit Centrului Infotrafic, din cauza unui accident în care au fost implicate un tren şi un autoturism, circulaţia feroviară este oprită pe secţia de cale ferată 201, la kilometrul 242+00, între   staţia Drăgăşani şi halta Călina, în judeţul Vâlcea.
Un autoturism al cărui şofer nu s-a asigurat la o trecere la nivel cu calea ferată, a fost lovit de un tren de marfă.
În urma impactului nu s-au înregistrat victime.

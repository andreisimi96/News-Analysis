Preşedintele Rusiei a ţinut un discurs de aproximativ trei minute, la festivitatea de deschidere a Campionatului Mondial, pe stadionul Luzhniki din Moscova, înaintea partidei inaugurale, Rusia - Arabia Saudită
LIVE Campionatului Mondial 2018 | Vladimir Putin: Fotbalul uneşte, indiferent de limbă sau rasă | VIDEO (Imagine: fifaworldcup2018openingceremony.com)
"În numele poporului rus, întâmpin toţi fanii prezenţi, la fel pe cei de care ne urmăresc din faţa televizorului şi pe internet. Salut întreaga familie a fotbalului prezentă la acest turneu   planetar. Acest demers sportiv extraordinar e găzduit de Rusia pentru prima oară. Ruşii iubesc fotbalul, a fost dragoste la prima vedere de la primul meci jucat aici în 1827. Am muncit mult pentru   a putea să ne ridică la înălţimea acestui eveniment şi pentru a întâmpina membrii lumii fotbalistice aşa cum trebuie.
Ne bucurăm de prezenţa fanilor din toate oraşele Rusiei. Fotbalul are miliarde de fani pe toate meridianele şi, de fapt, oriunde trăiesc oameni avem fotbal. Acest sport ne aduce împreună într-o   singură familie. Marea putere a fotbalului uneşte, indiferent de limbă sau rasă. E datoria noastră să păstrăm această unitate. Doresc succes echipelor şi o experienţă de neuitat fanilor din lumea   întreagă. Bine aţi venit în Rusia!", a spus Putin.
Gianni Infantino, preşedintele FIFA, a declarat: "Dragi prieteni, bine aţi venit la Cupa Mondială din Rusia. De astăzi, pentru o lună, fotbalul va cuceri Rusia, şi de aici fotbalul va cuceri   întreaga planetă. Mulţumim domnului Putin, mulţumim Moscova, mulţumim Rusia!"

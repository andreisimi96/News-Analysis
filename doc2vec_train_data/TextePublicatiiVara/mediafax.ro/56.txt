Departamentul Social - Mediafax
Circulaţia pe Autostrada Bucureşti - Pitreşti este complet blocată, joi, pe sensul către Capitală după ce o maşină şi un camion s-au ciocnit. În urma impactului, o persoană din autoturism a fost rănită.
TRAFIC blocat complet pe A1 după un ACCIDENT.O persoană a fost rănită
"Pe Autostrada A1 Bucureşti - Piteşti, la kilometrul 23, pe sensul de mers către Bucureşti, a avut loc un accident rutier, în care au fost implicate un autoturism şi un autocamion. Cauza   producerii a fost nepăstrarea distanţei de siguranţă, iar în urma impactului a rezultat o victimă din autoturism", transmite Centrul Infotrafic din Inspectoratul General al Poliţiei Române.
Circulaţia rutieră este oprită total, pentru acordarea de îngrijiri medicale şi pentru efectuarea cercetării locului faptei.
Valorile de trafic sunt ridicate.

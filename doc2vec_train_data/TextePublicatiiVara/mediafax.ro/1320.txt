Teodora Marinescu , Mediafax
Fostul premier ucrainean şi actual lider al formaţiunii politice Batkivşcina, Iulia Timoşenko, a anunţat miercuri că intenţionează să candideze la alegerile prezidenţiale, care vor avea loc în primăvara anului 2019, relatează site-ul agenţiei Tass.
"Da, voi candida la preşedinţie", a răspuns ea într-un interviu postat pe pagina personală de Facebook
Timoşenko a afirmat că este sigură că o să câştige şi că imediat după victoria ei va "declara un referendum pentru reformarea Guvernului".
"Aş putea fi ultimul preşedinte pe care îl alegeţi, dar după, oamenii vor alege un cancelar. Veţi putea alege autorităţile şi astfel va începe o nouă eră a dezvoltării, aşa văd eu situaţia", a   adăugat Timoşenko.

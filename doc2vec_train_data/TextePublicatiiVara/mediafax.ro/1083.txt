de: Ana Petrescu
Preşedintele PMP, Traian Băsescu, a declarat sâmbătă, la Congresul PMP, că e nevoie ca procurorii să nu intră în subordinea partidelor şi şi-a imaginat un scenariu în care ministrul Justiţiei ajunge, de exemplu, Viorica Dăncilă.
"Justiţia nu mai e ce era în 2004, deşi este şi ea cu bune şi cu rele. Nu mai e la nivelul în care se stabilea în Kiseleff. Legislaţia trebuie modificată în aşa fel încât abuzurile să nu mai   fie posibile, iar un procuror care falsifică probe să fie tras la răspundere, dar nu trebuie puşi sub control politic nici procurorii, nici judecătorii. Avem de dat o bătălie teribilă pentru ca   numire de procurori să nu revină la partide. Decizia care face din Ministrul Justiţiei un şef al Preşedintelui României este. Azi e Tudorel Toader ministrul Justiţiei, dar dacă devine Dăncilă   ministrul Justiţiei, dacă vine fata de la sport ministrul Justiţiei, vă imaginaţi unde se stabilesc numirile de procurori.
O să ne trezim cu procurori stabiliţi de Dragnea, o să ne trezim când unui   om politic I se face un dosar, vine Dragnea şi spune schimbă procurorul pentru ca omul meu de la Cucuieţi să nu fie anchetat", a spus Traian Băsescu, la Congresul PMP.
Fostul preşedinte a afimat, la congresul în care îşi anunţă retragerea, că va da sfaturi conducerii PMP şi pe viitor, dacă i se va cere, deşi recunoate că a mai avut şi eşecuri.
"Sunt foarte mulţi oameni simpli care s-au lovit de incorectitudine. S-au luptat zeci de ani pentru un moştenitor. Ne trebuie o justiţiei în care oamenii să i se adreseze cu deplină încredere.   Acestea sunt câteva elemente pentru care eu am luptat, dar nu am terminat, iar voi va trebui să continuaţi. Voi fi un om pe care oricând conducerea partidului să îl poată consulta, întreba. O să   spun o părere pe care s-o folosească când e bună. E adevărat în multe ideile mele sunt genial, dar am şi eşecuri. Din păcate nu s-a născut niciun geniu în politica românească după Revoluţie. Să   sperăm că o să apară acest geniu de care România are nevoie", a mai afirmat Băsescu.

de: Marinela Sarbu
Marea Britanie doreşte consolidarea relaţiilor de politică externă şi securitate cu Uniunea Europeană prin intermediul unui ”posibil acord de cooperare” şi este deschisă să participe la o forţă de intervenţie în situaţii de criză, a declarat un înalt oficial al Guvernului britanic, conform Reuters.
Marea Britanie a fost deschisă să participe alături de Uniunea Europeană la o forţă de intervenţie în situaţii de criză, după Brexit, depinzând de detaliile-cheie, a declarat pentru publicaţia   germană Frankfurter Allgemeine Zeitung, David Lidington, secretar în cadrul biroului premierului Theresa May.
Aceste detalii ar include asigurarea controlului Londrei asupra oricărei detaşări a trupelor britanice, a adăugat acesta.
Marea Britanie va încerca să-şi formalizeze viitoarea politică externă, securitate şi cooperare militară printr-un acord cu UE, a completat Lidington.
Întrebat dacă personal este în favoarea acestor noi forme de colaborare între Marea Britanie şi Uniunea Europeană, Lidington le-a spus jurnaliştilor: ”Dacă UE îşi orientează întotdeauna privirea   către negocierea acordurilor cu alte state există riscul ca în final să rezulte o mai puţină securitate pentru toată lumea”.

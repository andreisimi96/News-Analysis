Revista Business Magazin premiază în această seară, zece tineri manageri care fac performanţă în afaceri, în cadrul Galei Tineri Manageri de Top, eveniment care celebrează excelenţa în mediul de business.
Business Magazin premiază zece tineri manageri de succes din România
Gala Business Magazin aduce pe scenă, pentru al 13 an consecutiv, o nouă serie de tineri care au avut o evoluţie spectaculoasă şi au adus în prim-plan viziunea noii generaţii din business-ul   românesc, cea care ar putea dicta creşterea economică în următorii ani.
Deşi toţi cei 100 de tineri manageri, fie executivi din companii multinaţionale sau antreprenori sunt câştigători, în cadrul evenimentului, Business MAGAZIN a acordat zece premii, pentru:
Laurenţiu Ispir, partner, Oresa Ventures
Romulus Oprica, senior researcher şi fondator, Brandberry
Diana Nedea, proprietar, Diane Marie
Andrei Ion, managing director, CEB/SHL Talent Assesment
Răzvan Nica, director general, BuildGreen
Anemari Ionescu, head of business & platform solution, Atos România
Florinela Cîrstina, director spital & quality and regulatory medical director, Medicover
Ştefan Buciuc, director executiv, direcţia social banking, BCR
Phillipp Tippel, director zona de producţie Moldova Sud, Divizia Upstream, OMV Petrom
Vlad Valeriu Iftime, director general, Vestra Industry
Gazdele evenimentului au fost Cristian Hostiuc, Ioana Matei şi Bogdan Angheluţă, care au prezentat poveştile de succes ale celor care au schimbat în bine cursul afacerilor pe care le conduc în   vremuri dificile.
Business Magazin premiază în fiecare an managerii şi antreprenorii cu vârsta de până în 40 de ani care au atins performanţa în afaceri şi s-au remarcat în domeniul în care activează. 1.300 de   tineri manageri de succes au fost prezentaţi de-a lungul a 13 ani în cataloagele 100 de Tineri Manageri de Top.
Prin această iniţiativă echipa de profesionişti Business Magazin selectează şi promovează tinerii managerii care conduc astăzi unele dintre cele mai importante afaceri din România şi care vor   reprezenta cel mai bine mediul de business în următorii zece ani.
Catalogul 100 Tineri Manageri de Top este unul dintre cele mai longevive produse de pe piaţa presei de business şi reprezintă miza redacţiei că tinerii lideri pot schimba economia în bine. Şi - de   ce nu? - întreaga ţară.

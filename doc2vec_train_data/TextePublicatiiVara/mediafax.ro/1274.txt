Marea Mediterană se transformă într-o capcană periculoasă din cauza deşeurilor din plastic. Niveluri record de poluare cu microplastice ameninţă speciile marine şi sănătatea umană, avertizează un nou raport WWF, publicat săptămâna trecută, scrie descopera.ro.
Raportul WWF „Eliberarea din capcana plasticului: salvarea Mediteranei de la poluarea cu plastic"  oferă informaţii cu privire la efectele dramatice pe care le au utilizarea excesivă a   plasticului, gestionarea defectuoasă a deşeurilor din plastic şi turismul de masă asupra uneia dintre cele mai vizitate regiuni din lume.
Europa produce cele mai multe deşeuri din plastic din lume, după China
Folosind cele mai recente date ştiinţifice privind utilizarea materialelor plastice în Europa şi numeroasele moduri în care acestea afectează viaţa marină, raportul prezintă în detaliu acţiunile   urgente pe care instituţiile, companiile şi cetăţenii trebuie să le facă pentru a se asigura ca deşeurile din plastic nu ajung în mare.  
Astăzi, plasticul reprezintă 95% din deşeurile care plutesc în Marea Mediterană şi care acoperă plajele sale.

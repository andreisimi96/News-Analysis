de: Teodora Marinescu
Noul premier al Italiei, Giuseppe Conte, a declarat vineri că este de acord cu ideea preşedintelui american Donald Trump privind reintegrarea Rusiei în Grupul ţărilor puternic industrializate, relatează site-ul agenţiei Reuters.
"Sunt de acord cu preşedintele Trump. Rusia ar trebui să fie reintegrată în G8. Este în interesul tuturor", a declarat Cotne într-un mesaj postat pe platforma de microblogging Twitter.
Noul Guvern italian, susţinut de partidele Mişcarea Cinci Stele (M5S, eurosceptică) şi Liga Nordului (extremă-dreapta), a sugerat deja că ar putea să adopte o poziţie pro-rusă în politica sa   externă, cerând ridicarea sancţiunilor economice care au fost impuse Moscovei.
Săptămâna trecută, Giuseppe Conte, candidatul propus de partidele Mişcarea Cinci Stele şi Liga Nordului pentru funcţia de premier, a fost de acord să formeze o coaliţie guvernamentală.

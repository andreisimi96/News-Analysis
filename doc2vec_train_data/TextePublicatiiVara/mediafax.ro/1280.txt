de: Teodora Marinescu
Cel puţin doi bărbaţi au murit în urma atacului armat produs luni seară în oraşul Malmo, situat în sudul Suediei, a anunţat poliţia printr-un comunicat publicat marţi, relatează site-ul agenţiei Reuters.
Cei doi, în vârstă de 18 şi 29 de ani, au ajuns la spital, cu alte patru persoane rănite, însă au murit în timpul nopţii.
Nu există nicio dovadă că atacul ar fi fost un act terorist, iar autorităţile nu au reuşit încă să aresteze pe nimeni, a declarat purtătoare de cuvânt a poliţiei Maya Forstenius.
"Tratăm acest incident ca pe unul izolat, limitat doar la aceste persoane rănite", a adăugat ea.
Incidentul armat a avut loc luni seară în zona Drottninggatan, situată în centrul oraşului suedez Malmö, informează publicaţia Sydsvenskan.
Martori citaţi de publicaţia Aftonbladet au declarat că au fost trase 15-20 de focuri cu o armă semiautomată.

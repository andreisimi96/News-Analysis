Uriaşul judoka român Daniel Natea şi-a mai asigurat o clasare pe podium la o competiţie internaţională. Sportivul legitimat la CS Dinamo a obţinut medalia de argint la Openul European de la Belgrad, în cadrul categoriei +100 kg.
Daniel Natea a câştigat trei meciuri şi a pierdut unul singur, în finala cu sârbul Zarko Culum. Natea a cucerit săptămâna trecută aurul la Openul European de la Madrid.
Tot la Belgrad a mai cucerit bronzul şi Radu Valentin la categoria 100 kg.

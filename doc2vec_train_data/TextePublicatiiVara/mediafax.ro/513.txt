de: Gabriel Pecheanu
Preşedintele executiv al PMP, Eugen Tomac, a scris, sâmbătă, pe Facebook, că premierul Dăncilă şi PSD  protestează în Piaţa Victoriei împotriva Guvernului PSD şi că, după 10 ani au trăit din “Jos Basescu”, acum nu mai au pe cine găsi vinovat şi se lupta cu insitutitiile statului, conduse tot de ei.
”PSD este de şase ani la putere, are majoritatea în parlament şi conduce guvernul. Să ieşi după 6 ani in stradă, în faţa Guvernului, pentru a protesta, arată cât de disperaţi sunt. 10 ani au trăit   din “Jos Basescu”, iar acum, pentru ca nu mai au pe cine găsi vinovat, se lupta cu insitutitiile statului, deşi toate sunt conduse de către ei. Un duşman imaginar doar PSD putea crea şi culmea,   majoritatea votanţilor lor chiar asta cred, ca PSD nu creează locuri de muncă, autostrăzi, spitale, scoli moderne pentru ca nu-i lasă statul paralel. Dăncilă şi PSD protestează în Piaţa Victoriei   împotriva Guvernului PSD”, a scris Eugen Tomac pe pagina sa de Facebook.
Partidul Social Democrat (PSD) a anunţat că, sâmbătă, 9 iunie, va organiza, în Piaţa Victoriei, între orele 20.00 şi 22.00, un miting împotriva abuzurilor.

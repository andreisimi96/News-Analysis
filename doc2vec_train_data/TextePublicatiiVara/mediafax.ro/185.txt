Procurorul special Robert Mueller l-a acuzat pe Paul Manafort, fost director al echipei de campanie a lui Donald Trump, că ar fi încercat să influenţeze doi potenţiali martori înainte de proces, încălcând astfel condiţiile eliberării sale pe cauţiune, relatează site-ul agenţiei Dpa şi postul BBC.
Mueller, care este investigat pentru conexiunile pe care le avea cu Rusia în timpul campaniei electorale a lui Donald Trump, ar fi încercat să contacteze martorii prin telefon şi cu ajutorul unui   serviciu de mesagerie care foloseşte coduri de criptare.
Mueller a anunţat că astfel Manafort a încălcat una din condiţiile eliberării sale înainte de proces, iar echipa sa a cerut ca fostul director al echipei de campanie a lui Donald Trump să fie din   nou reţinut, se arată într-un document al procurorului special.
Manafort înfruntă mai multe acuzaţii privind relaţiile sale cu Viktor Ianucovici, fostul preşedinte al Ucrainei şi un aliat al guvernului rus. Acuzaţiile implică spălare de bani, fraude bancare şi   evaziune fiscală.
Acesta ar fi participat, în iunie 2016, la o întâlnire cu fiul preşedintelui Trump, Donald Tump Jr., Jared Kushner şi un avocat rus.

Mascota Lacului Sfânta Ana, Ursul Șoni, care a atacat o turistă în timp ce aceasta încerca să își facă un selfie cu animalul sălbatic, nu va fi împușcat. Soluția comunicată de Ministerul Mediului este relocarea într-o rezervaţie specială pentru urși.
Citiți și:   Decizie scandaloasă: un urs ar putea fi împușcat pentru că a rănit o turistă care voia să-și facă un selfie
De acum, cei care ajung la Lacul Sfânta Ana din Harghita vor putea să mai facă poze doar cu peisajele frumoase, nu şi cu vedeta zonei, ursul Şoni. Animalul cu care toţi turiştii se pozau a plecat din rezervaţie. Ursul începe o nouă aventură şi va avea acum o viaţă liniştită la sanctuarul Liberty din Zărneşti. Cel mai mult îi va lipsi, probabil, mâncarea pe care o primea de la turişti.
- Ăsta e cel de anul trecut care era cu maică-sa. A rămas fără mamă. Ei nu se dezvoltă aşa bine.
Citiți și:   VIDEO. Ursul care fură rucsacul unui turist
„Din păcate, este, însă, iar o viaţă distrusă, pentru că acest urs nu se poate reloca în pădure, deoarece timp de mai bine de un an a fost hrănit cu napolitane, cu banane, cu suc, cu bere, cu fel de fel. S-a învăţat cu omul, deci oriunde ar fi dus ar căuta prezenţa omului, pentru că ştie că omul i-a dat de mâncare”, explică Cristina Lapis, de la Asociația „Milioane de prieteni”.
Şoni este cel de-al 101-lea locatar al rezervaţiei. Aici va sta pentru tot restul vieţii, pentru că autorităţile spun că are un comportament deviant şi nu se mai poate obişnui cu viaţa din sălbăticie.
„Eşti cam supărat. Dar mai bine pentru tine. Acum totul e nou pentru el. Ce ştie el, săracul. S-a trezit într-o cuşcă”, spune Cristina Lapis.
- E blânduţ aşa, constată managerul rezervației de la Zărnești.
- Îi dăm un pic de apă? Adu un pic de apă, că asta e cel mai important, spune Cristina Lapis.
A fost tranchilizat şi, după un drum de mai bine de două ore, a ajuns în siguranţă la rezervaţie. Aici va sta o săptămână în carantină, după care va fi eliberat alături de semenii lui. Apoi, va primi şi un nume nou.
„O să te botezăm Emil, ai auzit?”, îi spune Cristina Lapis.
„Va fi sterilizat, apoi va fi mutat într-o zonă în care va face contact cu gardul electric pentru că el n-a avut contact cu aşa ceva apoi va fi mutat în ţarcul junior”, explică Florin Ticușan, managerul rezervației de la Zărnești.
Şoni este al patrulea urs care ajunge în ultima lună la rezervaţia de la Zărneşti. Alte două ursoaice au ajuns aici după o viaţă de peste 20 de ani în grădini zoologice, dar şi un pui de doar 2 luni, care a rămas fără mamă.
Citiți pe această temă: 

Un avion al companiei Ryanair a fost lovit de o aeronavă Primera Air, pe pista aeroportului Stansted, din Londra. Avionul Ryanair era plin cu alegători irlandezi care se întorceau acasă pentru ca să voteze în referendumul cu privire la avort. Incidentul, descris de către companie drept unul „minor”, a provocat o întârziere a pasagerilor, însă nicio persoană nu a fost rănită, relatează The Associated Press, citat de News.ro. 
Ryanair a anunţat că o aripă de mici dimensiuni a unui avion Primera, care efectua un zbor către Malaga, a tăiat coada unui avion de pasageri care-i apaţine şi care staţiona pe Aeroportul Stansted, la nord-est de Londra.
Aeroportul a catalogat  drept ”minor” incidentul, care a avut loc la ora locală 9.15 (11.15, ora României). Mii de cetăţeni irlandezi se întorc acasă să voteze într-un referendum cu privire la o liberalizare a avortului.
Însoțitorii de zbor au declarat pentru The Independent că pasagerii aflați în aeronavă nu s-au panicat și că și-au păstrat calmul.
„Drept măsură de precauție, operațiunile pe pistă au fost suspendate, însă acum au fost reluate toate zborurile”, a declarat purtătorul de cuvânt al aeroportului Stansted.

O vânzătoare de la un magazin alimentar din Arad a trecut prin clipe cumplite, după ce a fost atacată de un client furios că înghețata pe care voia să și-o cumpere era prea scumpă.
Bărbatul luase din frigider o cutie cu înghețată, dar când a aflat cât costă s-a enervat și a aruncat cutia. În momentul în care vânzătoarea l-a apostrofat, bărbatul s-a năpustit asupra ei și a început să o lovească cu pumnii, scrie Aradon.ro . 
Camerele de supraveghere instalate în magazin au surprins atacul. În imagini se vede cu agresorul încearcă inclusiv să o strângă de gât pe vânzătoare. Femeia nu se pierde însă cu firea, ripostează, îl trage de tricou și îl urmărește până afară, când acesta vrea să fugă.
Ulterior, femeia a chemat poliția și a depus plângere împotriva agresorului.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media

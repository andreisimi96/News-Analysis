Un ou pe zi ţine medicul departe. Este concluzia unui studiu recent , care spune că dacă mâncăm câte un ou în fiecare zi, nu vom mai face boli cardiace sau atac cerebral! Asta în ciuda faptului că medicii recomandă în general, mai ales în cazul persoanelor care au probleme cu colesterolul, să fim atenți la consumul de ouă și să nu mâncăm mai mult de două-trei pe săptămână.
Ouăle conţin niveluri ridicate de proteine, vitamine A, B şi D, precum şi luteină sau zeaxantină, antioxidanţi esenţiali pentru sănătatea ochilor. Totuşi, ani la rând au fost blamate pentru că ar avea un conţinut ridicat de colesterol şi, uneori, chiar şi salmonela. În 2007, un institut de stat din Marea Britanie sfătuia oamenii să se limiteze la consumul a maximum trei ouă pe săptămână.
Dar studiul realizat pe jumătate de milion de chinezi spune altceva. Dacă avem încredere în sursa de provenienţă, putem să mâncăm un ou în fiecare zi şi să ne reducem cu 26 la sută riscul de accident vascular şi cu 18 procente riscul de deces din cauza unei boli cardiace.
Pentru mai multe știri din domeniul științei și tehnologiei, urmăriți pe Digi24, în fiecare sâmbătă, de la 16:30, „Jurnalul de științe”, prezentat de  Teodora Safta . Arhiva emisiunii,  aici .
Puteți accesa, de asemenea, secțiunea specială Sci-Tech a site-ului  digi24.ro .

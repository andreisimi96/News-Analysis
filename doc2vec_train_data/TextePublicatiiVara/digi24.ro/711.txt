Un nou proiect privind adopţia este în dezbatere publică pe site-ul Ministerului Muncii. Potrivit documentului, timpul în care un copil ajunge să fie declarat adoptabil se reduce considerabil.
Nu mai sunt căutate rudele până la gradul IV, pentru a-şi da acordul.
Familiile care adoptă un copil cu handicap vor primi şi bani. Între 600 şi 900 de lei în funcţie de deficienţele şi vârsta copilului. Indemnizaţia va fi acordată lunar, până la 18 ani.
Statul va deconta şi cheltuielile pentru serviciile de reabilitare a copilului, în limita a 1.500 de lei pe an, dar şi banii pe care familia îi dă pe transport şi cazare în timpul procedurii de adopţie, în limita a 200 de lei pe zi de persoană.
Totodată, creşte şi valabilitatea atestatului de familie aptă pentru adopţie, de la 2 ani la 5 ani.

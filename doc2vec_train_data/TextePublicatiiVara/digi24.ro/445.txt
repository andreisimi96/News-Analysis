Meciul dintre Simona Halep și Alison Riske, din primul tur al Roland Garros, se va disputa azi, nu înainte de ora 20.45, pe arena Philippe-Chatrier. Halep-Riske va fi live text pe www.digi24.ro.
Halep - Riske va fi ultimul meci de pe arena Philippe-Chatrier, după întâlnirile Marin Cilic - James Duckworth, Rafael Nadal - Simone Bolelii (întrerupt luni din cauza ploii), Kristyna Plisova - Serena Williams şi Jeremy Chardy - Tomas Berdych.
Înainte de debutul la Roland Garros,  sportiva americană Alison Riske, numărul 83 mondial, a jucat la turneul de la Nurnberg, unde a ajuns până în finala pe care a pierdut-o în fașa suedezei Johanna Larsson, locul 59 WTA, cu scorul de 7-6 (4), 6-4.
Alison Riske a beneficiat la turneul din Germania de abandonul unei românce, Sorana Cîrstea, în sferturile de finală.
Simona Halep și Alison Riske s-au mai întâlnit de două ori până acum. Ambele meciuri s-au terminat cu victoria lui Halep.
Simona Halep începe săptămânile cu numărul 30 şi 31 pe locul I WTA, cu 7.270 de puncte, potrivit ierahiei publicate luni, valabilă pentru următoarele 14 zile. Viitorul clasament WTA va fi anunţat după încheierea turneului de Grand Slam de la Roland Garros, la care românca este principala favorită şi la care are de apărat cele 1.300 de puncte aferente finalei disputate anul trecut.
Pe locul al doilea se află daneza Caroline Wozniacki, cu 6.935 de puncte.

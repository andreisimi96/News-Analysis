Daneza Caroline Wozniacki, locul 2 WTA, a fost învinsă, luni, cu scorul de 7-6 (5), 6-3, de rusoaica Daria Kasatkina, locul 14 mondial, în optimile de finală ale French Open.
Baschet masculin, play-off, turul 3: CSU Oradea - Steaua (luni, 20:00, Digi Sport 2)
Kasatkina s-a impus după o oră şi 57 de minute şi după ce meciul fusese întrerupt duminică, din cauza întunericului, la scorul de 3-3, în setul secund. Ea va evolua în faza următoare cu americanca Sloane Stephens, locul 10 WTA.
În urma acestui rezultat, Simona Halep, care a trecut în sferturi, are nevoie de o calificare în semifinale pentru a reveni pe locul I WTA, în clasamentul live, poziţie ocupată acum de Wozniacki.
Dacă va pierde în sferturi, românca va pierde şi poziţia de lider WTA.
Dacă sportiva română va ajunge în semifinale la Roland Garros, locul I pe care îl va deţine mai poate fi ameninţat de spaniola Garbine Muguruza. Jucătoarea clasată pe locul 3 WTA va evolua, în optimi, cu ucraineanca Lesia Ţurenko, locul 39 WTA.
Simona Halep, locul I WTA, a învins-o, luni, cu scorul de 6-2, 6-1, pe belgianca Elise Mertens , locul 16 WTA, calificându-se pentru a treia oară în sferturile de finală ale French Open.
În faza următoare, Simona Halep va evolua cu germana Angelique Kerber, locul 12 WTA, sau cu jucătoarea franceză Caroline Garcia, locul 7 WTA.

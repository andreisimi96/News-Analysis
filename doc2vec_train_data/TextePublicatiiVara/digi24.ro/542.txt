Nu este suficient ca pesediştii să declare că vor să transforme Pilonul II de pensii, ci e nevoie de clarificări, de o argumentaţie şi să explice de ce o fac. Este obligaţia PSD să vină cu clarificări în acest sens, a declarat şeful statului, la sfârşitul unei dezbateri care a avut loc la Bookfest. 
Legi importante sunt schimbate prea des, iar schimbările nu sunt întotdeauna binevenite, a declarat miercuri preşedintele Klaus Iohannis, la sfârşitul dezbaterii de la Bookfest. Şeful statului s-a referit cu precădere la situaţia legii educaţiei. Oameni care folosesc cu dificultate chiar limba maternă se regăsesc la vârful politicii, a mai afirmat preşedintele, admiţând că face o aluzie, dar la "mai mulţi", nu la cineva anume.
Iohannis s-a referit totodată şi la situaţia Pilonului II de pensii: Faptul că PSD acum recunoaşte că va face modificări la Pilonul II este o veste proastă, foarte proastă. Este sfârşitul acestui mecanims, consideră Klaus Iohannis, şeful statului sugerând totodată că lucrurile tind să se petreacă, pe acest dosar, ca în Ungaria. 
Nu este suficient ca pesediştii să declare că vor să transforme Pilonul II de pensii, ci e nevoie de clarificări, de o argumentaţie şi să explice de ce o fac. Este obligaţia PSD să vină cu clarificări în acest sens, a mai arătat Klaus Iohannis. 
Peşedintele a inaugurat, miercuri, împreună cu ambasadorul SUA, Hans Klemm, salonul internaţional de carte Bookfest 2018. Statele Unite sunt anul acesta invitatul de onoare al evenimentului organizat de Ministerul Culturii şi aflat sub patronajul Preşedinţiei.
Alte declaraţii făcute de Klaus Iohannis în timpul dezbaterii de la Bookfest - AICI .

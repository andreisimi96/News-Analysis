Un echipaj SMURD aflat în misiune la Bucureşti a avut de luptat astăzi şi cu lipsa de civilizaţie. Un şofer a început să claxoneze salvatorii, supărat că blocaseră o stradă de un venise un apel de urgenţă.
-Băi, nesimţiţi mai sunteţi! Băi!!! Ai două locuri de parcare: unu acolo, unu în partea cealalată, nu să laşi 10 maşini să stea.
Şoferul nervos a ieşit din maşină şi a claxonat echipajul SMURD, apoi, după o scurtă aşteptare, a apăsat din nou pe claxon, deşi niciun alt conducător auto nu îşi arăta nemulţumirea. Şeful Departamentului pentru Situaţii de Urgenţă Raed Arafat a comentat imaginile pentru Digi24.
Raed Arafat: Erau în spatele lui şi alte maşini şi, aţi văzut, niciunul nu a reacţionat, toată lumea ştia că este o urgenţă, în afară de acest domn, care-i sugera pompierului să intre în parcare sau să parcheze, când dacă era mama lui sau tatăl lui atunci stătea şi calcula la secundă în cât timp ajung.

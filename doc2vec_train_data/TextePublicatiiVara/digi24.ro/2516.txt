EVALUARE NAȚIONALĂ 2018 . Elevii claselor a VIII-a susțin, miercuri, a doua probă de la evaluarea națională, cea de matematică, după ce luni au avut examenul la limba și literatura română .  Subiectele și baremul de corectare vor fi afișate pe site-ul pus la dispoziție de Ministerul Educației Naționale.
EVALUARE NAȚIONALĂ 2018 . Subiectele de la examen, dar și subiectul de rezervă, precum și baremele lor de corectare vor fi afișate aici , teoretic în jurul orei 14:00, după încheierea examenului la matematică.
EVALUARE NAȚIONALĂ 2018 .Ministerul Educaţiei a anunţat , luni, că, din motive tehnice ce ţin de găzduirea serverului, site-ul www.edu.ro nu poate fi accesat în permanenţă, dar organizarea şi desfăşurarea Evaluării Naţionale pentru elevii claselor a VIII-a nu sunt afectate de această problemă tehnică.
EVALUARE NAȚIONALĂ 2018.  Probele încep la ora 9:00, moment în care, în fiecare sală, vor fi distribuite subiectele. Accesul elevilor în săli este permis până la ora 8:30.
Timpul destinat elaborării unei lucrări scrise este de 120 de minute, din momentul în care s-a încheiat distribuirea subiectelor fiecărui elev.
Probele sunt monitorizate audio-video.
„Este interzisă introducerea în sălile de examen a unor obiecte precum ghiozdane, rucsacuri, sacoşe, poşete etc., candidaţii având obligaţia de a lăsa obiectele menţionate în sala de depozitare a obiectelor personale, stabilită de comisia din unitatea de învăţământ/ centrul de examen în acest scop. Candidaţii care refuză să depoziteze obiectele respective în sala desemnată de comisie în acest scop nu sunt primiţi în examen”, arată un comunicat al Ministerului Educației.
De asemenea, MEN precizează că este interzis accesul în săli cu orice fel de lucrări (manuale, dicţionare, notiţe, însemnări etc., care ar putea fi utilizate pentru rezolvarea subiectelor), precum şi cu orice mijloc electronic de calcul, de stocare de informaţii sau de comunicare: stick-uri de memorie, telefoane, tablete etc.
„Candidaţii trebuie să aibă asupra lor un act de identitate şi instrumente de scris cu cerneală sau pastă albastră pentru redactarea lucrărilor, creion negru pentru realizarea desenelor şi schemelor şi instrumente de desen la Matematică”, subliniază sursa citată.
Cazurile de fraudă şi tentativă de fraudă sunt sancţionate cu excluderea din examen şi acordarea notei 1.
Ministerul Educaţiei Naţionale pune la dispoziţie şi o linie TELVERDE pentru sesizarea eventualelor nereguli din cadrul Evaluării Naţionale. Astfel, numărul 0800801100 va fi disponibil în perioada 11 - 14 iunie, între orele 8,00 - 16,00, iar vineri, 15 iunie, între orele 8,00 - 14,00.
EVALUARE NAȚIONALĂ 2018. SUBIECTE MATEMATICĂ . Subiectele și baremul de corectare a lucrărilor vor fi afișate pe site-ul Ministerului Educației Naționale după încheierea probei, adică în jurul prânzului.
Le puteți consulta  AICI . 
Elevii au avut la dispoziţie  modele de subiecte  elaborate de Centrul Naţional de Evaluare şi Examinare. Subiectele sunt în strictă concordanţă cu programele de examen, au nivel mediu de dificultate şi posibilitatea de a fi rezolvate în 120 de minute.
Ce s-a dat anul trecut la evaluare la matematică
La  evaluarea națională 2017 , la proba de matematică, unul dintre exercițiile care i-a pus în dificultate pe elevi a fost cel de geometrie plană.  Vezi subiectele și rezolvarea lor  aici .
Cu toate acestea, au fost mult mai multe note de 10 la proba de matematică decât la cea de limba și literatura română.
În 2017, după rezolvarea contestațiilor , la Matematică 92.886 de candidaţi au avut note peste 5, iar lucrările a 4.450 de candidaţi au fost notate cu 10. La proba de Limba şi literatură română, 121.315 candidaţi (86,1%) au primit note peste 5. Dintre aceștia, 1.745 de candidaţi au primit nota 10.
La nivelul întregii țări, aproape 300 de elevi (297) au avut media 10 la evaluarea națională în 2017, iar dintre aceștia, 174 au avut media 10 de admitere la liceu (însemnând că au avut media 10 și la absolvirea gimnaziului).
În București au fost 112 elevi cu media 10 la examenul de evaluare națională 2017, iar 42 dintre aceștia au avut media de admitere la liceu 10.
Rata de participare la examenul de evaluare în 2017 a fost de 97,1%: 140.712 candidaţi prezenţi dintr-un total de 144.929 înscrişi. În 2018 s-au înscris ceva mai mulți candidați la examenul de evaluare națională: aproape 150.000 (150.310).
EVALUARE NAȚIONALĂ 2018 . Joi, 14 iunie, este programată proba scrisă la limba și literatura maternă pentru elevii minorităţilor naţionale.
Anul acesta elevii au avut un răgaz foarte scurt între încheierea cursurilor și începerea examenelor. Elevii de clasa a VIII-a au încheiat oficial cursurile vineri, 8 iunie, conform  structurii anului școlar . Cum celelalte clase ale ciclului gimnazial mai au încă o săptămână de școală, în multe instituții de învățământ orarul normal al elevilor a fost perturbat pentru a putea fi organizate probele evaluării naționale.
EVALUARE NAȚIONALĂ 2018 . Primele REZULTATE ale examenului de evaluare națională vor fi afișate în 19 iunie, până la ora 12:00, iar în aceeași zi se pot depune CONTESTAȚII în intervalul orar 14:00 - 19:00. Rezultatele finale vor fi afișate pe 23 iunie.
EVALUARE NAȚIONALĂ 2018. Evaluarea Naţională se desfăşoară, anual, într-o singură sesiune. Media generală obținută în cadrul „EN VIII” are o pondere de 80% în calculul mediei pe baza căreia se realizează admiterea în clasa a IX-a de liceu. Restul de 20 la sută este ponderea mediei generale de absolvire a claselor V - VIII.
EVALUARE NAȚIONALĂ 2018 .  Elevii de clasa a VIII-a au susţinut în perioada 5 - 7 martie simularea examenului de Evaluare Naţională.  Mai puţin de 50% dintre ei au obţinut media generală peste 5. 
La matematică, doar 33,1 % dintre elevi au reuşit să obţină o notă peste 5, iar la limba şi literatura română 63,1% au luat note mai mari sau egale cu 5.
La proba de Limba și literatura maternă, 82,6% dintre elevi au obţinut note peste 5. 
Procente semnificative (peste 60%) ale mediilor mai mari sau egale cu 5 au fost în Capitală şi în judeţul Cluj.
Notele obţinute la simulare nu se contestă şi nu se trec în catalog.

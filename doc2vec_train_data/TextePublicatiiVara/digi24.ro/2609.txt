Cea mai mare competiţie pentru sportul de amatori, Corporate Games , desfășurată în 28 țări de pe cele 5 continente, care programează întreceri la 20 sporturi, se desfăşoară anul acesta în perioada 22-24 iunie 2018, în București.
Sunt implicați peste 100 de arbitri și oficiali, toate marile arene sportive, de la Club Atletico Madrid la pista AMKART, și așteptăm 2000 de corporatiști din 60 de firme, majoritatea din România, dar și delegații din Israel, Bulgaria, Turcia și Marea Britanie.
Competiţiile încep sâmbătă, 23 iunie, dimineaţa, cu întrecerile la fotbal, baschet, volei, bowling, biliard, alergare, ciclism, Dragon Boat, karting, şah, tenis de masă, badminton, pescuit sportiv, fotbal-tenis şi tenis de câmp, tir, înot, kids corporate games, iar duminică continuă cu finalele celorlalte sporturi.
Pe terenurile de la Sud Arena, Atletico Madrid, Club IDM, Marshal Garden, Poligonul Iosif Sârbu, Broz Gunz, pista AMKART, Școala Ferdinand 1 şi Dinamo se vor întrece cei mai buni sportivi ai celor 60 de companii înscrise în competiţie pentru a cuceri cele 600 de medalii puse în joc.
Firmele cu cele mai bune rezultate vor fi premiate cu Trofeele Corporate Games , celebrând victoria spiritului de echipă.
Pe scurt, competiţia Corporate Games înseamnă :
• 20 sporturi
• 71 de competiţii (simplu, dublu, masculin, feminin şi grupe de vârstă)
• 60 de firme, companii şi multinaţionale
• 2000 participanţi

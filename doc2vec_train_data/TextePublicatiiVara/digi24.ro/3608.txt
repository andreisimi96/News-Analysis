"Dacă nu aș fi avut familia, și în primul rând pe Valentina, nu știu dacă și cum treceam." Aceasta a fost prima declarație pe care Cristian Borcea a făcut-o după ce și-a îmbrățișat iubita în fața Penitenciarului Jilava.
"Este cel mai greu departe de copii, departe de Valentina. Au fost patru ani și trei luni de sacrificii, de iubire, nu se putea fără iubire și sacrificii, sau sacrificii fără iubire," a declarat fostul acționar al Dinamo. Borcea a fost întâmpinat de iubita sa, Valentina Pelinel, în fața Penitenciarului Jilava.  
"Au fost niște ani foarte, foarte grei. În primul rând, trebuie să merg cel puțin o lună de zile la psihiatrie pentru că, să nu credeți că o perioadă așa lungă nu lasă urme. Am ajuns la patru medicamente psihotrope pe seară," a adăugat Borcea.
După această experiență, fostul acționar al Dinamo spune că a învățat să aprecieze mai mult oamenii din jur, să petreacă mai mult timp cu oamenii care i-au fost alături în momentele grele și să trăiască fiecare zi cum ar fi ultima.
Fostul acționar al Dinamo București Cristian Borcea a primit, luni, decizia definitivă a judecă torilor, care au hotărât să fie eliberat condiționat. Bocea este în detenție de mai bine de patru ani, a scris și cărți, a muncit în penitenciar, însă pânăacum nu reușise să îi convingă pe judecători că poate să plece mai devreme acasă.
Cristian Borcea avea de executat 6 ani și 4 luni pentru evaziune fiscalăîn dosarul Transferurilor.
Cristian Borcea este singurul condamnat în dosarul "Transferurilor de jucători" care a rămas încarcerat.
În 2 mai, Judecătoria Sectorului 4 i-a respins lui Borcea cererea de eliberare condiţionată, decizia instanţei nefiind definitivă.
A fost pentru a doua oară când Cristian Borcea a cerut eliberarea condiţionată. El a mai făcut o astfel de solicitare şi în 2017. Atunci, Judecătoria Sectorului 4 i-a admis cererea, dar Tribunalul Ilfov a decis, în octombrie, că fostul acţionar al Dinamo nu poate fi eliberat condiţionat şi că poate formula o nouă cerere după şase luni.
Cristian Borcea a fost încarcerat la Penitenciarul Jilava după ce a fost condamnat definitiv, în anul 2014, de Curtea de Apel Bucureşti, la şase ani şi patru luni de închisoare cu executare în dosarul "Transferurilor de jucători".

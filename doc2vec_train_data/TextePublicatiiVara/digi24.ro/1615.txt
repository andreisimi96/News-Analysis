13 ma&scedil;ini noi pentru polițiștii bihoreni
13 ma&scedil;ini noi pentru polițiștii bihoreni
Poliţiştii bihoreni au intrat în posesia a 13 maşini noi care le-au fost repartizate de Inspectoratul General al Poliției Române. Este vorba despre autoturisme Dacia Logan 0.9 TCE, dintre care o parte va ajunge la posturile rurale din judeţ.
foto: Poliţia Bihor
Maşinile primite miercuri sunt modele cu patru uşi, echipate cu motor pe benzină cu o capacitate de 900 cm cubi şi 90 de cai putere.
Toate cele 13 vehicule sunt inscripționate, au sirene şi girofaruri, prize pentru stații și acumulatori suplimentari. La acestea se adaugă un set de roți suplimentar cu pneuri de iarnă. Două dintre ele vor fi folosite de poliţiştii de la Serviciul Circulaţie, iar 11 vor fi repartizate la posturile rurale din Bihor.
„Autoturismele nou sosite în parcul auto al Poliției bihorene reduc deficitul de autovehicule de la nivelul structurilor operative, în dotarea cărora vor intra pentru a fi folosite în activităţile zilnice și vor conduce la creşterea capacităţii de acţiune şi a gradului de siguranţă al cetăţenilor”, a transmis comisarul Alina Dinu, purtătorul de cuvânt al Poliţiei Bihor.
Noile maşini au număre provizorii şi vor fi înmatriculate pe Inspectoratul de Poliție Județean Bihor.
Editor web: Adrian Laboş

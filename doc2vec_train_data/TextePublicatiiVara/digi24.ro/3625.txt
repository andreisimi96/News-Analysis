O tânără care strângea semnături pentru campania „Fără penali în funcții publice”, pe faleza din Ovidiu, a fost obligată de polițiști să părăsească zona, fiind amenințată că va fi băgată în dubă și dusă la secție. Oamenii legii nu au putut să îi spună însă tinerei de încălcarea cărei legi se făcea vinovată.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
„Stăteam pe o băncuță pe faleză, îmbrăcată într-un tricou „Fără penali”, și așteptam niște colegi, când mi s-a spus să părăsesc zona. Cred și eu că sunt emoționată când 6 bărbați încearcă să mă determine să părăsesc spațiul public, când îmi spun că nu mă privește cum se numesc, că «par penibilă» și că «mă bagă la dubă». Până la urmă am plecat”, a povestit pe Facebook Veronica Enușca.
Tânăra a postat și o filmare făcută în timp ce mai mulți polițiști locali, dar și un angajat al primăriei îi cer să plece. „Am dreptul să legitimez orice persoană mi se pare suspectă”, îi spune polițistul. „Pentru ce sunt suspectă”, îi răspune tânăra.
De asemenea, angajatul primăriei refuză să îi spună tinerei cum îl cheamă. După ce fata îi înmânează polițistului buletinul, acesta îi spune că „v-ați vopsit blondă numai să păreți mai interesantă”.

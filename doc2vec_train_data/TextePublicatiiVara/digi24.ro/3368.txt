Primele rezultate ale examenului de Evaluare Naţională vor fi afişate, marţi, iar rezultatele finale vor fi anunţate în 23 iunie. Examenul a fost susţinut de peste 150.000 de elevi, scrie News.ro.
UPDATE. Au fost publicate  Rezultatele la Evaluarea Naţională  (rezultatele înainte de contestații
Primele rezultate ale examenului de Evaluare Naţională vor fi afişate, marţi, până la ora 12:00. Între orele 14:00 - 19:00 se pot depune contestaţii, iar rezultatele finale vor fi afişate pe 23 iunie.
Cei peste 150.000 de absolvenţi de clasa a VIII-a au susţinut săptămâna trecută luni proba la Limba română, iar miercuri proba la Matematică. Joi s-a desfăşurat proba la Limba şi literatura maternă. 
Evaluarea Naţională se desfăşoară, anual, într-o singură sesiune. Media generală obţinută la Evaluarea Naţională are o pondere de 80% în calculul mediei pe baza căreia se realizează admiterea în clasa a IX-a de liceu.
Elevii de clasa a VIII-a au susţinut în perioada 5 - 7 martie simularea examenului de Evaluare Naţională şi mai puţin de 50% dintre ei au obţinut media generală peste 5. 
La Matematică, doar 33,1 % dintre elevi au reuşit să obţină o notă peste 5, iar la Limba şi literatura română 63,1% au luat note mai mari sau egale cu 5. La proba de Limba li literatura maternă, 82,6% dintre elevi au obţinut note peste 5. Procente semnificative (peste 60%) ale mediilor mai mari sau egale cu 5 au fost în Capitală şi în judeţul Cluj. Notele obţinute la simulare nu se contestă şi nu se trec în catalog.
În 2017, rata de promovabilitate la Evaluarea Naţională a fost de 77%, după contestaţii, 77%. La Limba şi literatură română, 121.315 candidaţi (86,1%) au primit note peste 5, iar la Matematică, 92.886 de candidaţi au avut note peste 5. 

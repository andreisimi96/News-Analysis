Al treilea turneu de Grand Slam al anului, cel de la Wimbledon, a început luni, odată cu primul tur, când au intrat în competiție și primele noastre reprezentante, scrie digisport.ro .
Formula 1: Cursa de la Silverstone e în direct la Digi Sport 1 (duminică, ora 16:00)
ACTUALIZARE.  Sorana Cîrstea, locul 51 WTA, a învins-o, luni, cu scorul de 7-5, 6-3, pe Magdalena Rybarikova din Slovacia, locul 19 WTA şi cap de serie numărul 19, calificându-se în manşa a doua a turneului de la Wimbledon.
În faza următoare, Cîrstea va evolua cu rusoaica Evghenia Rodina, locul 120 WTA, venită din calificări, care a învins-o, cu 3-6, 7-5, 6-4, pe germana Antonia Lottner, locul 128 WTA, de asemenea venită din calificări.
Alexandra Dulgheru, locul 141 WTA, venită din calificări, a învins-o, cu scorul de 6-4, 1-6, 6-2, pe sportiva cehă Kristyna Pliskova, locul 77 WTA, în manşa I a turneului de la Wimbledon.
În faza următoare, românca va evolua cu Venus Williams, locul 9 WTA şi cap de serie numărul 9.
Calificarea în turul al doilea este recompensată cu un premiu de 63.000 de lire sterline (aproximativ 71.000 de euro) şi cu 70 de puncte WTA.
Mihaela Buzărnescu, locul 28 WTA şi cap de serie numărul 29, s-a calificat și ea în turul al doilea la Wimbledon, trecând de Arina Sabalenka din Belarus, locul 32 WTA, considerată o altă revelație a acestui an în tenisul feminin. Scorul a fost 6-7 (3/7), 6-1, 6-4. În turul doi, Buzărnescu va evolua cu sportiva Katie Swan, din Marea Britanie, locul 204 WTA, beneficiară a unui wild card.
Ea este cea care, din păcate, a reușit să o elimine luni pe Irina Begu, locul 37 WTA, în primul tur la turneul de la Wimbledon. Irina Begu a fost învinsă cu scorul de 6-2, 6-2. Katie Swan s-a impus după 56 de minute de joc.
Debutanta Gabriela Ruse (20 de ani, 195 WTA) a luptat și a făcut o figură foarte bună contra sportivei Agnieszka Radwanska (29 de ani, 30 WTA), însă experiența polonezei și-a spus în cele din urmă cuvântul. Meciul, foarte strâns, s-a terminat după trei seturi: 6-3. 4-6, 7-5 pentru Radwanska. Meciul a durat două ore și 42 de minute. Detalii, aici .
Prin urmare, după prima zi de Wimbledon, rămân în competiție trei dintre cele cinci românce care au intrat în arenă.

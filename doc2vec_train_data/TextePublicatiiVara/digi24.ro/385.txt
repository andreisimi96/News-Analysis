ziardecluj.ro spune povestea lui Călin, un tânăr din Cluj care a fost martor la victoria incredibilă a Realului, de sâmbătă, din finala Ligii Campionilor, dar și la gafele fenomenale ale portalului Loris Karius.
Foto: captura YouTube
La finalul meciului, care s-a terminat cu scorul de 3-1 pentru Real Madrid, Călin, un tânăr din Cluj a avut șansa să ajungă chiar pe teren și să-l filmeze, cu ajutorul lui selfie stick pe Cristiano Ronaldo. După reacția pe care o are tânărul, este un vis pe care îl avea de mult timp.
Cu toate acestea, insistențele lui Călin, care a început să meargă cot la cot cu Ronaldo, l-au cam enervat pe fotbalist, care l-a împins cu un gest brutal.
Imaginile au fost postate pe YouTube cu titlul „Clujeanul care l-a enervat pe Cristiano Ronaldo”, iar ziardecluj.ro a aflat că numele tânărului este Călin.
„Ce a căutat clujeanul chiar pe teren, e alta poveste. V-o spunem în curând”, scriu cei de la ziardecluj.ro .

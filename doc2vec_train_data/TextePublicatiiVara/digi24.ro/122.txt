Fostul tenismen Ilie Năstase a fost ridicat din nou din trafic de poliţişti. El fusese prins băut la volan în această dimineaţă , iar în urmă cu câteva minute a plecat de la Spitalul Floreasca şi, deşi avea permisul reţinut, fără drept de conducere, s-a urcat pe un scuter, a intrat pe contrasens, a depăşit linia dublă continuă şi ar fi trecut chiar pe culoarea roşie a semaforului. El s-a ales așadar cu două dosare penale în doar șase ore.
Actualizare 15:00. Fostul tenismen Ilie Năstase a fost amendat în total cu 2.306 lei pentru cele două momente în care a condus un vehicul sub influenţa băuturilor alcoolice şi ulterior fără permis. El s-a ales și cu permisul suspendat și 6 puncte de penalizare, a anunțat vineri Victor Gâlceavă, împuternicit șef al Brigăzii Rutiere București ( Detalii aici ).
Ilie Năstase: Cică n-am nu știu ce asigurare. Și cică am dosar penal. Nu i-ați văzut la colț?
Reporter: Ați plecat de la Floreasca?
Ilie Năstase: Stăteau la pândă acolo, la colț.
Ilie Năstase: Nu, nu.
Ilie Năstase: Întrebați-l pe dânsul ce-am făcut. N-am făcut nimic. Am dosar penal, adică sunt penal.
Reporter: De ce e dosar penal?
Ilie Năstase: M-a oprit, că a zis că am trecut pe roșu, când era verde.
Reporter: Ați suflat acum în etilotest?
Ilie Năstase: Hai, domle... ăa fim serioși.
Ilie Năstase: Azi dimineață. 0,05 (la mie, n.r.)
Reporter: Vi se pare corect să vă urcați pe scuter acum?
Ilie Năstase: S-a întâmplat la 1 dimineața. Crezi că mai am ăla 0,05%. Nu-s polițiști, sunt milițieni.
Polițist: La sediul Brigăzii Rutiere.
Ilie Năstase: Când ești militian nu poți să fii polițist. Ei sunt niște militieni și a recunoscut și doamna Kovesi. Este un stat milițienesc în România. Uite-i. Îmbrăcați cum sunt.
Ilie Năstase: N-am trecut pe roșu. Când mergi înainte e roșu, la dreapta e verde. Eu am luat-o la dreapta.
Reporter: Poate nu aveați voie pe scuter că ați băut.
Ilie Năstase: Acu faci și tu figuri? Întreabă-l de ce m-a oprit. Mergem unde e Borcea, la Jilava.
Ilie Năstase: Nu știu, întreabă-i pe ei. Ei să vă declare vouă de ce mă opresc. Eu mă duc la CEDO. Aici n-am șansă cu militienii. Cică fii atent la mână. Uite mâna aici, am certificat medical, am tot.
Fostul tenismen a fost luat de oamenii legii şi dus din nou la secţia de poliţie, unde urmează să îi fie întocmit un nou dosar penal. În plus, în mașină, el a luat șapca unui polițist și și-a așezat-o pe cap.

Din această toamnă, 2000 de copii cu vârste cuprinse între 6 și 18 ani vor avea ocazia să învețe, cu ajutorul unor experimente - fizica, matematica sau ingineria. 40 de mentori, printre care și doi profesori de la Universitatea Oxford, îi vor îndruma și îi vor ajuta pe copii să înțeleagă mai ușor cum funcționează universul. Lecțiile practice vor fi susținute de Fundația Comunitară Timișoara în cadrul Fondului Științescu, cel mai amplu program de știință și tehnologie în rândul copiilor și adolescenților.
12 copii au ascultat cu sufletul la gură povestea despre vrăjitoarea cea rea care a furat culorile. Poveste care i-a dus pe copii în pragul unei… descoperiri.
"La poarta aceea care este alba prin natura ei noi proiectăm lumină roșie-verde și albastră cu ajutorul a trei proiectoare mono-cromatice și folosim aceste proiectoare pentru că acestea sunt culorile fundamentale din combinația cărora se creează orice imagine color pe display-ul televizorului, monitorului, a smartphone-ului și așa mai departe și din aceste culori rezultă alb”, a declarat Ioan Damian, coordonator Experimentarium, Timișoara.
Copii au rămas fascinați de cele văzute.
”Foarte fain. (reporter: Ce exact ți-a plăcut?) Cum s-a deschis ușa atunci când a dat din pedală”, a spus un elev.
”Unele experimente nu știam cum se produc sau…și am aflat și mi se pare destul de interesant", a declarat un altul.
La experimentele puse în practică de profesori a asistat și cel mai mic aspirant la titlul de... inginer, un bebeluș de doar câteva luni.
Totul face pate dintr-un program de finanțare pentru proiecte educaționale dedicate copiilor și tinerilor din Timiș. Fondul Stiințescu este cel mai amplu program de promovare a științei și tehnologiei care face fizica sau matematica mai atractivă pentru elevi.
"Aproximativ 200 de copii așteptăm să beneficieze de atelierele Științescu și să fie implicați în activitățile practice. Chiar ei cu mâna lor vor construi roboței, aplicații și așa mai departe.  Științescu finanțează aceste 9 proiecte pentru prima ediție, suma totală este de o sută - 3 mii 600 de lei”, a spus Daniela Chesaru, director executiv Fundația Comunitară Timișoara.
De experimentele și activitățile practice vor beneficia copii cu vârste cuprinse între 6 și 18 ani, iar intrarea va fi gratuită.
reporter: Laura Vieru/ operator: George Ştefăniţă

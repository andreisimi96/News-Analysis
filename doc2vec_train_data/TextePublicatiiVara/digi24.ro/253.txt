Cea mai mare ameninţare pentru mediul de afaceri din Europa Centrală şi de Est este lipsa talentelor. Peste 71 la sută dintre liderii de business din această regiune se plâng de lipsa de talent a candidaţilor şi consideră acest lucru ca fiind ameninţarea numărul unu la adresa businessului lor, arată un studiu al organizaţiei WorldCom PR Group .
Este şi motivul pentru care doar 4% dintre directorii chestionaţi spun că îşi pot duce la capăt planul de afaceri dacă iau în calcul calitatea angajaţilor.
Studiul mai relevă că pentru anul acesta 67% dintre liderii din Europa Centrală şi de Est vor să se concentreze mai mult pe clienţi şi mai puţin pe angajaţi, aproape dublu faţă de media globală.
În ceea ce-i priveşte pe liderii de business de la nivel mondial, principalele trei provocări pentru aceştia sunt consdierate schimbările legislative, lipsa talentelor şi infracţiunile cibernetice.

Mofturile legate de diete și sănătate nu sunt ceva nou. De la acadelele care ar „tăia” pofta de mâncare, la dieta „șarpe” (n.r. - o singură masă enormă pe zi), se pare că oamenii ar încerca orice produs care promite sănătate de fier și pierdere rapidă în greutate. Ultimul de acest fel? Apa plată cu crenvurști.  
Trebuie să vă spunem de la început că totul este o farsă, pusă la cale de un bărbat din Canada. Douglas Bevans a vrut să demonstreze că oamenii ar cumpăra orice produs, atât timp cât are în spate o poveste interesantă și este ambalat frumos.
Astfel, bărbatul a investit 1.200 de dolari, bani personali, în sticle, etichete, branding și tot ce vine la pachet cu lansarea unui nou produs. Când băutura „miraculoasă” a fost gata, a închiriat un stand la un festival din Vancouver dedicat zilei fără mașini.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Potrivit lui Bevans, oamenii care i-au vizitat cortul au fost fie foarte confuzi, fie au înțeles gluma din capul locului. Însă unii chiar au mușcat momeala și au cumpărat produsul comercializat la prețul de 37,99 dolari per sticlă sau 75 de dolari - ofertă specială pentru două sticle cumpărate deodată.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Cât putea să vândă vă întrebați? Ei bine, nu mai puțin de 60 de litri, echivalentul a 120 de sticle. La un calcul simplu, Bevans a făcut într-o singură zi peste 4.500 de dolari. Cum a reușit? Simplu! Le-a spus clienților că apa cu hotdog ajută la slăbit, sprijină memoria și sănătatea creierului în general și ajută la menținerea unui aspect mai tânăr.
Pe pliantele care făceau reclamă produsului scria la un moment dat că este vorba despre o farsă. Însă nimeni nu s-a mai obosit să citească și partea asta...
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media

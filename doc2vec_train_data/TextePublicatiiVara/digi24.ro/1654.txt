Fiica fostului senator de Braşov Sebastian Grapă a fost victima unui atac în plină stradă, când un bărbat de 58 de ani a lovit-o și i-a rupt mâna. Poliția a deschis o anchetă în acest caz.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Incidentul a avut loc miercuri, într-un parc din centrul Brașovului. Fiica fostului senator Sebastian Grapa ar fi fost lovită cu brutalitate de un bărbat aflat în stare de ebrietate. În imaginile postate de fostul senator, se vede cum fata în vârstă de 18 ani este lovită în timp ce este deja întinsă pe o bancă, având mâna ruptă.
„Acest cetăţean al Braşovului a decis să-mi agreseze fără nici un motiv copilul. Era într-o stare avansată de ebrietate!”, a scris fostul senator pe Facebook.
Ulterior, Sebastian Grapă şi-a dus fiica la urgenţă şi a depus plângere la Secţia 1 Poliţie. Copila s-a ales cu mâna ruptă. Fostul senator a revenit cu o nouă postare după ce imaginile au stârnit comentarii pro şi contra. O persoană care a spus că este fiica agresorului a dat vina pe adolescentă şi a scris că agresorul ar fi încercat, prin corecţia aplicată, să răzbune o altă copilă pe care fiica lui Grapă ar fi lovit-o anterior.
„Rezultatul «corecţiei» aplicate fiicei mele de către un dement aflat în libertate. În atenţia tururor celor care-şi exprimă opiniile fără să aibă habar ce s-a întîmplat... Dacă mai au şi copii ... le doresc să nu păţească acelaşi lucru. Să rupi mâna unui copil care se bucură de viaţă trebuie să fii dereglat rău la bibilică. În privinţa a ce i-aş fi făcut eu ca tată al copilului este uşor de imaginat. Nu doar o mână, ci chiar capul i l-aş fi rupt, dar eu cred că statutul de fiinţă umană şi educaţia sunt suficiente să mă ajute să-mi reprim instinctul animalic şi să aştept ca secţia 1 poliţie Braşov să-şi facă datoria“, a mai scris Sebastia Grapă pe rețeaua de socializare.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media

Meciul ar fi trebuit să aibă loc marţi, dar a fost amânat din cauza întunericului.
În turul doi, Halep va evolua contra unei alte americance, Taylor Townsend, locul 72 mondial.
Calificarea în manşa a doua este recompensată la Roland Garros cu 79.000 de euro şi cu 70 de puncte WTA.
Simona Halep a declarat, miercuri, după calificarea în turul doi la Roland Garros, că vrea să se bucure cât mai mult de Grand Slam-ul francez, subliniind că nu este nicio problemă că va fi nevoită să joace din nou joi.
„Îmi place să joc pe acest teren, mereu sunt emoţionată. M-am relaxat după primul set şi apoi am putut să-mi fac jocul. Nu este nicio problemă că voi juca mâine, mă voi odihni şi voi fi pregătită. Vreau să dau tot ce este mai bun, vreau să mă bucur de acest turneu”, a spus Halep.
Pe aceeași temă

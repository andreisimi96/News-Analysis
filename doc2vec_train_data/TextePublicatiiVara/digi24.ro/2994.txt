Necrologul unei femei a devenit viral, după ce copiii acesteia au lăsat de înțeles că aceasta nu ar fi fost tocmai o persoană de admirat.
FOTO; Redwood Falls Gazette
Kathleen Dehmlov a murit pe 31 mai în Springfield, Minnesota. Copiii ei au scris un necrolog, în care este povestită pe scurt viața ei, notează Independent .
Textul funebru a atras atenția internauților însă după ce copiii bătrânei decedate nu s-au ferit să recunoască faptul că fără Kathleen „lumea este un loc mai bun”.
În necrolog scrie:
„Kathleen Dehmlow (Schunk) a fost născută pe 19 martie, 1938, și i-a avut ca părinți pe Joseph și Gertrude Schunk din Wabasso.
Ea s-a căsătorit cu Dennis Dehmlow la biserica Sf. Anna din Wabasso, în 1957, și a avut doi copii.
În 1962, ea a rămas însărcinată cu copilul fratelui soțului ei, Lyle Dehmlow, și s-a mutat în California.
Și-a abandonat primii doi copii, Gina și Jay, care au fost crescuți de părinții ei, domnul și doamna Schunk, în Clements.
Ea a murit pe 31 mai, 2018, în Springfield, și acum va fi judecată pentru faptele ei. Nouă, Jay și Gina, nu ne va fi dor de ea și înțelegem că lumea e un loc mai bun fără ea”.
Necrologul a strânit dezbateri aprinse pe rețelele de socializare, mulți dintre internauți acuzându-i pe copiii femeii că au fost lipsiți de respect, chiar dacă acele acuzații sunt adevărate.
Alții însă, îi laudă pe Gina și Jay pentru curajul de a spune adevărul. „Doar pentru că cineva e mort, nu înseamnă că e un sfânt și nu e nicio regulă care să spună că un copil trebuie să-și ierte părinții care s-au purtat abuziv”, scrie o utilizatoare Twitter.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Pe aceeași temă

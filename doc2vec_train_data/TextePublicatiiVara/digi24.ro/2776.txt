Agresivitatea e în creștere pe internet și nu e de mirare, spun psihologii. Ce te poate împiedica să fii cât de agresiv simți când te ascunzi în spatele unei false identități? Problema e că, la celălalt capăt, nu suntem cu toții pregătiți să facem față acestei agresivități, căreia îi cad de multe ori victime copiii.
Lector univ. dr. Maria Cernat, specialist în Științele Comunicării: Am pornit de la un ideal că vom avea rețele sociale care ne vor conecta pe toți. Nu am luat un calcul simplu: 4% din societate este formată din persoane antisociale, cu grave probleme psihologice. Poate nu este o idee strălucită să fim prieteni cu toată lumea.
Tehnologia este oglinda societății. Așa explică specialiștii agresiunile din mediul virtual, care sunt tot mai frecvente.
Lector univ. dr. Maria Cernat, specialist în Științele Comunicării: Suntem anonomi, este foarte ușor să ne ascundem după o identitate virtuală anonimia și asta ne dă și mai mult curaj să devenim și mai agresivi.
Maria Cernat predă Științele Comunicării la o universtiate din Capitală. Spune că fost chiar ea victimă a atacurilor online după o postare pe care a făcut-o pe Facebook, în care susținea campania #metoo, în care lua apărarea victimelor hărțuirii sexuale.
Lector univ. dr. Maria Cernat, specialist în Științele Comunicării: Eu am fost etichetată o persoană extrem de radicală, o feministă foarte radicală și atunci, dintr-o dată, a fost o reacție de recul. Au început să-mi scrie foarte mult și în privat și comentarii, au fost 2 zile absolut halucinante în care nu mi-a venit să cred cum a putut să explodeze o chestiune mai degrabă minoră.
Uneori se ajunge la ameninţări sau chiar la fapte mai grave: cum ar fi distribuirea de materiale denigratoare în online. Cei mai expuși sunt tinerii: Un studiu arată că 4 din 5 adolscenți cu vârste sub 18 ani au fost victime pe internet.
Tinerii spun că se simt hărțuiți în mediul onluine din cauza înfățișării sau a felului în care se îmbracă. O bună dintre ei au declarat că se simt atacați chiar și din cauza pasiunilor pe care le au.
De teamă, două treimi dintre cei hărţuiţi nu au povestit nimănui nimic despre incident. Unii minori rămân cu sechele după experienţele negative pe internet, explică psihologii.
Cristian Munteanu, psiholog: Izolarea, am cunoscut chiar la cabinet tineri cu problema aceasta. O altă manifestare ar fi furia să răspundă cu aceeași metodă hărțuitorilor.
Cele mai multe valuri de ură se varsă pe Facebook, Messenger şi Instagram. Fenomenul ar putea fi contracarat, cred specilaiştii.
Marian Hurudcaş, specialist social – media: Un robot sau un algoritm sunt în stare să recunoască cuvinte cheie din comentarii și articole și să le elimine dacă sunt defăimătoare sau fac parte din spectrul discursului instigator la ură.
În prezent, Facebook oferă posibilitatea utilziatorilor să raporteze conţinutul abuziv. Pot fi reclamate pagini, comentarii, postări şi fotografii.

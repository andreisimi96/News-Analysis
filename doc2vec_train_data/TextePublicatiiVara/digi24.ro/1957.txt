Proiect&colon; Bani pentru cuplurile longevive din București
Proiect&colon; Bani pentru cuplurile longevive din București
Consiliul General al Municipiului Bucureşti (CGMB) va discuta în următoarea şedinţă un proiect potrivit căruia municipalitatea să acorde sume cuprinse între 1.000 şi 3.000 de lei cuplurilor care împlinesc 25, 50, respectiv 75 de ani de căsătorie, scrie News.ro.
Potrivit proiectului de hotărâre publicat de CGMB, familiile care anul acesta împlinesc 25 de ani de căsătorie au urma să primească de la primărie suma de 1.000 de lei, cuplurile care aniversează 50 de ani de căsătorie - 1.500 de lei, iar familiile care împlinesc 75 de ani de la căsătorie vor fi premiate cu 3.000 de lei. În plus, fiecare cuplu va primi o diplomă de onoare.
Premiile vor fi acordate acelor cupluri care împlinesc 25, 50, respectiv 75 de ani de căsătorie neîntreruptă, după intrarea în vigoare a hotărârii care va fi supusă votului în şedinţa CGMB din 14 iunie, prevede proiectul.
Documentul prevede totodată ca cel puţin unul dintre soţi să aibă cel puţin vârsta de 50 de ani, în caz contrar fiind nevoie de avizul primarului general al municipiului Bucureşti. 

Sinuciderea de săptămâna trecută a maestrului bucătar Anthony Bourdain într-un hotel din Alsacia (Franţa) a lăsat în stare de şoc o lume întreagă. Potrivit primelor detalii ale anchetei, celebrul chef american a fost găsit spânzurat în baie cu cordonul halatului său, relatează online ABC.
Foto: Guliver/Getty Images
Karen Reynolds, responsabilă a CNN şi colaboratoare a lui Bourdain la programul ''Parts Unknown'', a împărtăşit revistei People emoţia profundă pe care o resimt toţi colegii săi de la acest post de televiziune: "Nu ne putem explica cum s-a întâmplat. Săptămâna trecută am lucrat cu el şi părea fericit şi plin speranţă faţă de episodul din Hong Kong...".
Trupul lui Anthony Bourdain a fost găsit într-o cameră de hotel din Strasbourg, Franţa, unde celebrul chef american se afla pentru a pregăti următorul episod din emisiunea pe care o prezenta pentru CNN.
Este episodul pe îl realiza actriţa şi regizoarea italiană Asia Argento (42 de ani), iubita maestrului bucătar din 2016, care a prezentat recent la Cannes premiul Cesar pentru cea mai bună interpretare feminină şi pe care Bourdain a susţinut-o în campania sa împotriva lui Harvey Weinstein, pe care actriţa l-a acuzat că a violat-o în 1997.
Într-un text postat pe contul său de Instagram, Asia Argento descrie lovitura pe care o reprezintă tragica pierdere a lui Anthony Bourdain, care a murit la 61 de ani: "Anthony se dăruia cu totul în tot ceea ce realiza. A fost un spirit strălucit şi lipsit de teamă care i-a inspirat pe mulţi. Era dragostea, stânca şi protectorul meu. Sunt mai mult decât distrusă", a scris actriţa.
Este un mister ce i-a putut trece prin cap celui care odinioară era numit "l'enfant terrible" al artei culinare. Prietenul său apropiat şi coleg Ludo Lefebvre, cu care Bourdain împărtăşea tatuaje identice, a oferit o oarecare pistă: "Îi era foarte greu să se împace cu ideea că frumoasa şi brutala sa onestitate trebui să trăiască cu durerea şi agonia pe care le impun depresia" scrie Agerpres .
Înainte de relaţia sa cu Asia Argento, Bourdain a fost căsătorit de două ori. Mai întâi cu Nancy Putkoski, iubita sa din tinereţe cu care s-a căsătorit în 1985 şi de care a divorţat în 2007. A doua lui soţie a fost italianca Ottavia Busia, cu care s-a căsătorit în 2007, la câteva săptâmâni după ce s-au cunoscut. În acelaşi an s-a născut Ariana, singurul său copil.
Cuplul Busia-Bourdain părea trainic şi solid, pe amândoi îi unea dragostea pentru bucătărie, dar şi pentru jiu-jitsu, artele marţiale japoneze. Însă faptul că petrecea 250 de zile departe de casă, a pus capăt relaţiei lor.

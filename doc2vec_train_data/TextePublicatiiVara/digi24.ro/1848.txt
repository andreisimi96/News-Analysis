Simona Halep va juca anul acesta a doua finală la rând la Roland Garros și a doua din acest an de Grand Slam, după cea din Australia. După un meci spectaculos, perfect din punct de vedere tactic, în care Simona și-a pus la bătaie locul 1 în WTA, această victorie este poate cea mai importantă din cariera ei de până acum.
Formula 1: Marele Premiu al Canadei e în acest weekend pe Digi Sport
După punctul câștigător al meciului, Simona Halep a ridicat mâinile spre cer. Antrenorul ei, australianul Darren Cahill, s-a ridicat în picioare și i-a imitat parcă în oglindă gestul. Formează, împreună, cea mai bună echipă din circuitul feminin de tenis. Halep are alături de Cahill cele mai bune rezultate ale carierei, iar australianul a declarat în iarnă, la Australian Open, că momentul în care Halep va câștiga primul Grand Slam va fi unul de descătușare. După ce va depăși acest prag psihologic major, va juca cel mai bun tenis din cariera ei. Mai mult, Cahill crede că eleva lui merită și va câștiga cel puțin un turneu de Grand Slam.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Mâine, de la ora 16.00, Simona Halep va disputa a patra finală de Grand Slam din carieră. Prima a avut loc în 2014, la Roland Garros, atunci când a fost învinsă de Maria Sharapova. A doua a venit tot la Roland Garros, anul trecut, când Halep a cedat sub presiunea loviturilor de torpila ale Jelenei Ostapenko. Cea de-a treia s-a întâmplat la Australian Open, la începutul anului. Aici, Simona a luptat exemplar, însă învingătoare a ieșit în cele din urmă Caroline Wozniacki. Să îi tinem pumnii pentru meciul de mâine!

"Mă deranjează că Guvernul, de orice natură politică, nu e lăsat să gestioneze treburile țării." Astfel își motivează un susținător PSD participarea la mitingul care are loc astăzi în Piața Victoriei. Acesta acuză Justiția de abuzuri și de faptul că „a denigrat” lideri de partid.
-Mesajul meu este pentru a fi contra ...
-Ce nu vă place?
-Nu îmi plac abuzurile, cei care denigrează naţional şi internaţional, denigrează bunul mers al programului Guvernului în ceea ce priveşte buna desfăşurare a gestiunii pentru Țara Românească, pentru popor, pentru tot ce e bine poporului român.
-Cine e principalul vinovat pentru ce se întâmplă în ţară?
-Principalul vinovat este... după cum ştiţi şi Justiția, a făcut abuzuri, a denigrat...
-V-au afectat abuzurile?
-Da, m-a afectat prin faptul că e atâta lideri de partid care prin dosare politice de prin justiție și-au pierdut autoritatea, au fost denigrați, condamnați.
-Faptul că nu avem sănătate, autostrăzi, educație, lucrurile astea vă deranjează?
-Mă deranjează că Guvernul, de orice natura politică, nu e lăsat să gestioneze treburile țării.

Dacă vă plac muzica grecească, palmierii şi cockteiluri de inspiraţie mediteraneană nu trebuie neapărat să bateţi mii de kilometri ca să le găsiţi. Toate sunt prezente pe plajele exclusiviste de la Mamaia, unde patronii investesc sute de mii de euro ca să învingă concurenţa şi apelează la designeri din străinătate ca să atragă turişti.
Nu suntem în Lefkada, Santorini sau Zakintos, ci pe o plajă din nordul stațiunii Mamaia. Turiștii sunt întâmpinați cu muzică grecească și se relaxează sub umbrelele cu stuf, care te duc cu gândul la plajele de pe litoralul grecesc. În bar e agitație mare, iar angajații fac drumuri non-stop pe plajă cu răcoritoare pentru zilele toride.
Străinii caută plajele exclusiviste de pe litoral. Pe pernele comode l-am găsit și pe Mohammed, care a lăsat plajele din Abu Dhabi pentru cele din Mamaia.
Mohammed - turist străin: „Ideea de bază atunci când ajungi pe plajă este să fie confortabil, atunci când găsești ceva similiar cu asta este foarte relaxant, liniștitor, poți să te duci să înoți, îmi place aici!”
„De trei ani tot venim aici, e o plajă de sportivi, se fac sporturi de apă, nu numai volei, nu e muzica tare, e liniște, adică cam ce ne dorim când venim la mare”, spune o turistă.
Serenitatea plajelor din nordul stațiunii contrastează cu cele din centru. Animatoarele, muzica electronică și băuturile scumpe sunt la tot pasul.
Turiștii cu dare de mână sunt încântați de plajele făcute în stilul celor din Ibiza, cu palmieri și baldachine colorate.
Turist: E o plajă exclusivistă, nu este pentru toată lumea și de aceea am ales să venim aici.
Reporter: Îți trebuie și un buget pe măsură?
Reporter: Pentru o zi, 500 de lei.
Reporter: Și pe ce se duc banii?
Turist: Frappe, vin, apă minerală.
Mădălina Petrache - administrator de plajă: „Noi ne așteptăm toți turiștii care vin în fiecare an cu petreceri cu spumă, o să avem fete care cântă la saxofon. Putem să zicem că e un club pe plajă”
În weekend, gradul de ocupare în Mamaia a fost de 80%.

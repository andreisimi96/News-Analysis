Peste 68 de milioane de oameni - de trei ori întreaga populaţie a României - şi-au părăsit casele, anul trecut. Sunt strămutaţii şi refugiaţii din zonele de conflicte sau cei supuşi persecuţiilor, arată un raport ONU.
Sunt 68,5 milioane de oameni despre care vorbeşte raportul. Asta înseamnă că, la fiecare 2 secunde, unul dintre ei şi-a părăsit casa.
Peste 25 de milioane sunt refugiaţii - cei care au trecut de graniţele ţării în care sunt persecutaţi sau locuiesc într-o zonă de conflict. Cei mai mulţi sunt copii - neînsoţiţi sau separaţi de familiile lor.
Turcia a rămas şi anul trecut ţara care găzduieşte cei mai mulţi refugiaţi: 3,5 milioane de oameni, în principal sirieni.
De asemenea, în Libia locuiesc cei mai mulţi refugiaţi în raport cu populaţia acestei ţări. Sunt africanii care speră să traverseze mediterana, pentru a ajunge în Europa.
Doar cinci milioane de persoane s-au putut întoarce acasă în 2017, ceea ce înseamnă mai puţin de 10% din total.

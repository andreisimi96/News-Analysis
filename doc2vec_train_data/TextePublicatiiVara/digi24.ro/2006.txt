Simona Halep a declarat, sâmbătă, că anul trecut a plâns toată noaptea, după finala cu Jelena Ostapenko, dar nu s-a oprit din a crede că poate câştiga o finală de Grand Slam. În meciul de sâmbătă, Halep a afirmat că la 5-0 în setul trei nu mai putea respira, dar a ştiut că trebuie să lupte pentru fiecare minge.
Formula 1: Marele Premiu al Canadei e duminică, de la ora 21:00, în direct pe Digi Sport 2
„Anul trecut am plâns toată noaptea, dar nu m-am oprit din a crede, iată că azi s-a întâmplat. Azi nu am cedat, am crezut şi de asta am câştigat. Nu m-am gândit că meciul s-a terminat până nu s-a terminat. Când am condus cu 5-0 mi-am spus că trebuie să joc pentru fiecare minge, în ultimul ghem nu mai puteam respira, dar ştiam că trebuie să alerg, să alerg şi să alerg şi asta a fost”, a declarat Halep la Eurosport.
Simona Halep, locul I WTA, a câştigat, sâmbătă, turneul de la Roland Garros, după ce a învins-o, în finală, cu scorul de 3-6, 6-4, 6-1, pe americanca Sloane Stephens, locul 10 WTA. În urma acestui succes, primul din carieră la un grand slam, Halep a devenit prima jucătoare română care câştigă un „major”, după Viriginia Ruzici, care s-a impus, în 1978, tot la French Open.

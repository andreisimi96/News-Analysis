Deputaţii jurişti vor să dezincrimineze şpaga obţinută pentru alte persoane. Ei au votat în comisia juridică un proiect de lege iniţiat de 16 parlamentari PSD, printre care şi Cătălin Rădulescu.
Practic anumite fapte de corupţie se pedepsesc doar dacă sunt săvârşite pentru sine, nu şi pentru alţii. În plus, apare precizarea expresă că foloasele obţinute trebuie să fie „materiale”.
„Pe viitor se dă liber la aceste infracțiuni de corupție prin interpuși. Vor fi considerate infracțiuni doar faptele săvârșite în sensul obținerii doar pentru sine nu și pentru alții - cum e în prezent - doar foloase materiale, nu foloase de orice natură - cum e în prezent. Asta înseamnă o dezincriminare parțială a acestei fapte de corupție”, a explicat Stelian Ion, deputat USR.

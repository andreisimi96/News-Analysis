Şcoala se poate face şi pe şantier. O confirmă zeci de elevi din Irlanda, care muncesc ca voluntari la ridicarea unei case în Bihor. Pe lângă faptul că învaţă lucruri practice, lucrul în echipă îi ajută să obţină ulterior diploma de bacalaureat internaţional. Locuinţa pe care o construiesc face parte dintr-un program social al fundaţiei Habitat pentru Umanitate Beiuş.
S-a lucrat de zor, timp de 10 zile, lângã Sântandrei, unde voluntarii au ridicat din temelii o casã. Printre ei s-au aflat 25 de elevi şi 5 profesori de la Wesley College din Dublin. Încã de la primele ore ale dimineții, tinerii au pus mâna pe unelte și au tãiat scânduri, au bãtut cuie ori au montat panouri.
"Mă bucur să lucrez în echipă, astfel ne putem cunoaşte mai bine. Este o atmosferă excelentă", a remarcat Darlo, voluntar din Irlanda.
"Am crezut că o să întâlnesc o cultură diferită şi va fi o barieră că nu ştiu limba, dar am reuşit să depăşesc acest moment şi să avem un timp minunat pe şantier", susţine Ceri, voluntară din Irlanda.
Elevii irlandezi îmbinã utilul cu plãcutul: ei învaţã sã ridice o casã şi primesc o diplomã care îi ajutã în obţinerea bacalaureatului internaţional.
"Este o oportunitate perfectă pentru studenţi pentru a învăţa diferite tehnici şi de a lucra în echipă. În plus, asta îi ajută atunci când aplică pentru universităţi, dar şi atunci când îşi caută un loc de muncă", explică Jilly, una dintre profesoarele care i-a însoţit pe elevii din Irlanda.
Casa ridicatã cu ajutorul elevilor din Dublin va deveni locuințã pentru Norbert Covaci. Rãmas de la vârsta de 8 ai fãrã casa distrusã de un incendiu și crescut la Cãminul Felix, alãturi de frații lui, tânãrul a pus și el umãrul la ridicarea construcției.
"Anul acesta (casa - n.n.) este pe primul loc; pe al doilea loc e nunta care urmează în august, sunt două evenimente foarte mari şi importante din viaţa mea", a precizat Norbert Covaci, beneficiarul locuinţei.
"Locuinţa este compusă din două dormitoare, o baie şi o bucătărie comună cu un living are posibilitate de extindere şi la mansardă - o locuinţă de 70 de metri pătraţi", spune Emil Popa, de la Habitat pentru Umanitate Beiuş.
Din 1996, Habitat pentru Umanitate Beiuş a construit peste 300 de case noi. Costul unei locuințe este cuprins între 15 mii și 20 de mii de euro, pe care beneficiarii îi achitã, în rate, fãrã dobândã, într-un interval de 20 de ani.
Reporter: Claudiu Mihuţ
Operator: Constantin Gheorghiţă

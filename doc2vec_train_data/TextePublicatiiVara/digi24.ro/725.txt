Filmat în timp ce sărută, în sala de clasă, o elevă de 15 ani, un profesor de Limba Engleză din Sighetu Marmaţiei a demisionat, a luat această decizia după ce a fost chemat de conducerea liceului în care predă. Imaginile, filmate de colegii fetei, au fost postate internet. Copiii spun că profesorul ar fi condiţionat sărutul de o notă de trecere.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
„Am discutat de dimineață cu conducerea unității de învățământ. Ieri am fost informați despre acest incident reprobabil. Conducerea școlii s-a autosesizat cu privire la acest incident regretabil, a avut o discuție cu profesorul de engleză, care și-a recunoscut fapta și totodată gravitatea acestei fapte și și-a dat demisia. Și-a dat demisia din învățământ, el fiind titular pe catedra de limba și literatura engleză de la un liceu tehnologic din Sighetu Marmației.
Asemenea comportamente deviante nu au ce sa caute în niciun context și cu atât mai mult într-un context educațional.
Nu se verifică ipoteza că ar fi fost o condiție sărutul pentru nota de trecere. Din discuții cu conducerea școlii a rezultat faptul că eleva învață bine și oricare ar fi motivele, nu se pot justifica astfel de comportamente în cadrul educațional”, a declarat Adriana Meșter, purtătorul de cuvânt al Inspectoratului Școlar Județean Maramureș.
Potrivit purtătorului de cuvânt al Inspectoratului Școlar Județean Maramureș, profesorul fusese testat psihologic la începutul anului școlar, așa cum sunt obligați toți profesorii din sistemul de învățământ.
„La testarea psiohologică nu s-a descoperit absolut nicio cauză care ar putea să împiedice cadrul didactic să profeseze”, spune Adriana Meșter.
„Conducerea școlii a discutat și cu eleva, a înștiințat ieri părinții atât telefonic, cât și printr-o adresă a școlii. Părinții vor veni probabil azi la școală și s-a luat decizia ca în rezolvarea acestui caz, din punct de vedere emoțional, eleva să beneficieze de serviciile consilierului scolar în unitate”, a mai declarat Meșter.
Profesorul are gradul didactic doi, având o vechime în învăţământ de aproximativ zece ani.
Pe aceeași temă

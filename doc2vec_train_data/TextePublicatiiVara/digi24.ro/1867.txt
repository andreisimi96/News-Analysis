Începând de luni, toate taxele persoanelor fizice către ANAF şi taxele de paşaport vor putea fi plătite la sucursalele CEC Bank.
Premierul Viorica Dăncilă a anunţat, vineri, la începutul şedinţei de Guvern, că începând de luni taxele şi impozitele persoanelor fizice către ANAF, precum şi taxele pentru eliberarea paşapoartelor vor putea fi achitate şi la sucursalele CEC Bank, informează News.ro .
”Începând de luni, toate taxele şi impozitele către ANAF se vor putea plăti prin CEC Bank. Până la sfârşitul acestui an, C EC Bank nu va percepe niciun comision. este vorba despre taxe datorate de persoane fizice, indiferent dacă acestea au sau nu au cont la CEC. Şi taxele de paşaport se pot plăti la CEC Bank, în aceleaşi condiţii”, a precizat Dăncilă.
Ea a anunţat, de asemenea, emiterea ”titlurilor de stat centenar pentru populaţie cu o dobândă de peste 25% pentru cinci ani, adică peste 4,5% pe an”. Acestea vor putea fi achiziţionate prin Trezorerie şi prin Poşta Română.
Totodată, Viorica Dăncilă a salutat votul de miercuri din Camera Deputaţilor privind înfiinţarea Fondului Suveran de Dezvoltare şi Investiţii.
”Este un proiect important, asumat prin programul de guvernare şi un concept care deja funcţionează în multe state europene, şi nu numai”, a adăugat premierul.

Elevii şi preşcolarii vor termina cursurile anului şcolar vineri, conform calendarului aprobat de Ministerul Educaţiei Naţionale.
Foto: Inquam/Octav Ganea
Potrivit unui ordin al ministrului Educaţiei Naţionale, Valentin Popa, anul şcolar 2018-2019 va începe pe 10 septembrie şi însumează 168 de zile lucrătoare (34 de săptămâni): semestrul I - 10 septembrie 2018 - 1 februarie 2019; semestrul al II-lea - 11 februarie 2019 - 14 iunie 2019, potrivit Agerpres.
Vacanţele elevilor din toate ciclurile de învăţământ sunt programate astfel: vacanţa de iarnă, în perioada 22 decembrie 2018 - 13 ianuarie 2019, vacanţa intersemestrială între 2 şi 10 februarie 2019, vacanţa de primăvară, între 20 aprilie şi 5 mai 2019 şi vacanţa de vară, din 15 iunie până în 15 septembrie 2019.
Clasele din învăţământul primar şi grupele din învăţământul preşcolar beneficiază de vacanţă în săptămâna 27 octombrie - 4 noiembrie 2018.
Pentru clasele terminale din învăţământul liceal, anul şcolar se încheie în data de 31 mai 2019, iar pentru clasa a VIII-a, în data de 7 iunie 2019.

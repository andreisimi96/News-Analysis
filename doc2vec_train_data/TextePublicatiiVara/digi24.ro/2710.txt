Prințul George a fost filmat în timp ce se juca alături de sora lui, prințesa Charlotte și Ducesa de Cambrige. Imaginile au făcut înconjurul lumii, însă nu toată lumea a fost fericită când a văzut jucăria pe care o alesese micuțul prinț - un pistol.
Prințul William participa la o competiție de polo, în timp ce frumoasa lui soție se juca în soare, cu copiii cei mari ai cuplului. Prințul Louis, încă prea mic pentru o astfel de distracție, a rămas acasă.
Pe lângă pistol, prințul George a fost filmat jucându-se și cu o pereche de cătușe sau un cuțit, lucru normal având în vedere că prințul William a vorbit deja despre pasiunea micuțului pentru tot ce ține de munca de polițist.
Imaginile însă au stârnit o adevărată dezbatere pe Twitter, nu puțini utilizatori caracterizându-le drept „dezamăgitoare”.
„Am crezut că este un copil sensibil. Era mai bine să fi fost văzut jucându-se cu o mașinuță sau o minge de fotbal. Din păcate, membrii familiilor regale nu se vor schimba niciodată”, se arată într-un comentariu.
Au fost însă și utilizatori care au sărit în apărarea copilului, care nu făcea decât să se joace, spun aceștia: „Este doar un copil care probabil se joacă de-a hoții și vardiștii. Oamenii sunt atât de exagerați”.

Jucătoarea Victoria Azarenka din Belarus, locul 84 WTA și fost număr 1 mondial, a fost învinsă, luni, cu scorul de 7-5, 7-5, de Katerina Siniakova din Cehia, locul 54 WTA, în primul tur al French Open, scrie News.ro. 
Fostul lider WTA, semifinalistă la ediţia din 2013, s-a înclinat după o partidă care a durat o oră şi 47 de minute. 
Într-un alt meci din turul I, Petra Kvitova din Cehia, locul 8 WTA, a avut nevoie de trei seturi pentru a o depăşi pe Veronica Cepede Roig din Paraguay, locul 89 WTA, cu scorul de 3-6, 6-1, 7-5, în două ore şi şapte minute de joc.
Kvitova este pe partea de tablou a favoritei numărul 2 şi va evolua în manşa secundă cu spaniola Lara Arruabarrena, locul 91 WTA.
Azarenka completează lista jucătoarelor eliminate, în mod surprinzător, în primul tur de la Roland Garros, după ce Jelena Ostapenko, deținătoarea trofeului de anul trecut, și Venus Williams au părăsit competiția. 

Corriere Della Sera&colon; Magistratul anticorupție român care zguduie palatele puterii
Ziarele din Italia au scris despre criza instituțională și modificările din Justitie. Cel mai citit cotidian italian, Corriere della Sera , a dedicat un material situației din România, comparată cu luptele politice de pe vremea Revoluției, relatează corespondentul Digi24 Sergiu Balaban. 
Redăm în continuare articolul apărut în Corriere Della Sera:
„Nepoțica lui Stalin. Surioara lui Hitler. Urmașa lui Ceaușescu. Mai însetată ca Dracula. Este plătită de Soros.
Există un judecător la București, un magistrat anticorupție, care în cinci ani a anchetat 1200 de funcționari publici și a arestat peste 1000, iar asta a devenit o problemă politică într-una din cele mai corupte țări din Europa.
O țară în care, așa cum scrie și New York Times, să dai șpagă pentru examenul de conducere sau pentru o consultație medicală este considerată o regulă de viață, la fel ca plata taxelor sau moartea. Laura Kovesi are 45 de ani și este "Di Piero al Carpaților" (nr. Antonio di Piero a fost unul dintre cei mai mari magistrați ai Italiei, specialist în lupta anticorupție).
Este cea mai temută femeie și persoana care a atras multă ură în România. Pentru a o opri, liderul Liviu Dragnea, suspendat chiar de Kovesi pentru fraudă electorală și abuz de putere pentru că ar fi furat din fonduri UE, a adus în piață o sută de mii de români. Împotriva unei "secte dereglate" a judecătorilor care ar vrea să formeze un "stat paralel" pe baza Securității - teribila poliție secretă de pe vremea lui Ceaușescu.
O așa luptă politică nu s-a mai văzut de la Revoluție
Printre arestați și anchetați au fost vizați 14 miniștri, 39 viceminiștri, 14 senatori și un eurodeputat. Putea puterea să rămână inertă? Să stea degeaba? Într-un scenariu care seamănă cu Tangentopoli din Itlaia, nu se face economie: teorii conspiraționiste, campanii de presă orchestrate de editori arestați pentru corupție, dosare publicate, ministrul Justiției care încearcă să o dea jos pe Kovesi, cu o Curte Constituțională care îi dă dreptate, chiar și acuzând magistrata că ar plagiat doctoratul. Dragnea, care de mai bine de un an încearcă să redimensioneze puternic rolul magistraților pentru a-i pune sub controlul direct al executivului, schimbând chiar și Constituția, se inspiră de la alte țări din Europa: Polonia, Ungaria, Cehia, Slovacia, care deja au câștigat aceste războaie, pe lângă Trump: "Știm câte forțe au fost împotriva președintelui american - spune un apropiat fidel al liderului român. Salutăm lupta conspiratorilor" - fără a ține cont că vicesecretarul USA, West Mitchell, ar fi încurajat recent munca românilor.
(nr. apropiatul lui Dragnea, cel care ar fi stat de vorbă cu jurnalistul italian, mai spune că:)
"Nu vă face iluzii că doar politicienii sau alți funcționari sunt victimele abuzurilor și al probelor false. Astăzi, orice cetățean poate fi lovit de o anchetă și poate fi ruinat. După Revoluția din '89, Nato și UE vor să ne dea nouă lecții de democrație?"
"Este cel mai ușor să dai vina pe influențele externe", comentează în scris jurnalistul italian Francesco Battistini, care ține să păstreaze anonimatul sursei sale dar continuă la fel de critic analiza crizei din România:
În Februarie a fost cea mai mare manifestație împotriva Guvernului după epoca Ceaușescu. Și președintele, liberalul Klaus Iohannis, o apără pe Kovesi: "Nu putem permite ca România să se depărteze de valorile democratice. Sau ca magistrații să fie amenințați sau indimidați."
Din biroul său tapetat cu icoane și poze vechi de pe vremea când era campioană la baschet, fiica unui judecător și mămica Direcției Naționale Anticorupție, Laura este un mare (un metru și vreo optzeci) magistrat care nu pare să se fi speriat. Trăiește în fiecare zi cu escortă, s-a despărțit de soț, dar continuă să meargă la cinema și la sală. Știe că jocul a devenit mai greu: "Să mă omoare? Nu le convine să creeze martiri..". Și joacă totul pe reforma dorită de Dragnea: "Dacă dispare independența judecătorilor, munca mea nu va deveni mai grea. Ci imposibilă".”

Fostul preşedinte Traian Băsescu o sfătuieşte pe Elena Udrea să se apere şi să ceară revizuirea dosarului său. Președintele PMP spune că a discutat cu Elena Udrea imediat ce Curtea Supremă a data sentinţa. Starea ei nu e una foarte bună, spune Traian Băsescu.
Foto: Inquam Photos / Octav Ganea
Traian Băsescu: Ced că are calea revizuirii. Să-și pună avocații să strângă documente, să ceară revizuirea.
Reporter: Cum vă explicați această sentință?
Traian Băsescu: N-aș comenta mai mult acum, dar cred că are calea revizuirii.
Reporter: Îi recomandați să revină în țară?
Traian Băsescu: Îi recomand să se apere, ce va face decide ea.
Reporter: O să o sunaţi să vorbiţi?
Traian Băsescu:Am și vorbit cu ea.
Reporter: În ce stare e?
Traian Băsescu: Nu-i bună, știu asta de la fratele meu, când a fost condamnat, cum s-a simțit.
Reporter: E grea și pentru dvs?
Traian Băsescu: Pentru mine e grea cu partidul, îmi pare rău și pentru Elena Udrea.

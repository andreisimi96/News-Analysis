Simona Halep leagă victoriile la Roland Garros. Liderul mondial s-a calificat în șaisprezecimi după ce trecut fără emoţii de americanca de pe locul 72 WTA, Taylor Townsend.
Handbal masculin, finala Ligii Naționale (meci decisiv): Steaua - Dinamo (ACUM, 20:30, Digi Sport 1)
Actualizare. Simona Halep s-a calificat la pas în turul al treilea de la Roland Garros. Liderul mondial s-a impus cu 6-3, 6-1 în faţa americancei Taylor Townsend. Halep a condus pe toată durata meciului încheiat întro oră şi 10 minute.
Următoarea adversară a româncei este Andrea Petkovic. Până acum, Halep a învins-o pe sportiva germană în şase din cele şapte confruntări directe.
„A fost un meci complicat, împotriva unei stângace care lovește cu topspin, iar topspin-ul unei jucătoare care loveşte cu stânga e foarte greu de gestionat. Mi-a luat puţin la început să-mi găsesc ritmul, dar sunt foarte fericită că am câştigat în două seturi”, a declarat Halep, la interviul de la finalul meciului.
Meciul dintre Halep şi Townsend trebuia să fie al doilea al zilei de joi pe terenul Philippe Chatrier, după o confruntare de simplu masculin (Marin Cilici – Hubert Hurkacz), care începe la ora 12.00. 
Cele două s-au mai întâlnit o singură dată până acum: în 2017, la Cincinnati Masters, unde Simona Halep s-a impus în două seturi, 6-4, 6-1. 
"O știu pe Taylor Townsend, am mai jucat împotriva ei. Este o jucătoare stângace, lovește puternic, așa că va trebui să o mișc mult. Voi vorbi cu Darren despre ea. Mă aștept la un meci dificil. Simt că am șansele mele să o înving și vă promit că voi lupta pentru a obține victoria", a declarat Simona Halep, la Tennis Channel, potrivit Digi Sport . 
Însă, pe aceeaşi arenă, înaintea meciului liderului WTA, a fost programată continuarea partidei Lucas Pouille - Cameron Norrie, întrerupă miercuri, la scorul de 6-2, 6-4, 5-7, pentru jucătorul francez.
Şi pe terenul 18 se va mai disputa o partidă întreruptă, Dominic Thiem - Stefanos Tsitsipas, de la 6-2, 2-6, 6-4. Pe acest teren, ziua se încheie cu întâlnirea dintre Irina Begu, numărul 40 WTA, şi chinezoaica Shuai Zhang, locul 27 WTA şi cap de serie numărul 27 (al cincilea meci).
Tot joi, pe terenul 7, Ana Bogdan, locul 66 WTA, va juca joi în meciul al treilea al zilei, cu germana Angelique Kerber, locul 12 WTA şi cap de serie numărul 12. Primele două meciuri de pe terenul 7 vor fi de simplu masculin.
Pe terenul 5, în al doilea meci se vor înfrunta perechile Irina Bara/Mihaela Buzărnescu şi Xenia Knoll/Anna Smith (Elveţia/Marea Britanie).
Şi Raluca Olaru va juca joi la dublu, în al doilea meci de pe terenul 15. Olaru şi sportiva din Belarus Vera Lapko vor întâlni cuplul ceh Barbora Krejcikova/Katerina Siniakova, cap de serie 6.
Pe aceeași temă

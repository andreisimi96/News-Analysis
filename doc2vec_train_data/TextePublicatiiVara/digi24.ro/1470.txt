Pilotul unui avion utilitar a efectuat o aterizare de urgenţă în apropierea localităţii Băleni, judeţul Galaţi.
ACTUALIZARE 14.56. În jurul orei 14.15, în comuna Băleni din judeţul Galaţi, un avion utilitar de mici dimensiuni a aterizat forţat pe câmp, anunţă ISU Galaţi, potrivit news.ro.
În momentul aterizării forţate, aeronava a lovit uşor remorca unui camion care se deplasa pe câmp. În urma impactului, a izbucnit un incendiu care a afectat un lan de grâu din apropiere.
La bordul aeronavei se aflau două  persoane care au ieşit singure din avion.
Din informaţiile furnizate în apelul la numarul 112 , acestea nu prezintă răni grave, menţionează ISU.
La faţa locului s-au deplasat 2 autospeciale de stingere, o ambulanţă SMURD şi un echipaj medical SAJ.
De asemenea, a fost alertat si elicopterul SMURD.
În timpul manevrelor de aterizare aparatul de zbor a acroşat un microbuz de marfă care era pe un drum apropiat.
În urma impactului cu solul atât pilotul, cât şi o alta persoană aflată la bordul avionului au fost rănite.

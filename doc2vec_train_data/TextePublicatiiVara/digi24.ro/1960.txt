Fostul mare campion de tenis Mats Wilander are numai cuvinte de laudă despre parcursul Simonei Halep la Roland Garros, despre Simona Halep ca sportivă și despre viitorul acesteia. Wilander a spus pentru Eurosport că Halep va fi de neoprit după ce va câștiga primul titlu de Grand Slam. 
Formula 1: Marele Premiu al Canadei e duminică, de la ora 21:00, în direct pe Digi Sport 2
Aceeași predicție a făcut-o și antrenorul Simoeni Halep, în iarnă, la Australian Opne, dar și fostul mare campion Ilie Năstase .
Citește și:  LIVE TEXT. Halep - Stephens, azi, de la 16.00, în finala Roland Garros. Stephens, jucătoarea care a câştigat toate finalele disputate
„Mi-ar plăcea să o văd pe Simona câştigând la Roland Garros. Toţi am vrea să o vedem învingând, cu excepţia lui Stephens şi a americanilor. Cred că merită un prim turneu de Grand Slam, dar trebuie să intre bine în meci. (...) Simona trebuie să fie mai agresivă decât Stephens. Pentru mine e necunoscut forehandul lui Sloane. Ea loveşte de multe ori cu topsin, dar alteori pune o dreaptă foarte plată. De partea cealaltă, Halep loveşte cu mult topsin, aşa îşi construieşte ea punctele câştigătoare. Aici va fi una din cheile meciului”, a spus Mats Wilander, pentru Eurosport, despre jocul celor două.
În același timp, Mats Wilander îi prevede un parcurs de vis în carieră Simonei Halep: „Cred că a ajutat-o foarte mult suprafaţa. A fost cald şi uscat. Cred că învaţă ceva de la fiecare meci, dar are de fiecare dată aceeaşi hotărâre. Este din ce în ce mai bună. Joacă mai agresiv la fiecare meci. La un moment dat va fi de neatins pentru o perioadă de timp, poate un an sau doi. Cred că va câştiga 3 din cele 4 turnee de Grand Slam”.

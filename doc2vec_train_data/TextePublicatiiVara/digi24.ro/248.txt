Două accidente identice au avut loc, duminică seară, în Reşiţa. Șase persoane au ajuns la spital, după ce două autoturisme au căzut în acelaşi pârâu, într-un interval de 15 minute şi la o distanţă de 300 de metri unul de celălalt.
Primul care a ajuns cu maşina în apă este un bărbat, care a reuşit să urce singur pe scara întinsă de pompieri.
Salvatorii încă nu plecaseră de la intervenţie, atunci când au primit o nouă solicitare.
Un alt autoturism, în care se aflau cinci oameni, căzuse în acelaşi pârău.
Trei dintre victime au fost scoase din pârâu de trecători, alte două - de pompieri.
Toţi cei implicaţi în cele două incidente au ajuns la spital. Poliţia din Reşiţa a început o anchetă.

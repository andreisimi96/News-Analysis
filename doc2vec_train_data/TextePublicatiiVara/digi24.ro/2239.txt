Actorul Robert de Niro a fost ovaţionat, duminică seară, la gala premiilor Tony, pentru afirmaţia „Fuck Trump” făcută în discursul de prezentare a muzicianului Bruce Springsteen, care a primit un trofeu onorific. Delay-ul transmisiunii directe făcută de CBS a permis postului de televiziune să cenzureze audio declaraţia actorului, scrie News.ro.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Pe scena Radio City Music Hall, De Niro şi-a arătat din nou dezaprobarea faţă de prezedintele american Donald Trump. Publicul l-a ovaționat frenetic pe actor, ridicându-se în picioare și aplaudându-l.
Telespectatorii CBS nu au auzit însă expresia obscenă, pentru că sistemul de întârziere a transmisiunii cu zece secunde a permis CBS să îl cenzureze audio.
CBS a confirmat că De Niro s-a abătut de la scenariul show-ului când a urcat pe scenă pentru a-l prezenta pe Bruce Springsteen, care a susţinut un scurt recital.
„Comentariile domnului De Niro au fost neaşteptate şi necertificate. Limbajul injurios a fost şters din transmisiune”, a transmis postul într-un comunicat citat de Variety.
Din cauza unor astfel de incidente şi a amenzilor date de Federal Communications Commission, reţelele americane de televiziune şi radio au optat pentru o întârziere a transmisiunilor directe cu cinci secunde sau mai mult.
Musicalul „The Band's Visit”, favoritul criticilor, a primit cele mai multe trofee - 10 - la gala premiilor Tony, care a avut loc duminică seară la New York.

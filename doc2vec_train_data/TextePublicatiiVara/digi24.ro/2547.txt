A fost cod portocaliu de vreme rea în această dimineaţă, în Oradea. A plouat torenţial, a căzut grindină, iar vântul a bătut cu putere. Imaginile au fost surprinse miercuri dimineață de un telespectator Digi24.
Și în municipiul Arad a fost furtună în această dimineaţă, iar câteva străzi s-au umplut de apă, ceea ce a îngreunat circulaţia.
Mai mulţi copaci au fost rupţi, iar unele străzi şi subsoluri au fost inundate în urma unei furtuni violente care a lovit Oradea în această dimineaţă. Toate echipajele de pompieri din oraş au fost trimise pe teren, iar într-un interval de o oră şi jumătate peste 40 de apeluri au fost făcute la ISU Crişana.
Coduri portocalii de vijelii şi grindină au fost în vigoare în judeţele Cluj, Sălaj, Bistriţa Năsăud, Maramureş şi Satu Mare.
De asemenea, până la ora 9 au fost coduri galbene, pentru aceleaşi fenomene, în 10 judeţe.
Dacă aţi fost martorii unui eveniment care ar putea deveni o stire puteţi lua legătura cu noi pe WhatsApp, la numărul 0771.100.304. Vă rugăm să precizaţi numele şi locul din care le transmiteţi.

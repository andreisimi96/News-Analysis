Jucătoarea estonă Anett Kontaveit, locul 24 WTA şi cap de serie 25, s-a calificat, sâmbătă, în optimile de finală ale turneului de la Roland Garros, eliminând-o în turul trei pe sportiva cehă Petra Kvitova, numărul 8 mondial şi favorită 8, scor 7-6 (6), 7-6 (4).
Anett Kontaveit / FOTO: Guliver /Getty Images
Liga 1, play-out, etapa 14: Dinamo - Sepsi (vineri, 20:45, Digi Sport 1) și Botoșani - Gaz Metan (sâmbătă, 18:30, Digi Sport 1)
Kontaveit o va întâlni în faza următoare pe americanca Sloane Stephens, numărul 10 mondial şi favorita 10, care a învins-o pe sportiva italiană Camila Giorgi, locul 57 WTA, scor 4-6, 6-1, 8-6.
Sâmbătă s-a calificat în optimi şi sportiva ucraineană Lesia Tsurenko, numărul 39 mondial, care a eliminat tot o favorită, pe Magdalena Rybarikova (Slovacia), numărul 18 mondial şi cap de serie 19, scor 6-2, 6-4.
Spaniola Garbine Muguruza, locul 3 WTA şi favorită 3, a trecut în turul al treilea de jucătoarea australiană Samantha Stosur, numărul 90 mondial, scor 6-0, 6-2.
Muguruza şi Tsurenko vor fi adversare în optimi.

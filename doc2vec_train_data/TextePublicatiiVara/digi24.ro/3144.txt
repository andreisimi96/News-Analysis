Lanţul de supermarketuri australian Woolworths a comunicat că artistul american Spencer Tunick poate folosi parcarea magazinului pentru o şedinţă foto nud în masă, schimbându-şi decizia iniţială, scrie BBC.
FOTO: Gulliver/ Getty Images
În aprilie, Woolworths a respins cererea lui Tunick motivând că evenimentul ar fi prea perturbator pentru o zi de sâmbătă, potrivit News.ro.
Drept urmare, a fost lansată o petiţie online pentru susţinerea artistului. Woolworths a comunicat ulterior că se poate folosi parcarea magazinului timp de o oră într-o dimineaţă de luni.
Şedinţa foto face parte din festivalul de artă Chapel Street Provocare care are loc în Melbourne.
Aproximativ 11.000 de persoane s-au înscris până acum pentru şedinţa foto care va avea loc pe 9 iulie, mult mai mulţi faţă de capacitatea parcării.
Tunick, celebru pentru fotografiile sale reprezentând mulţimi de oameni dezbrăcaţi, a şi mulţumit lanţului comercial, pe pagina sa de Facebook pentru că a acceptat să găzduiască evenimentul.

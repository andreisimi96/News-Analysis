Aparent obișnuită, o biserică dintr-un sat bihorean ascunde între pereții săi din lemn un lucru mai puțin obișnuit: a fost ridicată în două veacuri diferite. Specialiștii bănuiesc o parte a lăcașului din Lazuri de Beiuș a fost ridicată acum șase secole și a fost completată un veac mai târziu. Biserica a fost restaurată de mai multe ori de-a lungul timpului, iar în prezent, o dată pe an, mai găzduiește slujba din a doua zi de Rusalii.
Despre biserica din Lazuri de Beiuş nu existã menţiuni istorice care sã indice anul construcţiei; doar poveştile oamenilor locului aratã cum a fost înãlţatã.
"Din 1974 frecventez biserica continuu. Eu am luat-o în primire de la bunicul meu. Îl întrebam: "Bunicule, ce știi de biserica asta, de când e și cum?" Și zice: "Pruncule, știu că e adusă dintr-un sat vecin, demolată o șură acolo și din aia au făcut bisericuța asta", povesteşte Ioan Purza, cantorul bisericii.
Specialiştii bãnuiesc cã lãcaşul a fost ridicatã în douã etape. Prima construcție din lemn era prevãzutã cu doar douã încãperi - altarul și naosul. Avea elemente asemãnãtoare mãnãstirii de la Putna, motiv pentru care se crede cã a fost amenajatã în secolele al XV-lea sau al XVI-lea.
"Vedem în naos, în biserica bărbaților, cum sub arcul butant găsim o grindă tirantă care este specifică acestui model arhaic. Avem un mic luminator în axul altarului aproximativ de 5x10 centimetri", a explicat Ionel Cosmin Popa, preot paroh.
Mica bisericã a fost extinsã ulterior, la începutul secolului al XVIII-lea, cu pronaosul și cu o turlã. Pereții interiori au fost acoperiți cu scânduri și au fost pictați, iar temelia lãcașului a fost înlocuitã.
"Aceasta este grinda care desparte construcția veche datată în secolele al XV-lea - al XVI-lea de cea nouă care ar fi fost construită în secolul al XVIII-lea. Tot atunci a fost schimbată întreaga talpă a bisericii pe toată lungimea acesteia", a aflat Bianca Firezar, jurnalist Digi24 Oradea.
Biserica a fost renovatã în 1925 și 1959. În urmã cu şase ani, actualul preot a reabilitat acoperișul și o mare parte din interiorul și exteriorul lãcașului. Banii necesari, adică 70.000 de lei, i-a strâns cu ajutorul localnicilor.
"Am făcut renovări la temelia turnului, precum și în interior la boltă s-au schimbat scândurile care au avut nevoie majoră de schimbare. Pictura a rămas o problemă, pentru că este degradată în mare parte și ar avea nevoie de restaurare, ceea ce noi, pe plan local nu ne permitem", spune Ionel Cosmin Popa, preot paroh.
În prezent, enoriaşii din Lazuri de Beiuș au o bisericã nouã, dar o datã pe an merg la slujbã în vechiul lãcaş din lemn.
"În fiecare an, în a doua zi de Rusalii, săvârşim Sfânta Liturghie în biserica de lemn, unde ia parte aproape tot satul ca şi o aducere aminte că în această biserică înaintaşii noştri s-au botezat, s-au cununat şi dorim să păstrăm vie această tradiţie", spune preotul paroh.
Pentru a ajunge la biserica de lemn din Lazuri de Beiuș, cãlãtorii care vin de la Oradea spre Deva, pe DN76 se opresc în localitatea Sudrigiu, unde vireazã la dreapta, pe un drum secundar. De acolo doar 5 kilometri îi mai despart de destinaţie.
Reporter: Bianca Firezar

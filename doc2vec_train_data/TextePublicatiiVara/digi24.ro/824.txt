Contravenienții ar putea avea mai mult timp la dispoziție pentru plata amenzilor. Dacă refuză să plătească amenda și să facă muncă în folosul comunității, ar putea face chiar și închisoare, conform unei propuneri legislative.
Proiectul de act normativ a fost înregistrat recent la Senat pentru dezbatere.
Expunerea de motive AICI
Potrivit propunerii legislative, persoanele sancționate contravențional vor avea la dispoziție pentru plata amenzii, pe lângă termenul inițial de 30 de zile de la rămânerea definitivă a sancțiunii, un termen suplimentar de 60 de zile. Dacă în acest interval, chiar dacă nu plătesc integral amenda, trebuie să-și arate intenția de a achita amenda primită, prin plăți parțiale sau eșalonate. În cazul depășirii termenului suplimentar, instanța va înlocui amenda cu activitate în folosul comunității.
În condițiile în care contravenientul nu se va prezenta, în 48 de ore pentru această muncă, instanța va înlocui aceată pedeapsă cu cea a închisorii.

Meghan Markle a avut vineri primul angajament public împreună cu regina Elisabeta a II-a, pe care a însoţit-o la un eveniment în nordul Angliei.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Suverana britanică şi soţia prinţului Harry au călătorit împreună cu trenul regal în nordul Angliei unde au inaugurat un pod şi un teatru.
Mii de oameni le-au aşteptat să le salute, inclusiv sute de copii.
La plecare, fosta actriţă americană a părut încurcată de protocol şi s-a învârtit puţin în jurul maşinii reginei. Meghan Markle nu era sigură cine ar trebui să intre prima în mașină.  Regina a gestionat însă situația cu diplomație, făcându-i un semn discret actriței să intre înaintea ei.
Dincolo de angajamentele din comunitatea în care au fost invitate, regina Elisabeta a II-a şi Meghan au ţinut un moment de reculegere în memoria victimelor incendiului din turnul Grenfell. Au fost 72 de secunde în memoria celor 72 de victime ale tragediei care a avut loc în urmă cu un an.

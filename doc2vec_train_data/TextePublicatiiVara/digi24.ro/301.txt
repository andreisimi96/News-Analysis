Marele Premiu de Formula 1 de la Monte Carlo a fost umbrit de apariția unui miliardar rus, care a vrut să își facă o intrare memorabiă în principat și a venit cu un iaht în valoare de 400 de milioane de euro, scrie Daily Mail .
Foto: Guliver/Getty Images
Oligarhul rus Andrey Melnichenko se numără în topul 100 al celor mai bogați oameni din lume, cu o avere estimată la 13,8 milioane de dolari. El a defilat duminică, în timpul Marelui Premiu de Formula 1, cu iahtul său exorbitant de scump, pe coasta din Monaco.
Ambarcațiunea impresionantă este cel mai mare iaht din lume, având o lungime de cel puțin 142 de metri, opt etaje, piscină și heliport, are un motor hibrid și poate caza până la 20 de oaspeți, plus alți 54 de membri ai echipajului.
Foto: Guliver/Getty Images
Melnichenko are 46 de ani, iar averea sa impresionantă numără, pe lângă conturile de miliarde de dolari, și propriul său avion privat, precum și proprietăți în toată lumea, inclusiv un penthouse în New York și o vilă de lux în Riviera Franceză.
Oligarhul este căsătorit cu Aleksandra, un fost model și star pop din Serbia. Cei doi s-au căsătorit în 2005, în sudul Franței, iar la nunta lor au cântat Whitney Houston și Christina Aguilera.

Tragedie la o petrecere de absolvire din Venezuela. Cel puţin 17 tineri şi adolescenţi au murit într-un club din capitala Caracas. Majoritatea aveau între 16 şi 20 de ani.
În localul supra-aglomerat, în care erau cel puţin 500 de oameni, s-a produs o busculadă după ce la picioarele lor cineva a aruncat o grenadă lacrimogenă.
În panica ce s-a creat, tinerii s-au călcat în picioare ca să iasă mai repede. Unii dintre ei au murit asfixiaţi, alţii din cauza rănilor.
Autorităţile au stabilit că totul a pronit de la o ceartă între mai mulţi băieţi. Şapte suspecţi au fost arestaţi, printre ei şi patronul clubului care nu a luat măsuri pentru a împiedica introducerea armelor în local.

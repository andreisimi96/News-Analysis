Organizatorii concursul de frumuseţe Miss America renunţă la proba costumelor de baie, după ce au eliminat-o şi pe cea a rochiilor de seară, scrie news.ro, care citează BBC.
Vestea a fost dată de Gretchen Carson - câştigătoarea titlului în 1989 şi preşedinta comitetului Miss America - la emisiunea „Good Morning America” de la ABC.
„Nu vom mai juriza candidatele după fizic. Asta este ceva foarte important. Nu mai suntem un carnaval, suntem o competiţie”, a spus ea.
Proba costumelor de baie va fi înlocuită cu interviuri ale concurentelor. Cât despre cea a rochiilor de seară, participantelor li se va cere să îmbrace haine în care se simt bine şi care le reprezintă stilul; „Multe tinere spun că le-ar plăcea să fie parte din programul nostru, dar nu vor să apară pe tocuri şi în costume de baie. Ei bine, acum nu mai este cazul”. 
Anul trecut, în urma unui scandal privind mai multe e-mail-uri în care era folosit un limbaj vulgar la adresa concurentelor, San Haskell a demisionat din funcţia de director executiv al Miss America, la fel şi preşedintele Josh Randle şi alţi membri ai comitetului.
Următoarea ediţie a Miss America va avea loc pe 9 septembrie 2019.

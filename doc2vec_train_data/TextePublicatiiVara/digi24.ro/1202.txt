Teatrul s-a întors în curţie sătenilor din Maramureş. Pentru al şaselea an consecutiv, caravana spectacolelor ţinute sub numele "Cultura'n Şură" a pornit din nou la drum şi a devenit un eveniment cunoscut acum şi în afara graniţelor ţării.
"Cultura'n Şură" este un proiect artistic prin intermediul căruia spectacolele de teatru ies din sălile clasice şi din oraşe din sălile de la oraş sunt prezentate în mod gratuit, în şurile din curţile sătenilor. Aceştia devin, pentru o seară, amfitrioni ai teatrului şi totodată spectatori. Aseară, caravana a poposit la Baia Mare.
"A 25-a ediţie a festivalului Atelier se desfăşoară în diferite locaţii. Într-una suntem chiar acum, la muzeul satului din Baia Mare, Şura Valea Vinului, unde o să avem un Mollière - "Doctor fără voie"; în rest în sală, pe stradă, în Piaţa Cetăţii, spectacole din Italia, Spania, Belgia şi România, pentru un public cât mai divers şi deocamdată sălile sunt pline", a explicat Radu Macrinici, organizator.
Anul acesta organizatorii şi-a luat angajamentul de a sprijini şi două cauze umanitare, prin sustinerea unor reprezentaţii cu scop caritabil.
"Cultura'n Şură" a mai ajuns până acum în comunităţi din judeţele Alba, Vâlcea, Maramureş şi Sălaj.
Reporter/operator: Kristian Kosa

Fotbalistul echipei Real Madrid, Sergio Ramos, şi familia sa au fost nevoiţi să îşi schimbe numerele de telefon, ei primind numeroase ameninţări după ce internaţionalul spaniol l-a accidentat pe egipteanul Mohamed Salah în timpul finalei Ligii Campionilor, relatează L’Equipe.
FOTO: Guliver/Getty Images
Liga 1, play-out, etapa 14: Dinamo - Sepsi (vineri, 20:45, Digi Sport 1) și Botoșani - Gaz Metan (sâmbătă, 18:30, Digi Sport 1)
Ramos şi familia sa au primit chiar şi ameninţări cu moartea.
Miercuri, în faţa ambasadei Spaniei în Egipt a avut loc o manifestaţie la care au participat şi fani egipteni înarmaţi.
Mohamed Salah, component al echipei Liverpool, s-a accidentat la umăr în urma unui duel pentru balon cu Sergio Ramos, la finala Ligii Campionilor, câştigată cu 3-1 de madrileni. Salah a părăsit terenul în lacrimi, în minutul 31.
Federaţia egipteană a anunţat că Mohamed Salah va reveni pe teren în cel mult trei săptămâni.

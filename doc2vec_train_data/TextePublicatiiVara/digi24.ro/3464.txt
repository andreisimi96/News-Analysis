Cântăreţul columbian Maluma a fost victima unui furt la Moscova, lui fiindu-i furate bunuri de peste 780.000 de dolari din camera de hotel. Maluma a asistat la meciul Columbia - Japonia, din grupa H de la Cupa Mondială, informează News.ro.
Foto: Gulliver/Getty Images
Potrivit presei internaţionalei, solistului columbian i-au fost furate o geantă Louis Vuitton, 11 ceasuri Rolex şi Hublot, bijuterii Cartier din aur galben, alb şi roz.
De asemenea, au fost furate şi zece perechi de ochelari încrustate cu diamante şi perle.
Toate aceste bunuri au fost furate de un bărbat care a pătruns în apartamentul din hotelul solistului columbian, după ce a afirmat că este prieten al artistului de 24 de ani.
Maluma s-a deplasat, marţi, la Saransk, unde a asista la meciul Columbia - Japonia.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Cântăreţul de origine columbiană Maluma concertează la Bucureşti, pe 30 iunie, în prima zi a festivalului de muzică latino El Carrusel, care va avea loc la Romexpo până pe 1 iulie.
Maluma a ajuns în atenţia publicului în 2010, odată cu lansarea piesei „Farandulera". Single-ul a devenit hit în Columbia, iar lui i-a urmat lansarea albumului de debut, „ Magia” (2012). Un an mai târziu, în 2013, Maluma a fost nominalizat la MTV Europe Music Awards, la categoria „Best Latin America Central Act”, şi în cadrul Latin Grammy Awards, pentru „Best New Artist”.
Are la activ două colaborări cu Shakira - pentru piesa „Chantaje", clip care a depăşit 90 de milioane de redări pe YouTube, şi „Trap”, care a depăşit 94 de milioane.
Recent, Maluma - pe numele său real Luis Londoño Arias - a participat la Billboard Latin Music Awards, unde a câştigat premiul la categoria artistul anului.

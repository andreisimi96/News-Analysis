Calea Victoriei redevine pietonală în weekend, pentru evenimentul „La pas pe Calea Victoriei”: Clovni, animatori, magicieni, diverse ateliere şi spectacole şi standuri cu produse culinare, produse handmade, accesorii şi bijuterii.
Calea Victoriei redevine pietonală în acest weekend, pentru a patra ediţie a evenimentului „La pas pe Calea Victoriei”, urmând să fie organizate diverse manifestări artistice pe traseul dintre Strada George Enescu şi Piaţa Victoriei. Vor fi spectacole de teatru şi muzică, mimi, caricaturişti, clovni, ateliere pentru pictat, de puzzle sau de modelaj. De-a lungul traseului de aproape un kilometru vor fi amplasate standuri cu produse culinare, produse handmade, accesorii şi bijuterii.
„La pas pe Calea Victoriei”, aflat la a patra ediţie, se va desfăşura sâmbătă şi duminică, între orele 10.00 şi 21.00, pe traseul dintre Strada George Enescu şi Piaţa Victoriei.
"Străbătând la pas elegantul bulevard, pe segmentul pietonal încadrat între Strada George Enescu şi Piaţa Victoriei, vizitatorii se vor întâlni cu animatori şi mascote celebre, păpuşi uriaşe, arlechini cu baloane de săpun, clovni cu baloane modelate, animatori pe picioroange, portretişi, caricaturişti, mimi, magicienişi un studio foto profesional. Mai mult, grupurile de copii Fabrica de Folclor, Bravissimo, Alina Sorescu şi Piticii lu’ Soreasca, Allegretto, trupele de dans TheMob, KidsSquad şi muzicienii stradali care vor performa la diverse instrumente, precum chitară, vioară, saxofon, fluier, violoncel, contrabas, pian, tobe, nai, clarinet şi trompetă, vor însufleţi atmosfera din cadrul evenimentului", spune municipalitatea.
Vor fi organizate şi ateliere de creaţie, de puzzle, modelaj în plastelină, atelierul de decorare planşe cu praf de marmură, picturi pe faţă, atelierul de tobe, atelierul muzical, dar şijocuri stradale, precum şotronul, elasticul, X şi O, şarpele, geologic (bowling modern) şi Ţintar Scrach.
De asemenea, în fiecare zi vor avea loc spectacole de teatru precum „Pinguinii Melomani”- susţinut de Teatrul „Ion Creangă”,„Cenuşăreasa”, „Frumoasa din Pădurea Adormită”, dar şi un spectacol de comedie dedicat celor mari, oferit de trupa de improvizaţie „Improvisneyland”.
Pe întregul traseu de aproape un kilometru vor fi amplasate standuri cu produse handmade, accesorii şi bijuterii din porţelan, sticlă, ceramică glazurată, argint, perle, accesorii din materiale tradiţionale şi cu motive populare, mici decoraţiuni, produse naturale de îngrijire, produse pentru copii, dar şi produse culinare.
Muzeul Municipiului Bucureşti şi Muzeul Naţional „George Enescu” se alătură evenimentului
În 2 şi 3 iunie, vor avea program prelungit Muzeul Municipiului Bucureşti – Casa Filipescu – Cesianu, care va putea fi vizitat în intervalul 10:00 – 22:00 şi Muzeul Naţional "George Enescu”, în intervalul 10:00 – 20:00.

Fostul prim-ministru al României Victor Ponta a reacționat după ce mai multe filiale PSD au postat, ieri seară, pe paginile lor de Facebook filme sau colaje prin care acreditează ideea că huiduielile care au putut fi auzite luni seară pe Arena Naţională au vizat-o pe Simona Halep sau i-au stricat acesteia monentul de glorie, scrie news.ro.
Foto: captura Facebook
„Îi rog pe foştii mei colegi din PSD Tulcea, Constanţa, Giurgiu, Mehedinţi şi din alte judeţe să şteargă repede această mizerie care a fost postată de la Sediul Central al PSD pe conturile organizaţiilor locale. Oamenii nu ştiu (aşa cum ştiu eu) că aceste materiale mincinoase, manipulatoare şi absolut mizerabile sunt gândite şi postate direct de la Sediul Central din K10 de un personaj dubios adus de Liviu Dragnea de la Neamţ (numele lui este George Harabagiu, nu poate fi numit “şobolan” ca nu trebuie jigniţi şobolanii şi ascultă doar de “Dom Prşedinte”)!”, a scris Ponta.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
El avertizează că pentru aceste minciuni oribile despre Simona Halep vor fi înjuraţi şi sancţionaţi pe nedrept membrii PSD.

Gest bizar al preşedintelui Cehiei, care a convocat o conferinţă de presă pentru a arde o pereche uriaşă de chiloţi roşii.
Cunoscut relaţiile tensionate cu presa, Miloš Zeman i-a ironizat pe jurnaliştii prezenţi şi a spus că regretă că îi face să se simtă ca nişte "mici idioţi". Conferinţa, anunţată brusc, alimentase speculaţiile că şeful statului - care suferă de diabet şi merge în baston - îşi va da demisia din motive de sănătate. Zeman a aruncat în flăcări lenjeria, asistat de doi pompieri, spunând că "vremea chiloţilor în politică a trecut".
A făcut aluzie la o acţiune de protest din 2015. Câţiva artişti radicali au înlocuit atunci drapelul de pe acoperișul Castelului din Praga, sediul preşedinţiei, cu o pereche de chiloți roşii gigant - "un stindard mai potrivit pentru un om fără nicio ruşine", au spus ei.

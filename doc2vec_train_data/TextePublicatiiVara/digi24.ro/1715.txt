Simona Halep va juca a treia finală la Roland Garros și își va păstra locul 1 în ierarhia mondială WTA. Halep s-a impus în fața lui Garbine Muguruza în două seturi, câștigate 6-1, 6-4, după unul dintre cele mai bune meciuri din cariera româncei. 
Foto: Guliver/Getty Images
Formula 1: Marele Premiu al Canadei e în acest weekend pe Digi Sport
„Ştiam că trebuie să fiu agresivă, totul a decurs bine, am fost rapidă şi agresivă. Am avut mare încredere după primul set şi nu am renunţat, am crezut în fiecare ghem. E o mare oportunitate pentru mine, voi încerca să fiu mai bună ca anul trecut şi vom vedea ce va fi”, a declarat Simona Halep la finalul meciului.
În finala de la French Open, Simona Halep o va întâlni pe învingătoarea meciului dintre Sloane Stephens și Madison Keys.
Calificarea în finală la Roland Garros este recompensată cu 1,12 milioane de euro şi cu 1.300 de puncte WTA. Câştigătoarea va primi 2,2 milioane de euro şi 2.000 de puncte WTA.
Simona Halep, în vârstă de 26 de ani şi 1,68 de metri înălţime, va disputa a XXXI-a finală din carieră, a patra din acest an.
Pe aceeași temă

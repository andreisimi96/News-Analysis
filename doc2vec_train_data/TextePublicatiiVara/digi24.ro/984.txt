Preşedintele sirian Bashar al-Assad intenţionează să efectueze o vizită în Coreea de Nord, cu scopul de a se întâlni cu liderul nord-coreean Kim Jong-un.
FOTO: Guliver / Getty Images
„Mă voi duce în RDPC şi mă voi întâlni cu Kim Jong-un”, a declarat al-Assad, acronimul numelui oficial al Coreei de Nord, Republica Populară Democratică Coreea.
Al-Assad face acest anunţ în contextul în care preşedintele american Donald Trump a confirmat vineri organizarea în Singapore, pe 12 iunie, a summitului său istoric cu Kim Jong Un, în urma unei intense activităţi diplomatice.
„Lumea salută evenimentele remarcabile care au avut loc recent în Peninsula Coreea, mulţumită anvergurii excepţionale şi înţelepciunii leadershipului lui Kim Jon Un”, a declarat preşedintele sirian miercuri într-o întâlnire cu ambasadorul nord-coreean Mun Jong Nam.
Serviciile preşedintelui sirian, contactate de AFP, au refuzat să comenteze aceste informaţii.
Phenianul şi Damascul întreţin bune relaţii de decenii.
Suspciuni cu privire la un comerţ cu armament chimic între cele două ţări au fost evocate în trecut de ONU şi Coreea de Sud.
Coreea de Nord a fost suspectată că a ajutat Siria să construiască o instalaţie nucleară, care a fost distrusă de Israel în 2007.

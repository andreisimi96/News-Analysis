O femeie din Capitală, care se afla în casă cu nepotul său, a fost înjunghiată în gât, marţi, dosarul fiind preluat de către Parchetul de pe lângă Tribunalul Bucureşti. 
ACTUALIZARE. Copilul a sunat de unul singur la 112 şi a anunţat că a comis crima. A înjunghiat-o pe bunica sa de 4 ori în zona gâtului.
ACTUALIZARE. Autoritățile au fost alertate de mama copilului, care venise să îl ia acasă. Conform legii, copilul nu poate fi tras la răspundere, având în vedere că are doar nouă ani, dar va merge la audieri împreună cu părinții săi. 
Poliţia Capitalei a anunţat, marţi, că prin apel 112 a fost sesizat faptul că pe raza Secţiei 4 Poliţie o femeie prezintă o plagă în zona gâtului. Femeia era în locuinţă cu nepotul ei de 9 şi a fost înjunghiată în gât chiar de către acesta. Potrivit anchetatorilor, femeia ar fi avut o ceartă cu copilul, moment în care acesta ar fi atacat-o. 
”Urmează să se stabilească imprejurările în care s-a produs acest eveniment”, au precizat reprezentanţii Poliţiei Capitalei. Potrivit acestora, cazul a fost preluat de Parchetul de pe lângă Tribunalul Bucureşti şi Serviciul Omoruri.
Citește și ”Misiunea secretă a lui Tudorel Toader. Cum va intra în istorie actualul ministru al Justiției”

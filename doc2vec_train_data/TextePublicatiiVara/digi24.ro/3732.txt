Ca multe alte zone din calota antarctică, și Ghețarul Pine Island este în prezent într-un proces de topire. Însă are cea mai mare viteză de topire din lume, se arată într-o nouă cercetare realizată de National Science Foundation (NSF).
Nu doar schimbările climatice sunt cele care determină această topire accelerată.
O echipă internațională de cercetători de la NSF și Natural Environmental Research Council din Marea Britanie au descoperit o altă cauză: sub Ghețarul Pine Island există activitate vulcanică.
Nu este clar cât de mare este impactul sursei de căldură asupra Ghețarului.
Importanța Ghețarului Pine Island este aceea de „punte” cu alte zone Antarctica, acționând ca un baraj care împiedică să crească nivelul mărilor.
Pine Island reprezintă aproximativ 20% din volumul total de gheață al banchizei antarctice occidentale.
Acest ghețar are o contribuție netă mai mare de gheață în mare decât orice alt bazin hidrografic de gheață din lume.
Numeroase studii științifice au arată că topirea lui ar declanșa un efect de domino asupra ghețarilor din vecinătate și, după o perioadă mai îndelungată, ar duce la prăbușirea întregii calote glaciare, un scenariu absolut catastrofal.

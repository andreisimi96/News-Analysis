Elena Udrea a scris un mesaj pe pagina sa de Facebook, la scurt timp după ce a fost condamnată definitiv la 6 ani de închisoare în dosarul Gala Bute.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Citește și:  Prima reacție a lui Rudel Obreja după condamnarea la 5 ani de închisoare
„Multumesc tuturor celor care ați crezut și credeți în dreptatea mea, tuturor celor care m-ați susținut, mă susțineți, v-ați rugat și vă rugați pentru mine!
Mulțumesc presei care a dus și duce o luptă mai aprigă și mai determinată pentru adevăr și oprirea abuzurilor din România, decât o duc aleșii poporului, cei care ar avea obligația să o facă.
Sistemul încă există și funcționează, Protocoalele și culoarele din justiție sunt în continuare eficiente, sunt încă judecători și procurori care execută ordinele și comenzile generalilor SRI.
Până decid ce voi face în continuare, va rog să acceptați că nu voi face nicio declarație. Doamne, ajută tuturor!”, a transmis Elena Udrea.
Cu doar câteva zile înainte de aflarea sentinței, Elena Udrea se declara convinsă că dosarul va fi rejudecat și spunea, într-un interviu acordat GSP, că este nerăbdătoare să revină înapoi în România. Însă, mai afirma ea, nu se va întoarce în țară în cazul în care va fi condamnată.

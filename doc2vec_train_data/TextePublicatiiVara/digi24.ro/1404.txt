H&M, unul dintre cele mai puternice branduri de modă, își va mări măsurile hainelor în Marea Britanie, după ce mai mulți clienți s-au plâns că măsurile articolelor vestimentare sunt prea mici.
Un purtător de cuvânt al companiei H&M a anunțat: „Începem să facem aranjamentele pentru modificarea măsurilor hainelor de damă din Marea Britanie”, potrivit BBC .
De exemplu, cei care până acum purtau mărimea 12, vor trece de acum încolo la măsura 10.
Retailul suedez a luat această decizie după ce mai mulți clienți s-au plâns că hainele sunt prea mici, în comparație cu alte magazine.
În martie, o tânără a trimis o scrisoare deschisă companiei, care ulterior a devenit virală. Fata reclama faptul că deși de obicei poartă măsura 12/14, ea a reușit cu greu să probeze o pereche de blugi H&M, măsura 14.
Tânăra atrăgea atunci atenția ca în loc să încurajeze femeile să aibă încredere în ele, retailerul face exact opusul.
După aflarea veștii că brandul de modă își va modifica măsurile, tânăra a spus că este „foarte încântată” că efortul său a dat roade.
Pe aceeași temă

Alexa, asistentul personal virtual al companiei Amazon, are noi probleme.
Sistemul respectiv a înregistrat discuţia purtată de doi soţi din Statele Unite şi a transmis-o unei alte persoane. S-a întâmplat în Portland, unde Alexa s-a activat în timpul conversaţiei. Câteva ore mai târziu, cei doi au fost sunaţi de o cunoştinţă, care le-a spus că a primit pe telefon înregistrarea discuţiei lor. Oamenii au deconectat sistemul şi i-au sunat pe cei de la Amazon, care şi-au cerut scuze pentru eroare. Nu au reuşit, totuşi, să explice de ce s-a întâmplat acest lucru.
Utilizatorii Alexa au avut probleme şi acum două luni, când mai mulţi oameni s-au plâns că asistentul digital a început să râdă din senin, cu o voce diferită de cea normală.
Spionii israelieni au spionat spionii ruși care spionau spionii americani

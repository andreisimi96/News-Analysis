CTP, în lacrimi la Digi24, după victoria Simonei: „Indiferent ce face în finală, a fost primul ei meci de legendă a tenisului”
„Simona Halep trece cu brio un nou test mental și este un moment-cheie pentru ea, având în vedere cum s-a terminat finala de la Roland Garros din 2017. Ultimele 12 luni au fost pentru Halep unele de învățare a unor lecții despre cum să fie mai agresivă și mai rezistentă mental sub presiune. Aceste două lecții au ajutat-o să strălucească mai ales în victoria de azi. Simona a fost la înălțime”, scrie WTA.
„Simona este în finala French Open, după o victorie impresionantă în fața lui Garbine Muguruza. Muguruza nu pierduse niciun set la acest turneu până când s-a lovit de numărul 1 mondial. Halep este acum la o victorie distanță de primul titlu de Grand Slam”, scrie Tennis.com.
Reacția superbă a Simonei Halep după calificarea în finala Roland Garros: M-am luptat pentru fiecare minge
„Ce meci! Muguruza a avut patru șanse de break pentru a face 5-4, în setul al doilea, dar Halep a arătat o defensivă de maestru”, scrie și Live Tennis.
„Halep a arătat de ce merită să fie numărul 1 mondial cu o victorie dominantă și îndrăzneață asupra campioanei din 2016, garbine Muguruza, care nu a reușit să își facă serviciul în primul set”, remarcă BBC News.
Iar organizatorii de la Roland Garros o numesc pe Simona Halep „Speedy Simo”, observând viteza de deplasare cu care românca reușește în mod impresionant să acopere tot terenul și să aibă o defensivă de fier împotriva adversarelor sale. 
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
„A fost o performanţă de vârf din partea lui Halep, probabil una dintre cele mai frumoase ale carierei ei. Apărarea ei a fost uluitoare, dar a atacat în egală măsură cu atâta forţă! A lovit mingea la fel de tare ca Muguruya. Şi la toate întrebările despre partea mentală a jocului ei răspunsul a venit fără echivoc în al doilea set”, comentează The Guardian.
„Într-o zi dominată de soare și temperaturi mari, ceva neobișnuit în Paris, Halep a fost mai bună decât spaniola, în special pe fundul terenului, acolo unde s-au jucat majoritatea punctelor. Iar acea adâncime a loviturilor dată de nr. 1 mondial a împiedicat-o pe Garbine să se apropie de fileu. Eleva lui Darren Cahill a fost un ciclon în primul set, unde i-a cedat doar un game adversarei. (...) Halep a dat tot timpul impresia că este foarte aproape de rivala sa, mai mult decât o reflecta scorul (în setul al doilea)”, a scris Marca.
Pentru cotidianul As, Halep va pleca de la Paris aşa cum a şi ajuns, ca număr 1 mondial. „Românca a fost mai bună şi Garbine îşi încheie drumul în semifinale”, a scris As.
Cotidianul L'Equipe notează că Simona Halep şi-a asigurat încă o şansă la Roland Garros, după ce a reuşit să se califice pentru a doua oară consecutiv în ultimul act la French Open. „Încă o şansă pentru Halep. Avea totul de pierdut, o calificare consecutivă în finală la Roland-Garros, dar şi numărul 1 mondial. Însă, susţinută de un număr mare de compatrioţi, ea nu s-a lăsat destabilizată de miză. La capătul unuia dintre cele mai bune meciuri pe zgură din carieră, ea a dominat-o pe Garbine Muguruza (6-1, 6-4). Spaniola, care nu a pierdut niciun set de la începutul turneului, a fost depăşită încă din primele momente ale semifinalei, a făcut greşeli incredibile şi a câştigat doar un singur ghem în primul set. Spaniola a fost mai agresivă în setul doi, dar Halep a fost solidă şi puternică, reuşind să accelereze în momentele cheie, mai ales la 4-4. După ce a pierdut la Roland Garros în 2014 şi 2017 în faţa Mariei Şarapova şi Jelenei Ostapenko, Halep încearcă să câştige un prim titlu de Grand Sam în faţa lui Madison Keys sau Sloane Stephens”, notează sursa citată.

Trotuar asfaltat imediat după ce s-a terminat ploaia torențială de marți după-amiază din București, asta a surprins un telespectator Digi24 din București.
Trotuarul de pe Bulevardul Aviatorilor din sectorul 1 al Capitalei a fost refăcut fără să se mai țină cont de condițiile improprii. 
Muncitorii pur și simplu au așteptat să treacă ploaia torențială și, ignorând bălțile acumulate, au turnat mixtură asfaltică.
După cum se vede și în imaginile surprinse de telespectatorul Digi24, ei nici nu s-au arătat deranjați că sunt filmați.
Bucureștiul s-a aflat marți după-amiază sub o atenționare nowcasting de furtună cu grindină și descărcări electrice .
Dacă aţi fost martorii unui eveniment care ar putea deveni ştire luaţi legătura cu noi pe e-mail, la redactie@digi24.ro, sau pe conturile noastre de  Facebook  și de  Twitter . Ne puteţi trimite fotografii şi filmări pe WhatsApp, la numărul 0771.100.304. Vă rugăm să precizaţi numele şi locul din care le transmiteţi.

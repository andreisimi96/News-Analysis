Anchetă la Alexandria după moartea unui adolescent la petrecerea de final de an. Era banchetul de clasa a opta când elevul de 15 ani a făcut stop cardio-respirator.
Tatăl elevului a spus că nu a fost prima oară când băiatului i s-a făcut rău. Băiatul le atragea atenția părinților că are palpitații, însă medicii i-au spus că nu are nicio problemă.
Marți seară, adolescentului i s-a făcut rău la banchetul de final de clasa a opta, care a avut loc într-un restaurant din Alexandria. El a fost transpotat la spital în stop cardio-respirator, iar medicii nu au mai putut face nimic.
Băiatul era însoțit de mătușa lui la banchet. 
Din primele cercetări nu au fost descoperite urme de violența pe corpul elevului. Cazul este acum anchetat de IGSU, polițiști, dar și de conducerea școlii.

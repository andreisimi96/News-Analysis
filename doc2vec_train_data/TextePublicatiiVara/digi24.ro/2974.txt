În ultimele zile, mai mulți beneficiari ai programului Start-up Nation 2017 ale căror proiecte se află în etapa de implementare au primit notificări din partea oficiilor teritoriale pentru Întreprinderi Mici şi Mijlocii şi Cooperaţie pentru a-și asuma faptul că nu intenționează să schimbe locul implementării proiectului din mediul urban în mediul rural.
FOTO: Getty Images
Recent, oficialii OTIMMC au transmis beneficiarilor ce și-au implementat proiectele în mediul urban o solicitare prin care aceștia trebuie să își asume, printr-o declarație pe proprie răspundere, faptul că nu vor muta locul de implementare al proiectului din mediul urban în mediul rural.
Dacă-și mută afacerile de la oraș la țară, antreprenorii riscă pierderea finanțării primite.
Obligația nu era prevăzută în ghidul solicitantului în baza căruia a funcționat sesiunea de primire a proiectelor de anul trecut și nici în cadrul acordului de finanțare semnat de beneficiarii declarați câștigători, scrie avocatnet.ro .

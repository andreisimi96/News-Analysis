Saratov Airlines, compania aeriană regională din Rusia, a rămas fără licență de funcționare, au anunțat reprezentanții Ministerului rus al Transportului. Motivul îl constituie tragedia aviatică din luna februarie, în urma căruia și-au pierdut viața 71 de persoane.
Întreaga flotă de avioane Antonov An-148 a fost retrasă din circulație ca urmare a accidentului aviatic, transmite The Moscow Times .
Decizia de retrage licența companiei Saratov Airlines a fost luată miercuri.
„Compania aeriană nu îndeplinește standardele de siguranța zborurilor și nu poate efectua zboruri fără a pune în pericol viața pasagerilor”, se menționează într-un comunicat al Agenție federale Rosaviatsia.
La puțin timp după acest anunț, acționarii Saratov Airlines au luat decizia de a închide compania aeriană.
Prăbuşirea avionului rus Antonov, soldată cu 71 de morţi, în apropiere de Moscova, a fost „aparent” cauzată de jivrajul sondelor de viteză de tip Pitot, au anunţat în februarie anchetatorii, în urma analizei unei cutii negre a aeronavei.
Avionul de linie, pus în serviciu în 2010, s-a prăbuşit la puţin timp după ce a decolat de pe Aeroportul Domodedovo.
CITIȚI ȘI:   Ultimele cuvinte ale pilotului avionului Saratov Airlines, prăbușit la doar 6 minute de la decolare
Aeronava avea la bord 65 de pasageri şi şase membri ai echipajului, care au murit toţi.
Avionul, care se ducea la Orsk, un oraş din Ural, la frontiera cu Kazahstanul, s-a prăbuşit în districtul Ramenski, la aproximativ 70 de kilometri sud-est de Moscova, în apropiere de Stepanovskoïe.
Cunoscute şi sub numele de „tuburi de Pilot”, sondele Pitot le permit piloţilor să controleze viteza aeronavelor lor, un element crucial în menţinerea echilibrului acestora în zbor.
Dacă aceste sonde sunt încastrate în gheaţă sau fragmente, piloţilor le poate fi furnizată o măsurare incorectă a vitezei, ceea ce riscă să antreneze blocarea avionului, dacă acesta merge prea încet, sau o deformare a avionului, dacă merge prea repede.
Sondele Pitot au fost puse în discuţie în accidentul avionului de tip Airbus A330 aparţinând Air France care asigura o legătură între Paris şi Rio - zborul AF447 -, care s-a prăbuşit în Oceanul Atlantic pe 1 iunie 2009, omorând toate cele 228 de persoane de la bord.

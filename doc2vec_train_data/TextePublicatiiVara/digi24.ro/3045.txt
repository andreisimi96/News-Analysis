Microbii supravieţuiesc şi în camerele sterile. Este o descoperire pe care au făcut-o oamenii de ştiinţă ai NASA, într-unul dintre laboratoarele folosite pentru asamblarea navelor spaţiale.
Soluţiile cu alcool pe care le fac specialiştii ca să menţină aceste camere de testare foarte curate nu omoară o bacterie care se găseşte în mod normal în apă şi sol. Se numeşte Acinetobacter, oamenii o pot contacta foarte uşor şi duce la infecţii urinare, respiratorii şi cutanate.
O echipă de la Universitatea Politehnică din Pomona a descoperit cum reuşesc aceşti bacili să reziste: mănâncă produsele de curăţenie folosite pentru uciderea lor.
Este o problemă majoră, pentru că NASA întotdeauna s-a temut să nu contamineze planetele pe care ajunge cu bacterii de pe Pământ.
Cel mai mare pericol îl reprezintă navele care vor ajunge pe Europa, satelitul lui Jupiter, care are apă lichidă la suprafaţă şi ar putea permite acestor bacterii să se dezvolte.

500 de tineri din România şi Republica Moldova au pornit într-un marş care va lega din nou cele două ţări. Au plecat din Alba Iulia, după ce au rememorat acolo Marea Adunare Naţională de la 1 Decembrie 1918. Însoţiţi de flacăra Unirii, aprinsă în fața Catedralei, au plecat pe jos, spre Chișinău. Participanţii vor parcurge 1.300 de kilometri și vor străbate 300 de localităţi. Marșul Centenarului va dura două luni.
„Trăiască/ Trăiască și înflorească/ Moldova, Ardealul și Țara Românească!” - au strigat participanții.
„Am venit aici pentru Unire și pentru a reîntregi țara”, a explicat un tânăr.
„De aici intenționez să ajung la ai mei cei 73 de ani la Chișinău pe 1 septembrie”, spune un bărbat.
Oamenii vor parcurge pe jos 1.300 de kilometri și vor străbate 300 de orașe și sate din România și Republica Moldova. Traseul a fost ales ținând cont de momentele istorice din Primul Razboi Mondial și evenimentele importante pentru Marea Unire.
Este o acțiune demarată duminică, când un tricolor de 100 de metri a fost purtat în mâini de zeci de persoane la Alba Iulia, iar fața Catedralei au fost reeditate evenimentele din 1918.
Cei care participa la marș vor parcurge, în medie, 25-30 de kilometri pe zi, iar pe 1 septembrie vor ajunge la Chișinau. Ideea pe care vor să o transmită este aceea ca România nu este întreagă și că ar trebui refacută unirea dintre România și Republica Moldova.

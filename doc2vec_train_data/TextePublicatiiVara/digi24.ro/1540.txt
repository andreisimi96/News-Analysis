Păi de asta, vă întrebăm pe dumneavsotră.
Păi nu aţi spus că mergeţi?
Păi mergem, dar ce să facem acolo”.
Echipa Digi24 a încercat să pună o întrebare şi primarului, dar acesta nu era disponibil.
La Adunaţii Copăceni ... confuzie.
Dan Rusu, primarul comunei Adunaţii Copăceni: „Deocamdată nu ne-a anunţat nimeni. Dar ca să vă spun sincer, eu sunt aşa şi aşa. Nu sunt chiar din ăla înfocat”.
Ca să mai risipească din confuzie, unul dintre baronii PSD, preşedintele Consiliului Judeţean Vrancea, a lansat pe Facebook un clip explicativ.
Explicaţiile nu au ajuns probabil la mulţi dintre cei 10.000 susţinători PSD care vor pleca sâmbătă din judeţul Olt spre Bucureşti.
„Ne cheamă, da. Să votăm. Deci mergem noi din conștiență. Mergem la miting, la București.
Și ce faceți acolo?
Alţii sunt de părere că politicienii ar trebui să lase mitingurile de-o parte.
„Să-şi vadă acolo de treburi! Să rezolve problemele. Lumea moare de foame. Sărăcie ca acum n-a fost!”, spune un bărbat.
Social-democraţii cred însă cu tărie că mitingul din faţa guvernului va rezolva problemele. Şi fac eforturi să aducă mulţi simpatizanţi la Bucureşti.
La Iaşi nu mai există deja autocare de închiriat.
„Sâmbăta aceasta este imposibil! Ştiţi de acel miting al PSD care a luat toate autocarele...”, transmite un operator de transport persoane.
Între timp, organizatorii au mai rezolvat o problemă. Cum la Bucureşti găseşti greu locuri de parcare, parlamentarii Puterii au votat astăzi folosirea curţii Parlamentului pentru autocarele ce vor aduce simpatizanţi PSD din provincie.
Sâmbătă dimineaţa toate maşinile de acolo vor dispărea pentru a face loc autoturismelor şi autocarelor cu care vor veni simpatizanţii PSD la miting. pe partea Camerei Deputaţilor sunt câteva sute de locuri dar alte zeci sau chiar sute sunt şi pe cealaltă parte a clădirii, cea cu Senatul.
Parlamentarii Opoziţiei au spus vorbe grele când au aflat ce au votat colegii de la PSD-ALDE, dar liderul partidului de la Putere nu vede niciun motiv să nu folosească parcarea.
Liviu Dragnea: Care ar fi justificarea să nu poată fi folosită?
Dan Vîlceanu, deputat PNL: „Au confiscat o instituţie, Parlamentul, în sensul în care vor să vină să parcheze la parlament autoturismele cu care vor veni la mitingul organizat sâmbătă”.
Preşedintele Partidului Social-Democrat susţine că mitingul de sâmbătă din faţa Guvernului este un protest faţă de abuzurile de tot felul.
FOTO: INQUAM PHOTOS - Octav Ganea
Pe aceeași temă

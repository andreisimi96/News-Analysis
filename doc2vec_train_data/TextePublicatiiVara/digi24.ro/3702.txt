Fostul mare jucător argentinian Diego Maradona a criticat dur naţionala țării sale după meciul pierdut sâmbătă împotriva Franţei (3-4) în optimile de finală ale Cupei Mondiale 2018, scrie France Football.
Diego Maradona / Guliver / Getty Images
Formula 1: Cursa de la Silverstone e în direct la Digi Sport 1 (duminică, ora 16:00)
Maradona a reacţionat după eliminarea Argentinei, în emisiunea sa „De la mano del Diez”, pe canalul Telesur.
„Mă simt rău după acest nou Mondial în care Argentina nu a reuşit să aibă o echipă consistentă”, a explicat Maradona, care a spus că a anticipat eliminarea după felul în care a fost alcătuită formaţia.
„Cred că noi am venit aici mai mult la cinema decât pe stadion, fiindcă am venit să vedem cronica unei morţi anunţate”, a afirmat cel care a dus Argentina la câştigarea Mondialului din 1986. „Nu ştim să atacăm, nu ştim ce să facem când avem mingea”, a adăugat el.

Ziaristul rus Arkadi Babcenko a fost împuşcat marţi la Kiev şi a murit în ambulanţă, a anunţat poliţia ucraineană. Era unul dintre cei mai vocali critici ai intervenției militare ruse în estul Ucrainei.
Arkadi Babcenko / FOTO: Facebook
Potrivit agenţiei Reuters, o femeie a sunat la salvare şi a anunţat că şi-a găsit soţul acasă într-o baltă de sânge. Poliţia suspectează o crimă motivată de activitatea profesională a celui ucis.
Anton Geraschenko, un politician ucrainean cu legături cu serviciile secrete, a dezvăluit că jurnalistul rus a fost atacat în momentul în care s-a întors în apartament după ce fusese la cumpărături.
"Când Arkadi a deschis uşa apartamentului, ucigaşul l-a împuşcat de mai multe ori în spate", a scris Geraschenko pe Facebook.
Avocat de profesie, Babcenko era veteran al războiului din Cecenia. Aici şi-a început cariera de jurnalist, el publicând o carte despre experienţa trăită în timpul acelui conflict.
Babcenko a părăsit Rusia pentru Cehia în februarie 2017, simţindu-se ameninţat. Ulterior, acesta s-a stabilit în Ucraina
Surse: Agerpres, News.ro. 

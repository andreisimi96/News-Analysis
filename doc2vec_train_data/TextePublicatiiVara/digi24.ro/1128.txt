Absolvenţii de clasa a XII-a care au urmat cursurile unui liceu de la ţară vor avea locuri speciale la facultăţile din ţară. Anunţul a fost făcut de ministrul Educației, Valentin Popa, aflat într-o vizită la Suceava.
Ministrul a subliniat că nu este vorba despre absolvenții care au domiciliul în mediul rural, ci despre cei care au terminat un liceu de la țară. Sesiunea urmează să fie susținută în același timp cu ceilalți absolvenți, dar pe locuri separate.
Anul trecut, au fost aproape 3.000 de absolvenți de la liceele din mediul rural, din care aproape 90% au intrat la o facultate.
„Este pentru prima dată în istorie când asigurăm pentru acești absolvenți o admitere separată de ceilalți, așa cum facem o admitere separată pentru etnicii români și pentru rromi. Aceștia practic au un anumit număr de locuri dedicate la fiecare universitate, proporțional cu numărul de locuri istoric atribuit și practic având o admitere separată, nu concurează decât între ei”, declară Valentin Popa, ministrul Educației Naționale.
Foto: Inquam Photos/Octav Ganea
Pe aceeași temă

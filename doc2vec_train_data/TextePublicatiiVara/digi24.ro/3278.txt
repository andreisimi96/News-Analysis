Televiziunea Digi24 şi site-ul www.digi24.ro sunt printre cele mai urmărite surse de informaţie din România, potrivit raportului Digital News Report, lansat de Institutul Reuters şi Universitatea Oxford.
O trăsătură prinicipală a brandurilor media abordată în studiu este credibilitatea ştirilor. La acest capitol, postul nostru de televiziune este pe locul întâi, primind nota 7.85 de la cei care ne urmăresc. În topul încrederii legat de brandurile media de care românii au auzit, în general, Digi24 ocupă locul 4.
În clasamentul celor mai urmărite televiziuni din România, televiziunea noastră ocupă locul 2. 43 % dintre telespectatori aleg să se uite săptămânal la Digi24.
Şi platforma online este una dintre cele mai accesate surse de informaţie, ceea ce plasează site-ul digi24.ro pe locul 4 în rândul platformelor online de ştiri.
Raportul, bazat pe un sondaj online la care au participat peste 74.000 de persoane din 37 de ţări, este cel mai mare studiu de audienţă din lume, la ora actuală.

Doisprezece copii şi antrenorul lor de fotbal - captivi de nouă zile într-o grotă inundată în Thailanda - au fost găsiţi ”teferi şi nevătămaţi”, a anunţat luni seara guvernatorul provinciei, relatează AFP și News.ro.
”I-am găsit pe toţi 13 teferi şi nevătămaţi”, a anunţat guvernatorul provinciei Chiang Rai, Narongsak Osottanakorn, în strigăte de entuziasm ale salvatorilor şi unor jurnalişti.
Însă evacuarea nu va avea loc imediat, a precizat guvernatorul, care conduce celula de salvare.
Salvatorii vor rămâne până atunci în grotă cu ei, pentru ca să fie suficient de în formă să parcurgă cei peste trei kilometri până la ieşire, în parte inundaţi.
”Le vom aduce hrană, dar nu suntem siguri că se pot hrăni, având în vedere că nu au mai mâncat de mult timp. Vom trimite, de asemenea, un medic, care ştie să facă plonjări”, a adăugat el.

Asfaltări pentru miting , parcări închise şi firme de transport rămase fără niciun autocar disponibil pentru ziua protestului PSD. Primarul General al Capitalei a anunţat astăzi o nouă cifră a celor care vor umple Piaţa Victoriei. Peste 200.000 de simpatizanţi aduşi din toate colţurile ţării. Jandarmii ai anunţat şi ei măsuri sporite de securitate. Forţe suplimentare de securitate au fost pregătite să intervină dacă situaţia va degenera.
În judeţul Constanţa nu este chip să închiriezi un autocar pentru ziua de sâmbătă.
Miting cu japca. Bărbat amenințat să nu meargă la nunta fiului, ca să-și păstreze locul de muncă
Mijloacele de transport au fost închiriate încă de acum o săptămână, de când liderii PSD au anunţat data mitingului.
La Bucureşti, în Piaţa Victoriei au început deja pregătirile. Cea mai mare parcare din zonă a fost închisă. Toate maşinile au fost scoase, iar şoferii sunt nevoiţi să caute acum alte locuri unde să îşi poată lăsa autoturismele.
Parcarea a fost închisă dimineaţă. Se lucrează intens. Este locul unde este amenajată scena pentru acest miting, o scenă pe care vor urca nume grele din PSD.
La câţiva metri distanţă de Guvern se asfaltează de zor. Trotuarele au fost decopertate. Muncitorii trebuie să fie gata până mâine seară.
Toţi membrii şi simpatizanţii PSD vor fi aşteptaţi la intrările în Capitală de jandarmi, apoi vor fi îndrumaţi spre centrul oraşului.
Primele autocare vor ajunge aici în jurul orei 19.30. Manifestanţii vor coborî şi vor fi îndrumaţi spre centrul pieţei. Capacitatea este de 60.000 de locuri.
Autorităţile anunţă că se aşteaptă însă la un număr mult mai mare de oameni.
Gabriela Firea: „Este trecut un numar estimativ de participanţi, in jur de 200-250 de mii.”
În aceeaşi zi, tot în Piaţa Victoriei sunt programate alte două proteste. Ultimul, cu nici două ore înainte de adunarea simpatizanţilor PSD.
Pe aceeași temă

Momentul terifiant în care un urs își ataca antrenorul în timpul unui spectacol de circ a făcut înconjurul internetului. Imaginile au fost filmate sâmbătă, în orașul Volgograd.
Ursul poate fi văzut cum coboară o trambulină pe un dispozitiv pe roți, apoi încearcă să fugă din arenă. Animalul este însă în lesă, iar antrenoarea care îl ținea încearcă să-l tragă înapoi. Moment în care, neinspirat, un al doilea antrenor începe să-l lovească cu un băț.
Ursul devine violent și se întoarce spre bărbat, pe care îl pune imediat la pământ. Cele două femei antrenor încep și ele să lovească ursul, într-o încercare disperată de a-i salva viața colegului lor, care se luptă cu animalul.
Din fericire, ursul se calmează în cele din urmă și îl lasă pe bărbat să plece. Acesta se ridică și pleacă în culise, aparent fără răni grave.
Și mai șocant este că între scena unde se afla violentul animal și public nu exista niciun gard de protecție.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media

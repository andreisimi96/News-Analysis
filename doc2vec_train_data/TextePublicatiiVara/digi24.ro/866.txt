Campionatul Mondial de fotbal găzduit anul acesta de Rusia nu va avea un impact foarte mare în economia ţării, aşa cum ar fi fost de aşteptat.
Liga 1, play-out, etapa 14: Dinamo - Sepsi (vineri, 20:45, Digi Sport 1) și Botoșani - Gaz Metan (sâmbătă, 18:30, Digi Sport 1)
Un raport al agenţiei americane de rating Moody's susţine că Rusia a cheltuit miliarde de dolari pentru lucrările de infrastrcutură necesare desfăşurării Campionatului, dar multe dintre acestea nu se vor întoarce în economie. Sigur, ţara va câştiga de pe urma turiştilor, dar veniturile generate de industria hotelieră, cea telecom sau cea de transport nu vor fi uriaşe. Durata desfăşurării Cupei Mondiale e prea mică pentru dimensiunea unei economii precum cea a Rusiei, arată Moody’s.
11 oraşe din Rusia vor găzdui meciuri între 14 iunie şi 15 iulie.
Datele prezentate acum le contrazic pe cele ale guvernului rus, care susţinea exact contrariul. Un studiu al Kremlinului arăta că găzduirea Cupei Mondiale va creşte PIB-ul ţării cu sume cuprinse între 26 şi 31 de miliarde de dolari, timp de 10 ani - între 2013 şi 2023. Studiul arăta că organizarea evenimentului presupune cheltuieli totale de 11 miliarde de dolari.

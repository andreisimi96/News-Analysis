Citiți și:   „A fost o zi îngrozitoare”. Prima reacție a lui Ostapenko, după eliminarea neașteptată de la Roland Garros
Mihaela Buzărnescu a fost prima sportivă din România care a jucat în turul 3 la Roland Garros, fază a competiţiei în care s-au mai calificat Simona Halep şi Irina Begu.  
Și în acest meci Mihaela Buzărnescu a fost temperamentală, așa cum deja a mai arătat-o și cu alte ocazii.  Buzărnescu şi-a adjudecat primul set cu 6-3 şi conducea cu 3-2 în actul secund, moment în care Svitolina se afla la serviciu. Sportiva noastră conducea cu 40-30, însă nu a reuşit să închidă game-ul. Ucraineanca a câştigat 3 puncte consecutiv şi a egalat la 3. A fost momentul în care Buzărnescu a cedat nervos: a dat cu racheta de pământ şi şi-a reproşat greşelile comise: „Ai făcut ce era mai greu, vito!”, relatează digisport.ro . Autocritica pare că a funcţionat: Mihaela a depăşit şocul şi a luat următorul game, pe propriul serviciu. Ulterior, Buzărnescu a câştigat şi al doilea set şi, implicit, meciul, scor 6-3, 7-5! 
„Îmi doream de mică să ajung să joc un turneu de Mare Şlem şi să şi câştig meciul pe tablou, aşa că este o mulţumire pentru mine şi o ambiţie să mă concentrez la fiecare meci şi să câştig cât mai multe posibil, asta îmi doresc", declara Mihaela Buzărnescu după primul meci câștigat la Roland Garros.
Halep a jucat două finale la Roland Garros, în 2014 şi 2017. În prima a fost învinsă de Maria Sharapova 4-6, 7-6, 4-6, pentru ca anul trecut să cedeze incredibil la Ostapenko, scor 6-4, 4-6, 3-6, după ce a condus cu set şi 3-0.

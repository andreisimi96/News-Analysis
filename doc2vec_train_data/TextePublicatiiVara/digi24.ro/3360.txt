Ministerul Apărării din Rusia a dat publicității imagini de la cel mai recent test cu o rachetă cu capacitate nucleară.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Clipul suprinde testarea sistemului de rachete cu rază medie de acțiune 9K720 Iskander în Estul Îndepărtat al Rusiei.
Acest sistem balistic este în prezent folosit de armata rusă în avanpostul său de la graniță baltică a NATO, în enclava Kaliningrad.
Testul vine în contextul unui raport recent al Federației Oamenilor de Știință din America (FAS). Raportul conținte o serie de capturi din satelit care surprind ceea ce pare a fi o extindere a capacităților de stocare de armament nuclear din enclava Kaliningrad.
La începutul acestui an, președinta Lituaniei, Dalia Grybauskaite, a avertizat că Rusia a montat un avanpost de rachete Iskander cu capacitate nucleară în Kaliningrad.
Sistemul mobil de rachete balistice Iskander, denumit de NATO SS-26 Stone, ar fi înlocuit rachetele sovietice Scud. Cele două rachete au o rază de acţiune de 500 de kilometri şi pot avea focoase convenţionale sau nucleare.
Cu alte ocazii, Rusia a transmis că precedentele amplasări de rachete Iskander în Kaliningrad au fost temporare şi au constituit un răspuns la forţele amplasate de SUA în regiunea baltică.

Simona Halep a fost în culmea fericirii după ce a cucerit primul său titlu de grand slam din carieră. Nu s-a despărțit deloc de trofeu, iar primii care au felicitat-o au fost părinții ei.
Formula 1: Marele Premiu al Canadei e duminică, de la ora 21:00, în direct pe Digi Sport 2
Tania Halep - mama Simonei Halep: „Le doresc tuturor mamelor să trăiască astfel de clipe. Este o jucătoare completă. A devenit un om cu o mentalitate solidă şi sunt tare mândră de ea, vă doresc la fel tuturor”.
Stere Halep - tatăl Simonei Halep: „În fiecare an am venit cu gândul să câştigăm un Grand Slam, Dumnezeu a vrut să fie azi. Este cea mai fericită zi, a fost când m-am născut cu noroc, mi-a dat Dumnezeu un copil minunat. Va câştiga mai multe Grand Slam-uri, azi a spart gheaţa. Sunt mândru că fata mea a ajuns să reprezinte ţara mea pe acest glob. Le muţumesc lui Hagi şi Popescu că au fost alături de mine, am trecut mai uşor peste momentele grele”.
Simona Halep, locul I WTA, a câştigat, sâmbătă, turneul de la Roland Garros, după ce a învins-o, în finală, cu scorul de 3-6, 6-4, 6-1, pe americanca Sloane Stephens, locul 10 WTA. În urma acestui succes, primul din carieră la un grand slam, Halep a devenit prima jucătoare română care câştigă un turneu „major”, după Virginia Ruzici, care s-a impus, în 1978, tot la French Open.

- Nu mai plânge.
Este aproape imposibil să urmăreşti această înregistrare fără să ţi se strângă inima la gândul că aceşti copii se simt pierduţi, părăsiţi, şi nu înţeleg de ce li se întâmplă toate acestea.
„- Vreau să vină mătuşa mea.
- Ajungem şi acolo. Uite, doamna îţi va explica şi te va ajuta.
- Pot să plec cu mătuşa mea? Vreau să vină să mă ia.
- Vreau să vină mătuşa mea şi să mă ia la ea acasă.
- Doamna te va ajuta să o suni pe mătuşa ta dacă ai numărul ei de telefon, ca să poţi vorbi cu ea.
- Am numărul ei.
- Bine, te va ajuta chiar acum ca să poţi vorbi cu ea.
- Tati! Tati!”
Peste două mii de copii se află în această siuaţie cumplită pe care Laura Bush, soţia fostului preşedinte america o compara zilele trecute cu internarea în lagăre a zeci de mii de americani de origine japoneză în cel de-al doilea război mondial. Şi avocaţii pentru drepturile copilului spun că sistemul de separare este nu numai crud, ci şi ineficient. Sunt cazuri când copiii şi părinţii nu reuşesc să ţină legătura nici măcar la telefon.
Wendy Young - avocat pentru drepturile copilului: „Guvernul susţine că există o linie specială, unde poţi suna şi poţi afla unde se află copilul tău. Dar nu funcţionează. Mesajele sunt în limba engleză. Imigranţii nu ştiu cum să o acceseze. Când sună, nu răspunde nimeni”.
„- Nu vreau să-l oprească pe tata. Nu vreau să-l deporteze.
- O sunaţi pe mătuşa mea ca să vină să ma ia acasă?
Şi după aceea, să vină şi mama cât de repede poate.”
Casa Albă invocă legea.
Kirstjen Nielsen - secretarul pentru Securitate Internă: „Când ajung ilegal în SUA, adesea în circumstanţe periculoase, imigranţii ilegali îşi pun singuri copiii în pericol. Majoritatea copiilor aflaţi acum în custodia Serviciilor Sociale - 10.000 din 12.000 au fost trimişi chiar de către părinţii lor. Atunci au fost separaţi de familii”.
Stephane Dujarrici – purtător de cuvânt la Secretar General ONU: „Copiii nu trebuie traumatizaţi prin separarea de părinţii lor. Unitatea familiei trebuie protejată.”
Filippo Grandi - Înaltul Comisar ONU pentru Refugiaţi: „Din nefericire, mulţi lideri politici s-au folosit de astfel de situaţii ca să obţină voturi. Au întreţinut frica, pentru a-şi construi baza electorală. Cred că este dezgustător şi iresponsabil”.
Atacat din toate părţile, Donald Trump susţine că vrea să evite dezastrul din Europa, devastată spune el, de violenţe şi infracţiuni comise de imigranţi. Replica n-a întârziat.
Benjamin Griveaux – purtător de cuvânt al guvernului francez: „Nu vreau să văd în Europa ceea ce se întâmplă în Statele Unite. Nu împărtăşim acelaşi model de civilizaţie. Cu siguranţă, nici aceleaşi valori.
- Vă şochează aceste imagini?

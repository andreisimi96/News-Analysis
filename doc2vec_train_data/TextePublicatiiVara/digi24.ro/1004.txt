Suntem pe locul al doilea în Uniunea Europeană la scumpirea electricităţii! Biroul european de statistică anunţă şi că, în alte ţări, tarifele au scăzut.
Preţul energiei electrice pentru consumatorii casnici autohtoni a crescut cu 7,2% în intervalul iulie - decembrie 2017 cumparativ cu aceeaşi perioadă din 2016. Doar în Cipru, scumpirea a fost mai mare, de 12,6%, iar după noi urmează Malta, Estonia şi Marea Britanie.
Deşi ne aflăm pe locul al doilea în clasamentul scumpirilor electricităţii, achităm unele dintre cele mai mici preţuri la curent din UE, de 12,5 euro pe 100 de kilowaţi oră. Mai puţin ca noi plătesc bulgarii, doar 9,8 euro, urmaţi de lituanieni, unguri şi croaţi.
Dacă ţinem însă cont de puterea de cumpărare, consumăm una dintre cele mai scumpe energii din UE, după Germania, Portugalia şi Belgia.
Sun și țări în care facturile de curent au scăzut. Vorbim de Italia, cu peste 11 procente, Croaţia, Slovacia şi Grecia, iar toate aceste reduceri au contribuit la ieftinirea cu 0,2%, în medie, a energiei electrice, la nivelul Uniunii Europene.

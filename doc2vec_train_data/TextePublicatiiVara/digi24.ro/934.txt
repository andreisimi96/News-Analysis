Cuba vrea să îşi rescrie Constituţia, iar în fruntea comisiei care se va ocupa de acest lucru a fost numit chiar Raul Castro, fostul președinte și fratele liderului istoric Fidel Castro.
În felul acesta, fostul preşedinte Raul Castro - care a cedat anul acesta funcția din fruntea statului cubanez - ar putea să se asigure că ideile care au stat la baza revoluţiei comuniste din 1959 vor rămâne de bază şi după ce generaţia care a condus luptele de acum şase decenii nu va mai fi.
Noua Constituţie cubaneză ar urma să stabilească baza legală pentru deschiderea economică şi socială a insulei. Printre modificările posibile sunt drepturi extinse pentru comunitatea gay şi limite de vârstă şi de număr de mandate pentru liderii politici.
Rolul Partidului Comunist Cubanez, pe care Raul Castro îl va conduce până în 2021 şi sistemul comunist vor rămâne însă neschimbate, a anunţat fostul preşedinte.
Citiți și:   Cuba pune punct erei Castro. Cine este noul lider

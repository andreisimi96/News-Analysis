Coreea de Nord a transmis că este dispusă să discute „oricând şi sub orice formă” după ce preşedintele american Donald Trump a anulat summitul cu Kim Jong-un, scrie news.ro, care citează BBC.
PANMUNJOM, SOUTH KOREA - APRIL 27: North Koraen Leader Kim Jong Un speaks during the Inter-Korean Summit at the Peace House on April 27, 2018 in Panmunjom, South Korea. Kim and Moon meet at the border today for the third-ever inter-Korean summit talks after the 1945 division of the peninsula, and first since 2007 between then President Roh Moo-hyun of South Korea and Leader Kim Jong-il of North Korea. (Photo by Korea Summit Press Pool/Getty Images)
Ministrul adjunct de Externe nord-coreean, Kim Kye-gwan, a declarat că decizia lui Trump este „foarte regretabilă” şi „neaşteptată” iar anularea discuţiilor arată „cât de gravă este ostilitatea istorică dintre SUA şi Coreea de Nord şi cât de necesar este un summit pentru a îmbunătăţi relaţiile”.
Gwan a adăugat într-un comunicat emis vineri că statul nord-coreean este „dispus să ofere SUA timp şi oportunităţi” pentru a reconsidera organizarea unor discuţii.
El susţine că „obiectivul Coreei de Nord de a face tot ce este posibil pentru pacea şi stabilitatea Peninsulei Coreene şi a umanităţii rămâne neschimbat”.
Summitul ar fi reprezentat prima întâlnire dintre un preşedinte american şi liderul Coreei de Nord, dar întâlnirea a fost anulată de Trump din cauza „ostilităţii deschise” a nord-coreenilor, care l-au numit anterior pe vicepreşedintele Mike Pence „o marionetă politică”.
Cu câteva ore înainte de anunţul lui Trump, Coreea de Nord a anunţat că şi-a îndeplinit promisiunea de a distruge tunelurile de la una dintre facilităţile sale nucleare.

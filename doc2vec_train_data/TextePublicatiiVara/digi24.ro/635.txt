Cea mai mare pensie plătită de Casa Naţională de Pensii în aprilie 2018 depăşeşte 56.800 de lei brut, adică echivalentul a puțin peste 12.000 de euro, şi o încasează un magistrat pensionar, au spus oficialii instituţiei exclusiv pentru ECONOMICA.NET .
53.200 de lei din valoarea pensiei încasate de magistrat e suportată de la bugetul de stat, alimentat din taxele plătite obligatoriu de fiecare român şi firmă din România. Magistratului pensionar i s-ar cuveni însă în baza contribuţiei sale la bugetul asigurărilor sociale o pensie de doar 3.600 lei brut pe lună.
În fapt, pensionarului i s-ar cuveni o pensie de 3.600 de lei pe lună, în baza contribuţiei sale la sistemul asigurărilor sociale de stat. Aceasta este cota de pensie plătită lunar din bugetul asigurărilor de stat, adică partea din pensie care i se cuvine pensionarului, stabilită la fel ca pentru restul românilor, în funcţie de cât a contribuit efectiv la sistemul asigurărilor sociale de stat.

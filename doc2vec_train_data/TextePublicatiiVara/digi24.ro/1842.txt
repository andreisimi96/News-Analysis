Vara aceasta ar putea fi "mai călduroasă decât în mod normal" pentru o bună parte a Europei şi în bazinul mediteranean, potrivit Meteo-France, care prognozează însă temperaturi apropiate mediei de-a lungul coastei Atlanticului, relatează AFP.
Foto: Gulliver/Getty Images
În sud-estul continentului, se prognozează o vară mai caldă şi mai puţine precipitaţii, ca urmare a "persistenţei probabile" a unui front anticiclonic, potrivit previziunilor estivale prezentate vineri de Meteo-France.
De-a lungul Atlanticului, influenţa oceanului "anormal de răcoroasă" se va face simţită, potrivit Agerpres.
Semn al încălzirii globale, ultimele decenii s-au confruntat cu o creştere a temperaturilor medii, precum în Ile-de-France, unde s-au înregistrat cele mai înalte temperaturi din ultimii 50 de ani în 2011, 2014, 2015, 2017 şi 2003, notează Meteo-France.
La nivel de anotimpuri, vara este cea care a înregistrat o creştere a temperaturilor, urmată de primăvară. Însă şi toamna şi iarna au înregistrat tendinţe de creştere.
Cele cinci veri cele mai răcoroase s-au înregistrat înainte de 1980.
Prognozele indică o încălzire graduală până în anul 2050, având în vedere că gazele cu efect de seră persistă mult timp în atmosferă, iar viitorul va depinde de acţiunile întreprinse pentru reducerea lor.
Caniculă precoce în iunie 2017, val de căldură tardivă în vara anului 2016... sunt fenomene excepţionale care ar putea deveni tot mai frecvente până la sfârşitul secolului, alertează Meteo-France.

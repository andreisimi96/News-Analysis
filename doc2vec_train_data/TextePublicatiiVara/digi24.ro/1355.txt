Vulcanul Focului din Guatemala s-a reactivat. 30.000 de persoane din şase localităţi au fost evacuate de urgenţă după ce din crater au ieşit iar cenuşă, gaze şi roci încinse.
Valul a coborât pe versantul sudic al vulcanilor iar autorităţile i-au dus la loc sigur pe toţi cei care se aflau în calea pericolului. De asemenea, şi o autostradă a fost închisă. Frica este atât de mare în zona de lângă vulcan încât chiar şi locuitorii unui oraş care nu era ameninţat acum au fugit la adăpost, ca măsură de precauţie.
Cel mai recent bilanţ arată că peste 70 de oameni au murit ca urmare a erupţiei Vulcanului Focului. De asemenea, aproape 200 de persoane sunt date dispărute, aşa că bilanţul s-ar putea să crească. Autorităţile din Guatemala au anunţat că vulcanul va continua să mai degaje fum şi cenuşă chiar şi luni bune de acum încolo.

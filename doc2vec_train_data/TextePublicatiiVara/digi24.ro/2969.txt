Tramvaiul Timişoara circulă în Ungaria. Oraşul de pe Bega este promovat de vecinii noştri de la Szeged. Pentru a sărbători 20 de ani de înfrăţire între cele două oraşe, autorităţile maghiare au decis să inscripţioneze un tramvai urban cu numele Timişoarei.
Tramvaiul Temesvar, adică Timişoara în maghiară, a primit denumirea în luna mai atunci când protocolul de înfrăţire dintre Szeged şi oraşul de pe Bega a împlinit 2 decenii. Iar garnitura va mai plimba vecinii noştri încă 20 de ani.
Locuitorii din Szeged au circulat deja cu tramvaiul. Mulţi poate nu ştiu de ce garnitura este inscripţionată cu numele Timişoara, dar toţi cunosc oraşul de pe Bega, aflat la 150 de kilometri depărtare.
Tramvaiul Temesvar va rămâne în circulaţie permanent. Este un mod inediat de a cinsti prietenia dintre cele două oraşe.
Sandor Nagyş viceprimarul oraşului Szeged: „Am urmat exemplu unui alt oraş înfrăţit, din Germania, Damshtat. Ei au obiceiul de a denumi tramvaie după oraşele surori. Am considerat că este o idee bună, acum câţiva ani. Şi când ne apropiem de o aniversare de un deceniu sau două de înfrăţire cu un oraş soră atunci numim un tramvai după acel oraş pentru a marca relaţia”.
Timişoara nu este singurul nume care apare pe tramvaiele publice din Szeged. Mai sunt alte 9 garnituri inscripţionate cu numele oraşelor înfrăţite cu urbea maghiară.

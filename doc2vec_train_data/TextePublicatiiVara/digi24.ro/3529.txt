Într-o singură zi, Codul de procedură penală a trecut de Camera Deputaţilor. A fost din nou avizat de Comisia Iordache şi a primit, apoi, 175 de voturi „pentru” în plen. Dintre cei 108 deputaţi ai Opoziţiei, doar 78 au fost în sală şi au votat „împotrivă”. Pentru ca procedura să fie efectuată, programul Camerei Deputaţilor a fost prelungit, luni seară, până aproape de ora 22:00. Legea urmează să ajungă la preşedintele Klaus Iohannis, pentru promulgare. Ar putea, totuşi, să facă un ocol pe la Curtea Constituţională. PNL şi USR au anunţat că vor face sesizări.
ACTUALIZARE 22.15. Liderul deputaţilor PNL, Raluca Turcan, a declarat, luni seară, după votul dat de plenul camerei Deputaţilor proiectului PSD-ALDE-UDMR de modificare a Codului de procedură penală, că vor fi greu de evaluat consecinţele, fiind "create condiţii să scape nu doar coruptii, ci şi violatorii sau criminalii".
"De la ordonanţa 13 din februarie 2017 până acum, vreme de 1 an şi jumătate, românii au fost amăgiţi şi minţiţi de toţi reprezentanţii PSD şi ALDE, o coaliţie unită de hoţie şi de preocuparea comună pentru salvarea hoţilor. Tot noaptea, tot prin abuz şi lipsă de dezbatere. Este o coaliţie toxică pentru România! Este o zi extem de tristă pentru România. Consecinţele vor fi greu de evaluat. Sunt create condiţii să scape nu doar coruptii, ci şi violatorii sau criminalii", a afirmat Raluca Turcan, dupĂ vot.
ACTUALIZARE 22.00. Codul de procedură penală a fost adoptat.
Plenul Camerei Deputaţilor a adoptat luni proiectul de modificare a Codului de procedură penală, cu 175 voturi "pentru", 78 voturi "împotrivă" şi o abţinere.
Comisia parlamentară specială pentru sistematizarea, unificarea şi asigurarea stabilităţii legislative în domeniul Justiţiei a adoptat raport favorabil cu amendamente la proiectul de lege privind Codul de procedură penală.
Printr-un amendament aprobat s-a stabilit că absenţa nejustificată a avocatului nu poate să atragă consecinţe juridice în privinţa inculpatului.
Membrii comisiei au admis şi un amendament potrivit căruia în luarea deciziei asupra existenţei infracţiunii şi a vinovăţiei inculpatului instanţa hotărăşte motivat, cu trimitere la toate probele evaluate. Condamnarea se dispune doar atunci când instanţa are convingerea că acuzaţia a fost dovedită dincolo de orice îndoială.
Conform prevederilor adoptate, măsurile asigurătorii în vederea confiscării speciale sau confiscării extinse se pot lua asupra bunurilor suspectului sau inculpatului ori ale altor persoane în proprietatea sau posesia cărora se află bunurile ce urmează a fi confiscate dacă există probe sau indicii temeinice că bunurile în cauză au fost obţinute din activităţi infracţionale.
Măsurile asigurătorii nu pot depăşi o durată rezonabilă şi vor fi revocate dacă această durată este depăşită sau dacă temeiurile avute în vedere la luarea lor nu mai subzistă.
Un alt amendament stipulează că, la verificarea în cursul judecăţii, dacă se constată că actele sau probele efectuate sau administrate în cursul cercetării penale sunt lovite de nulitate, acestea sunt eliminate din cauză, indiferent de soluţia pronunţată în cursul verificării prealabile.
De asemenea, printr-un alt amendament al PSD admis s-a stabilit că recursul în casaţie în favoarea inculpatului poate fi declarat oricând. 
ACTUALIZARE. Dezbaterile pe tema Codului de procedură penală din Camera Deputaților au început cu o pauză, opoziţia fiind nemulţumită că nu a avut timp să citească modificările făcute de Comisia Iordache. De altfel, spun ei, atâta timp cât raportul comisiei nu a ajuns în plen, nu au ce să voteze. Întrebat de ce se grăbesc aleşii Puterii să voteze Codul de Procedură Penală, preşedintele Comisiei Speciale, Florin Iordache, nu a vrut să răspundă şi a fugit de presă.
Comisia parlamentară specială pentru sistematizarea, unificarea şi asigurarea stabilităţii legislative în domeniul Justiţiei a adoptat raport favorabil cu amendamente la proiectul de lege privind Codul de procedură penală, informează Agerpres .
Pentru raport au votat 15 parlamentari, iar alţi şase au votat împotrivă.
Potrivit Agerpres , printr-un amendament aprobat s-a stabilit că absenţa nejustificată a avocatului nu poate să atragă consecinţe juridice în privinţa inculpatului.
Membrii comisiei au admis şi un amendament potrivit căruia în luarea deciziei asupra existenţei infracţiunii şi a vinovăţiei inculpatului instanţa hotărăşte motivat, cu trimitere la toate probele evaluate. Condamnarea se dispune doar atunci când instanţa are convingerea că acuzaţia a fost dovedită dincolo de orice îndoială.
Conform prevederilor adoptate, măsurile asiguratorii în vederea confiscării speciale sau confiscării extinse se pot lua asupra bunurilor suspectului sau inculpatului ori ale altor persoane în proprietatea sau posesia cărora se află bunurile ce urmează a fi confiscate dacă există probe sau indicii temeinice că bunurile în cauză au fost obţinute din activităţi infracţionale. Măsurile asigurătorii nu pot depăşi o durată rezonabilă şi vor fi revocate dacă această durată este depăşită sau dacă temeiurile avute în vedere la luarea lor nu mai subzistă.
Un alt amendament stipulează că, la verificarea în cursul judecăţii, dacă se constată că actele sau probele efectuate sau administrate în cursul cercetării penale sunt lovite de nulitate acestea sunt eliminate din cauză, indiferent de soluţia pronunţată în cursul verificării prealabile.
De asemenea, printr-un alt amendament al PSD admis s-a stabilit că recursul în casaţie în favoarea inculpatului poate fi declarat oricând. 
În cursul zilei de luni, deşi discuţiile comisiei conduse de Florin Iordache erau încă în desfăşurare, secretarul general al PSD, Marian Neacşu, anunţa că lucrările se vor termina la timp, iar proiectul Codului va ajunge la plen în jurul orei 18.00.

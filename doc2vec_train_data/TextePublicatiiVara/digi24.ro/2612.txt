Tramvaiele din Capitală nu vor fi dotate cu aer condiţionat nici în această vară. O licitație de 13 de milioane de euro pentru echiparea a 199 de tramvaie a fost anulată de RATB.
Este a doua anulare a licitaţiei privind modernizarea cu aer condiţionat, după ce la finalul anului trecut, RATB a anulat licitaţia privind echiparea a 80 de tramvaie, licitaţie în valoarea de 17 milioane de euro.
Regia are 272 de tramvaie care ies zilnic pe traseu, dintr-un total de 486.
De anul trecut, RATB a început demararea programelor pentru echiparea cu sisteme de climatizare a 150 de autobuze Euro 3, a 259 de tramvaie şi a 100 de troleibuze.
Doar contractele pentru autobuze şi troleibuze au fost atribuite la finalul anului trecut.
Primăria Capitalei a achiziţionat 400 de autobuze euro 6, cu toate dotările, iar primele 100 vor ajunge până la finalul acestui an. Municipalitatea a aprobat și achiziţia a 100 de tramvaie, 100 troleibuze şi 100 de autobuze cu gaz natural comprimat şi 100 electrice.

Președintele PSD, Liviu Dragnea, a fost deranjat de întrebările pe care jurnaliștii din Parlament au încercat să i le adreseze premierului Viorica Dăncilă în legătură cu mitingul PSD programat pentu sâmbătă . „Sincer acum, alergaţi după noi, asta e presă?”, a fost reacția lui Liviu Dragnea.
Reporter: Mitingul de susţinere a dumneavoastră?
Viorica Dăncilă: V-a spus domnul preşedinte că nu e pentru susţinerea Guvernului.
Reporter: Domnul Buzatu spunea că e pentru susţinerea dumneavoastră.
Liviu Dragnea: Sincer acum... A fost un CEx al PSD, aţi vorbit cu mine suficient.
Reporter: E premierul României, domnule Dragnea.
Liviu Dragnea: Ce-i asta, să alergaţi după noi? Ce-i asta, sincer? Chiar nu înţeleg.
Reporter: Încercăm să aflăm o părere şi de la doamna premier.
Liviu Dragnea: Nu, dar nu înţeleg chestia asta.
Reporter: E preşedintele executiv al partidului.
Liviu Dragnea: Nu, dar de ce alergaţi dupa noi. E bine? Sincer acum, alergaţi după noi, asta e presă? Iertaţi-mă.
Reporter: Dvs nu sunteți de acord ca premierul Dăncilă să vorbească? Am stat special pentru dna Dăncilă.
Liviu Dragnea: Vă rog.
Reporter: Ne dați voie să-i punem întrebări?
Liviu Dragnea: Dar vă rog!
Reporter: Pentru ce este mitingul de sâmbătă până la urmă?
Viorica Dăncilă: V-a spus domnul preşedinte, e un miting împotriva abuzurilor, nu e vorba de o susţinere.
Reporter: Aveţi nevoie de susţinere în acest moment, din partea colegilor din PSD?
Viorica Dăncilă: Atâta timp cât am susţinerea coaliţiei, susţinerea premierului e în Parlament.
Reporter: Veţi fi la miting?
Viorica Dăncilă: Sigur că da, sunt membru PSD şi preşedinte executiv.

Parlamentul Canadei îi cere premierului Justin Trudeau să reintroducă vizele pentru români, ridicate în decembrie anul trecut. Premierul a dat explicaţii în Parlament pe acest subiect, după ce un parlamentar i-a reproşat că liberalizarea vizelor pentru români s-a făcut fără o analiză a consecinţelor, iar de această liberalizare profită din plin grupurile de crimă organizată.
Subiectul reintroducerii vize pentru români a fost luat în discuţie în Canada încă de luna trecută. Şi asta pentru că numărul solicitărilor de azil venite din partea românilor a explodat. În două luni au fost depuse de două ori mai multe decât într-un an întreg.
Michelle Rempel, parlamentar: Domnule prim ministru, a fost ridicată obligativitatea vizelor pentru români în condiţiile în care se ştia că există un număr mare de false cereri de azil din partea grupurilor de crimă organizată. În cele cinci luni care au trecut de la luarea acestei decizii imprudente, peste o mie de cereri de azil au fost depuse, iar Serviciul de frontieră a spus şi citez: ridicarea vizelor a dus la creşterea activităţii grupurilor de crimă organizată care ţintesc Canada. Are de gând premierul să asigure securitatea Canadei şi să reintroducă obligativitatea vizelor pentru români?
Justin Trudeau, premierul Canadei: Domnule preşedinte, continuăm să lucrăm cu autorităţile române pentru a ne asigura că sistemul nostru funcţionează. Suntem în discuţii cu ei chair acum pentru a ne asigura că grupurile de crimă organizate şi alţii nu se folosesc şi nu abuzează de sistemul de imigrare canadian. Este un lucru pe care îl luăm foarte în serios.

Statele Unite vor să relaxeze regulile pentru marile bănci americane impuse în urma crizei financiare din 2008. Autorităţile federale de reglementare a băncilor din America intenţionează să renunţe la o regulă post-criză care vizează reducerea comportamentului riscant de pe Wall Street.
Este vorba despre regula Volcker, piatra de temelie a legii din 2010 care a fost adoptată după criza financiară pentru a opri tranzacţiile riscante. Adică regula a împiedicat băncile să facă pariuri nesigure cu banii deponenţilor, ceea ce a născut revolte pe Wall Street.
Acum, marile bănci, încurajate de agenda de dereglementare a președintelui Trump și de un climat politic mai favorabil, au început să preseze schimbarea mai multor reguli post-criză, inclusiv regula Volcker. Schimbarea, care este acum în dezbatere, ar oferi băncilor americane o mai mare libertate în propriile pariuri, activităţi care pot fi extrem de profitabile, dar în acelaşi timp, le vor face mai vulnerabile la pierderi.
Potrivit publicaţiei The New York Times, autorităţile de reglementare au declarat că intenţia principală a Regulamentului Volcker ar rămâne intactă şi că băncile nu se vor putea întoarce în zilele sălbatice ale marilor tranzacţii, când comercianţii au făcut pariuri mari cu banii băncilor şi au pierdut sume uriaşe.
Acum băncile trebuie să demonstreze că fiecare tranzacţie serveşte un scop clar şi nu este doar un pariu speculativ.
În caz contrar, modificarea regulementului nu ar însemna decât că Statele Unite aruncă seminţe pentru o nouă criză economică.

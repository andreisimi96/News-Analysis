Preşedintele american Donald Trump a declarat vineri pentru presă că Statele Unite ”stau de vorbă cu” Coreea de Nord, la o zi după ce a anulat summitul cu liderul nord-coreean Kim Jong Un - ”toată lumea joacă jocuri”, scrie news.ro, care citează The Associated Press.
Foto: Guliver/Getty Images
”Vom vedea în curând unde va conduce asta, eu sper către o pace şi o prosperitate durabilă”, a adăugat el.
”Vom vedea ce se va întâmpla, ar putea să fie chiar pe 12”, a răspuns Trump, întrebat despre summit, referindu-se la data de 12 iunie, stabilită iniţial.
President Trump on whether a meeting with North Korea is still possible: “We’re going to see what happens. We’re talking to them now… They very much want to do it. We’d like to do it. We’re gonna see what happens.” https://t.co/GGxksIYKok pic.twitter.com/7QGr4MjFkq
El a făcut această declaraţie unor jurnalişti, la Casa Albă, înainte să plece ceremonia de absolvire, la Academia Navală.
El a subliniat că ambelor părţi le-ar plăcea ca summitul să aibă loc.
”Ei vor foarte mult s-o facă, nouă ne-ar plăcea s-o facem”, a declarat şeful statului american.
Președintele SUA a salutat anterior reacţia ”productivă” şi ”călduroasă” a Coreei de Nord, care s-a declarat pregătită în continuare de dialog cu Washingtonul, în pofida anulării summitului foarte aşteptat între liderii celor două ţări, relatează AFP.
”O veste foarte bună primirea declaraţiei călduroase şi productive a Coreei de Nord”, a scris el pe Twitter, la o zi după publicarea unei scrisori adresate liderului nord-coreean Kim Jong Un în care anunţa anularea summitului, denunţând ”ostilitatea” regimului de la Phenian.
Very good news to receive the warm and productive statement from North Korea. We will soon see where it will lead, hopefully to long and enduring prosperity and peace. Only time (and talent) will tell!
— Donald J. Trump (@realDonaldTrump) May 25, 2018
Guvernul nord-coreean s-a declarat vineri ”dispus să ofere Statelor Unite timpul şi oportunităţile” de a reveni asupra poziţiei cu privire la negocieri ”oricând, în orice format”.
Acest anunţ a fost făcut ca reacţie faţă de anularea abruptă a summitului prevăzut în iunie între cele două ţări, într-o încercare americană de a convinge Nordul să renunţe la armamentul nuclear.
Trump poate pierde ”afacerea” cu Kim, comentează AP.
Locatarul Casei Albe şi echipa sa au tolerat insulte, să nu li se răspundă la telefon şi şi-au aşteptat ore în şir parteneri de negociere care n-au mai apărut, încercând să menţină summitul cu Kim prevăzut în Singapore pe şine.
În pofida unor perspective tot mai slabe şi scepticismului tot mai puternic al consilierilor săi, Trump s-a agăţat, mai întâi, de planul său de a se întâlni cu liderul nord-coreean, încercând să obţină ceea ce a considerat drept un acord nuclear istoric.
El putea să se gândescă la laurii Nobelului.
Dornic de o realizare îndrăzneaţă, Trump a acceptat, în mai puţin de o oră, deschiderea lui Kim, în martie, faţă de un summit, ignorând avertismentele consilierilor săi experiemtaţi.
Însă joi a stabilit că - pentru moment, cel puţin - reuniunea este un vis diplomatic neîmpărtăşit.

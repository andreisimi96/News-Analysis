Un bărbat în vârstă de 51 de ani din Ploieşti este cercetat penal pentru tulburarea ordinii şi liniştii publice după ce, nemulţumit de calitatea şoriciului pe care l-a cumpărat, a făcut scandal în magazin, le-a înjurat pe vânzătoare şi l-a provocat pe gardian. Reprezentanţii Comisariatului judeţean pentru protecţia consumatorilor Prahova au declarat pentru News.ro că nu au primit reclamaţii, dar că au făcut un control şi au prelevat probe de şorici, care vor fi verificate în laboratorul Direcţiei Sanitar-Veterinare.
Scena a fost filmată şi postată pe internet de un prieten al celui cercetat, care le reproşa şi el vânzătoarelor că „moare copiii” dacă mănâncă şoriciul despre care cei doi susţin că era spălat cu detergent.
Pe de altă parte, reprezentanţi ai Comisariatului judeţean pentru protecţia consumatorilor Prahova au declarat pentru News.ro că instituţia nu a primit nicio reclamaţie legată de calitatea produselor vândute în respectiva carmangerie, însă comisarii s-au autosesizat şi au făcut, sâmbătă, un controlo.
Primele verificări nu arată că ar exista deficienţe legate de calitatea şoriciului comercializat, însă comisarii de la protecţia consumatorilor au prelevat probe de şorici, l- au depozitat in condiţii corespunzătoare, iar marţi acesta vor fi analizate în laboratorul Direcţiei Sanitar-Veterinare şi pentru Siguranţa Alimentelor Prahova.
Pe aceeași temă

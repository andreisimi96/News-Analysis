Irina Begu, numărul 40 mondial, a ratat calificarea în optimile de finală de la Roland Garros. Adversara sa, Caroline Garcia, a câștigat partida în două seturi, scor 6-1, 6-3. 
Foto: Gulliver/Getty Images
Fotbal, meci amical: Spania - Elveţia (azi, ora 22:00, Digi Sport 2)
ACTUALIZARE 23:00 Irina Begu părăsește Roland Garros, după ce a pierdut și meciul de la dublu. Perechea Irina Begu/Qiang Wang (România/China) a fost eliminată, sâmbătă, în turul doi al probei de dublu de la Roland Garros. 
Ele au fost învinse de cuplul Andreja Klepac şi Maria Jose Martinez (Slovenia/Spania), favorite 3, scor 6-3, 7-5.
Meciul a durat o oră şi 28 de minute.
ACTUALIZARE 19.47. Begu a ratat calificarea în optimi. Garcia a câștigat în două seturi, scor 6-1. 6-3.
Participarea în turul trei la simplu este recompensată la Roland Garros cu 130.000 de euro şi cu 130 de puncte WTA.
În urma eliminării lui Begu, România mai are două sportive în optimi la Roland Garros, Simona Halep şi Mihaela Buzărnescu .
Irina Begu va încerca să rămână însă în competiția de la Paris la dublu, unde joacă pentru accederea în turul al treilea alături de chinezoaica Qiang Wang. Ele vor întâlni perechea Andreja Klepac/Maria Jose Martinez Sanchez (Slovenia/Spania), cap de serie numărul 3. Meciul este programat teoretic la ora 20:30.
Begu (27 ani, 41 WTA) s-a înclinat după o oră şi 19 minute în faţa numărul şapte mondial (24 ani).
Irina Begu a cedat clar în primul set, cu 1-6, iar în setul al doilea a fost condusă cu 5-1, s-a apropiat la 3-5, a ratat mai multe şanse de a face 4-5, dar a fost întrecută cu 6-3, în cele din urmă, la a cincea minge de meci.
Begu a făcut nu mai puţin de 9 duble greşeli, a reuşit 11 winners şi a comis 29 de erori neprovocate, în timp ce Garcia a avut 18 mingi direct câştigătoare şi a făcut doar 13 greşeli neforţate.
Franţuzoaica se impusese şi în primele două confruntări cu Begu.
Românca va primi 130.000 de euro şi 130 de puncte WTA, dar este programată să joace şi la dublu sâmbătă, alături de chinezoaica Qiang Wang, împotriva perechii Andreja Klepac (Slovenia)/María José Martinez Sanchez (Spania).
Begu (27 ani, 41 WTA) s-a înclinat după o oră şi 19 minute în faţa numărul şapte mondial (24 ani).
Irina Begu a cedat clar în primul set, cu 1-6, iar în setul al doilea a fost condusă cu 5-1, s-a apropiat la 3-5, a ratat mai multe şanse de a face 4-5, dar a fost întrecută cu 6-3, în cele din urmă, la a cincea minge de meci.
Begu a făcut nu mai puţin de 9 duble greşeli, a reuşit 11 winners şi a comis 29 de erori neprovocate, în timp ce Garcia a avut 18 mingi direct câştigătoare şi a făcut doar 13 greşeli neforţate.
Franţuzoaica se impusese şi în primele două confruntări cu Begu. Românca va primi 130.000 de euro şi 130 de puncte WTA, dar este programată să joace şi la dublu sâmbătă, alături de chinezoaica Qiang Wang, împotriva perechii Andreja Klepac (Slovenia)/María José Martinez Sanchez (Spania).
ACTUALIZARE 19.34. Garcia conduce cu 5-3 în setul al doilea. 
ACTUALIZARE 19.07. 2-0 pentru Garcia în setul al doilea.
ACTUALIZARE 18.55 Irina Begu a pierdut primul set în fața Carolinei Garcia, care conduce cu scorul 6-1.
ACTUALIZARE 18.35. Garcia conduce cu 3-0 în primul set.
ACTUALIZARE 18.30. Partida a început. 
ACTUALIZARE. Meciul a fost amânat pentru ora 18.30.
Irina Begu va juca împotriva sportivei franceze Caroline Garcia, numărul 7 mondial, în meciul doi de pe terenul Suzanne-Lenglen, după o confruntare de simplu masculin care va începe la ora 12.00. 
Cel mai probabil, meciul Irinei nu va fi mai deveme de ora 16:00
Begu vrea să repete performanţa din 2016, când ajungea în optimile turneului de la Paris. 
Citiți și:   Calificare dramatică pentru Irina Begu, la Roland Garros, la capătul unui meci epuizant
Înainte de meciul cu franţuzoaica din 16-imile Roland Garros, Irina Begu i-a cerut sfaturi Simonei Halep, cea care a avut-o parteneră de antrenament pe a şaptea jucătoare a lumii, scrie digisport.ro .
„Am întrebat-o şi am vorbit la modul general cu ea. Dar am jucat de atâtea ori cu Garcia, ştiu practic ce trebuie să fac, însă deocamdată sunt cu gândul la meciul de astăzi (n.r. cel de dublu)”, a declarat Begu pentru Digi Sport.
De cinci ori s-au întâlnit, până acum, Begu şi Garcia, iar jucătoarea din Franţa conduce cu 3-2 la general.
„Sunt şi foarte mulţi români, aşa că nu simt presiunea”, a spus Irina, întrebată cât de complicat va fi să joace împotriva unei jucătoare din Hexagon: „Sunt vocali. Au fost foarte mulţi români la ultimul meci. Dar oriunde mă aflu, la orice turneu şi în orice colţ al lumii, sunt foarte mulţi români. Şi ei de fiecare dată ne-au ajutat şi cred că o vor face şi de data aceasta”, a spus Irina.
Irina Begu va evolua apoi şi pe terenul 9, în ultimul meci. Românca şi Qiang Wang vor juca în turul doi al probei de dublu împotriva perechii Andreja Klepac/Maria Jose Martinez Sanchez (Slovenia/Spania), cap de serie numărul 3. Acest meci va fi al patrulea de pe terenul 9.
În ceea ce o privește pe Simona Halep, ea o va întâlni pe germana Andrea Petkovic, locul 107 WTA, în meciul trei de pe terenul 18, pe care se vor disputa înaintea acestei confruntări o partidă de simplu feminin şi una de simplu masculin. Primul meci este programat la ora 12.00.
Pe terenul 14, în al doilea meci al zilei vor evolua Irina Bara şi Mihaela Buzărnescu, în turul secund al probei de dublu, împotriva cuplului Latisha Chan/Bethanie Mattek-Sands (Taiwan/SUA), cap de serie numărul 4.

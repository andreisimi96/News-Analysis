ÎPS Teodosie, ÎPS Ioachim şi PS Damaschin Dorneanul au oficiat slujba de târnosire de la Biserica „Sfânta Cuvioasă Parascheva”, din comuna Baia, judeţul Suceava. Aceştia au ajuns la poarta lăcaşului de cult cu două autoturisme de lux, stârnind indignarea localnicilor, scrie Adevărul .
În Duminica a 3-a după Rusalii, pe 17 iunie, cetatea Sfântului Voievod Ștefan cel Mare de pe valea Moldovei a îmbrăcat haine de sărbătoare. Sute de credincioşi au asistat la sfinţirea bisericii cu hramurile „Sfânta Cuvioasă Parascheva” și „Sfinţii Împăraţi Constantin şi Elena” din parohia Baia III.
Citește și ”Iohannis se pregătește pentru ce e mai rău. Joacă la totul sau nimic.”
Evenimentul a fost însă umbrit de apariția înalților prelați în mai multe automobile de lux, care au acaparat privirile enoriașilor. Oamenii nu au apreciat deloc opulența episcopilor. „Am crezut că e nuntă cu maneliști”, a declarat o localnică, atunci când a văzut bolizii aliniați în fața bisericii. 

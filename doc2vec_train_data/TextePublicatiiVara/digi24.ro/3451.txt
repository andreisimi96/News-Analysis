 Un tren de călători care circula pe ruta Timişoara Nord - Reşiţa Nord a deraiat în zona localităţii Moniom din judeţul Caraş - Severin, din cauza unei crengi căzute pe linia ferată în urma unei furtuni puternice. Şi trenul de călători care circulă pe ruta Caransebeş- Reşiţa Nord a fost oprit din cauza lipsei de tensiune.
Potrivit Inspectoratului pentru Situaţii de Urgenţă Caraş- Severin, circulaţia feroviară între Tmişoara Nord şi Reţiţa Nord a fost oprită marţi seară, după ce un tren de călători a deraiat în zona localităţii Moniom din judeţul Caraş- Severin.
Trenul a sărit de pe şine după ce a lovit o creangă căzută pe calea ferată, după o furtună puternică.
Niciun pasager nu a fost rănit, iar garnitura urmează să fie repusă pe şine.
De asemenea, trenul care circula pe ruta Caransebeş - Reşiţa Nord a fost oprit între staţiile Brebu şi Ezeriş din cauza lipsei de tensiune. Incidentul a avut loc după ce pe calea ferată a căzut un copac, în urma unei furtuni.

Incident grav la laşi. Un copil de 13 ani a fost împuşcat în picior de un prieten de-ai săi, un adolescent de 16 ani. Victima a ajuns la spital pentru îngrijiri medicale. Arma cu care s-a tras este una cu bile pentru care nu este nevoie de permis.
„Minorul de 16 ani ar fi folosit asupra celui de 13 un pistol cu bile din plastic tip airsoft care nu necestă autorizare. Din primele verificări nu rezultă că între cei doi minori ar fi existat un conflict. Tatăl minorului de 13 ani care a fost rănit în zona picioarelor şi-a rezervat dreptul de a depune plângere penală”, a declarat Anca Vîjiac, purtător de cuvânt IPJ Iași.
În prezent este o anchetă în desfășurare. Din ce se știe, cei doi prieteni s-au întâlnit miercuri și au plecat împreună. Seara, în jurul orei 22:00, când cel de 13 ani a revenit acasă, avea răni la nivelul picioarelor. Părinții l-au dus la spital pentru îngrijiri medicale și în prezent este în afara oricărui pericol. Părinții lui încă nu au depus o plângere penală.

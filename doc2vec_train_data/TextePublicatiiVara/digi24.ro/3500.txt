Astăzi au fost publicate primele rezultate la Evaluarea Națională . Eliza Iliescu, fiica Adrianei Iliescu, femeia care a devenit mamă la vârsta de 66 de ani, a susținut anul acesta Evaluarea Națională. 
Adolescenta în vârstă de 13 ani a obținut media 6,52 la Evaluarea Națională, după ce a luat o notă bună la proba de Limba și literatura română (8,50), însă nu a reușit să obțină peste 5 la Matematică, unde a fost notată cu 4,55.
Adriana Iliescu a devenit mamă la 67 de ani, în anul 2005, după ce a apelat la procedurile de înseminare artificială. Aceasta a declarat că și-a sprijinit și ajutat fiica cum a putut în toată această perioadă, cu atât mai mult cu cât a fost profesoară de limba și literatura română: „Învăţăm împreună. De meditator nici nu se pune problema, nu avem bani să aruncăm pe meditaţii. Ne pregătim acasă, noi două. Eliza este foarte bună la Română, iar la Matematică ne descurcăm. Lucrăm suplimentar.”

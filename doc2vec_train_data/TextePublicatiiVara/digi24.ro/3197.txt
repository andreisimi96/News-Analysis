Mexicul a produs marea surpriză la Cupa Mondială de Fotbal 2018, după ce a reușit o victorie importantă în fața campionei mondiale, Germania, pe care a învins-o cu 1-0, după reușita lui Lozano, în minutul 35 al partidei.
Foto: Guliver/Getty Images
Formula 1, Marele Premiu al Franţei (duminică, 24 iunie, ora 17:00, Digi Sport 1)
Bucuria suporterilor care au urmărit meciul în Mexico City a fost atât de mare încât a creat două „cutremure” artificiale, declanșând senzorii care depistează seismele. Mexicanii au sărbătorit cu fast victoria în fața Germaniei și s-au bucurat de două ori: la golul lui Lozano și la fluierul de final al partidei.
Institutul Geologic și de Investigații Atmosferice din Mexic a înregistrat două cutremure în două zone din Mexico City. Primul „cutremur” a avut loc la șapte secunde după minutul 35 al meciului, atunci când Hirving Lozano a marcat în poarta lui Manuel Neuer. Fanii care au urmărit partida pe panoul uriaș amplasat în fața monumentului iconic al Îngerului Indendenței au cântat imnul neoficial al Mexicului și s-au bucurat din plin pentru victorie.
Victoria surprinzătoare a Mexicului a stârnit și numeroase glume ale internauților, mai ales pe seama portarului Ochoa, care a scos toate mingile periculoase lansate de nemți. „Donald Trump, nu mai este nevoie să construiești un zid. Avem deja unul” - au scris internauții în dreptul unei imagini cu portarul mexican.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Pe aceeași temă

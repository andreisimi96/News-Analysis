Este anchetă după ce mai mulţi câini au fost otrăviţi pe o stradă din satul Braniştea, judeţul Galaţi. Inspectorii sanitarii au descoperit că animalele au fost intoxicate cu Furadan, substanţă interzisă pe piaţa din România din 2008.
Animalele au fost găsite duminică dimineaţa de un localnic. Bărbatul a sunat la 112 să anunţe că şi-a găsit pisica şi câinele din curte morţi. La faţa locului, poliţiştii au găsit alţi şase câini otrăviţi dar şi bucăţele de carne acoperite de o substanţă de culoare roz roşiatică.
-Uitaţi şi aici, şi acolo. Ce este acolo ? Furadan în stare pură.
-Noi am găsit căţeluşa moară în curte, motanul meu mort în curte. După acea am început să mai găsim un căţel acolo, unul acolo, doi în partea cealaltă.
-Vă dau lacrimile doamnă... Nu mă pot stăpâni, vă spun că şi acum îi pun mâncare în castronel blănosului că el venea dimineața la 5.00 la poartă să-i dau să mânânce.
Inspectorii Direcţiei Sanitar Veterinare şi criminaliştii au venit la faţa locului.
Carmen Stroia, doctor DSV Galaţi: Probele sunt pozitive. Au fot intoxicaţi. În denumirea populaţiei este cunoscută Furadan, în denumirea ştiinţifică Carbofuran.
Oamenii sunt îngroziţi de cele întâmplate.
-Şi acum de duminică noi încă mai găsim bucăţi de carne cu otravă.
-Ce a fost aici a fost masacru, nu se poate aşa ceva .
-Să se arunce la vecina în curte unde sunt doi copii mici şi bagă orice în gură.
Autoritățile încearcă acum să afle cine și de unde a fost procurată substanța extrem de toxică. Importul şi comercializarea Furadanului nu mai este permisă pe piața din România din noiembrie 2008. Acesta este produs de firma americană FMC şi era importat si folosit în agricultură pentru tratarea seminței de porumb împotriva dăunătorilor.
-De vreo 10 ani nu mai este Furadanul. Nici măcar înlocuitori, nici înlocuitor, nu.
-Mai vin câte unii şi spun... Furadan, găsiţi? Dar sunt scoase de 10 ani .
Gabriela Costin, purtator de cuvânt IPJ Galaţi: Poliţiştii au întocmit în această cauză dosar de cercetare penală pentru săvârșirea infracţiunii de ucidere cu intenţie şi fără drept a animalelor.
Cel care a otrăvit animalele riscă amendă sau închisoare de la trei luni la un an.

Este alertă de securitate la Moscova, în timpul campionatului mondial de fotbal. Opt oameni au fost răniţi după ce un taxi a intrat în plin în mulţimea care se plimba prin centrul capitalei ruse.
Atenţie! Imagini cu impact emoţional
ACTUALIZARE 22.00. Camerele de supraveghere au filmat momentul în care şoferul, un tânăr de 28 de ani, iese din coloana de maşini şi intră pe trotuar. Manevra este atât de bruscă, încât pietonii nu au timp să fugă din calea vehiculului.
Mai mulţi oameni sunt loviţi, luaţi pe capotă şi aruncaţi apoi pe asfalt.
Victimele sunt suporteri mexicani veniţi să îşi susţină echipa naţională.
Poliţiştii spun că a fost vorba despre un accident de circulaţie, şi nu despre atentat.
Cu toate acestea, şoferul a încercat să fugă de la locul incidentului dar a fost prins de poliţie.

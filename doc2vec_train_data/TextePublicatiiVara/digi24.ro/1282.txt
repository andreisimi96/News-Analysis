- Da”, este convins un puşti.
„- Ce ți-a plăcut cel mai mult?
- Să mă dau pe tiroliană și să mângâi cerbul și să mângâi calul.”
„Cei care ajung în acest loc pot să se plimbe și cu hidrobicicleta sau cu barca, pe un lac special amenajat pentru acest lucru”, a relatat Anca Deac, jurnalist Digi24 Oradea.
„În momentul de față, zicem noi, avem condițiile necesare pentru ca o familie să vină și să petreacă o zi și, în viitor, chiar mai multe, după ce vom da drumul căsuțelor, împreună cu copiii lor în aer liber”, a detaliat Alina Silaghi, administratorul bazei de agrement.
Aceasta spune că și-a dorit dintotdeauna să le ofere copiilor un loc unde să se joace în natură: „Practic, asta mi-am și dorit, să recreez pentru copiii din Oradea și nu doar din Oradea, un loc în care să-și poată trăi copilăria pe care am avut-o eu și cei din generația mea la bunici.”
Locul a devenit din ce în ce mai căutat și de către cei care vor să marcheze diverse evenimente, departe de ochii curioșilor.
Reporter: Anca Deac

Fanii CSM CSU Oradea sunt aşteptaţi marţi seara în Piaţa Unirii, unde conducerea clubului a amplasat un ecran uriaş pe care va fi transmis meciul care poate să aducă formaţiei bihorene titlul de campioană. Suporterii sunt aşteptaţi în centrul orașului începând cu ora 19.
foto: Facebook CSM Oradea
Până la startul partidei spectatorii vor avea parte de câteva surprize, printre care și mesaje de la jucători pentru fani.
„M-aş bucura enorm de mult ca să putem oferi, sper eu, miilor de suporteri care vor fi în Piaţa Unirii să vadă jocul, o satisfacţie imensă şi în cursul zilei de miercuri să sărbătorim împreună", spune Şerban Sere, directorul CSM Oradea.
Piaţa Unirii nu este la primul eveniment care îi are în prim plan pe sportivii orădeni. În 2016, când CSM a devenit, în premieră, campioana baschetului românesc, partidele din finală au fost transmise în direct pe un ecran amplasat în centrul orașului.
Reporter: Nicolae Mihalcea

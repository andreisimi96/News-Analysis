Redacția site-ului de satiră și umor Times New Roman a fost anunțată, miercuri, că în timpul mitingului PSD din Piața Victoriei tot blocul în care funcționează nu va avea curent.
„În caz că nu știați, noi avem redacția în Piața Victoriei, într-o clădire corporatistă cu perspectivă bună spre Piață. Și tocmai am fost anunțați că sâmbătă, începând cu 18:00, se ia complet curentul în clădire pentru 3-4 ore. Tot sâmbătă, dar de la 20:00, e mitingul pesediștilor. Coincidență? Sau așa începe dictatura?”, a anunțat TNR pe pagina de Facebook.
Mesajul primit de membrii redacției a fost: „Intreruperea va fi totala, adica nici generatorul diesel nu va functiona in perioada mentionata mai sus.”, potrivit paginii de Facebook a Times New Roman.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Mitingul organizat de PSD va avea loc în 9 iunie de la ora 20:00, în Piaţa Victoriei, şi va avea ca temă apărarea democraţiei şi a statului de drept, a afirmat luni, după şedinţa Comitetului Executiv Naţional, liderul partidului, Liviu Dragnea.

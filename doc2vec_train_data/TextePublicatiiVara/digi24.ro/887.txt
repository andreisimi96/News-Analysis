Microsoft aduce o nouă funcţie de urmărire a locaţiei în noua sa versiune de Android. Disponibilă decoamdată în varianta de previzualizare, noua funcţie de urmărire le va permite utilizatorilor Microsoft Launcher să îşi urmărească membrii familiei - atât locaţia, cât şi aplicaţiile pe care aceştia le folosesc.
Este o funcţie care se adresează în principal părinţilor care vor să fie în contact permanent cu ce fac copiii.
Urmărirea locaţiei pe Android face parte dintr-un set mai larg de modificări în ceea ce priveşte controlul parental atât pe Android cât şi pe web. În timp ce Microsoft a sprijinit întotdeauna blocarea site-urilor pe calculatoarele cu sistemul Windows, producătorul de software extinde acum această caracteristică și pe Android. Orice site blocat de pe calculatorul personal va fi de asemenea blocat automat şi pe telefon.

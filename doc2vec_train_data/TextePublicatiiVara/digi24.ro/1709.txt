Comisia Europeană (CE) a decis joi să trimită României o scrisoare de punere în întârziere pentru nerespectarea normelor UE privind tratarea apelor urbane reziduale (Directiva 91/271/CEE a Consiliului) în zone urbane mari (şi anume aglomerări urbane).
După aderarea României la UE, marilor aglomerări urbane ar fi trebuit să le fi fost asigurată colectarea corespunzătoare a apelor urbane reziduale până la 31 decembrie 2013 şi tratarea lor corespunzătoare până la 31 decembrie 2015,  potrivit unui comunicat al forului comunitar, informează Agerpres.ro .
Cu toate acestea, conform celor mai recente date furnizate de autorităţile române, 189 de mari aglomerări urbane nu sunt încă în conformitate cu obligaţiile de colectare a apelor urbane reziduale în temeiul legislaţiei UE, iar 198 de aglomerări urbane de mari dimensiuni nu respectă obligaţiile de tratare. Dacă România nu ia măsuri în termen de două luni, cazurile pot fi trimise Curţii de Justiţie a UE.

PSD recidivează și postează pe Facebook un răspuns acid la un comentariu negativ la adresa lui Adrian Năstase și Ion Iliescu. Vorbim despre cei care se ocupă de administrarea paginii de Facebook a PSD Giurgiu.
„Muriți în chinuri, oameni fără chip și cu speranța că veți câștiga vreodată alegerile. După cum ați văzut, românii votează oameni nu fantome ca voi!”, le-au transmis administratorii paginii celor care critica partidul și membrii acestuia.
G4media.ro scrie că după ce mesajul a fost semnalat și distribuit de mai multe persoane, acesta a fost șters, însă a rămas un printscreen obținut de sursa citată.
Citește și ”Iohannis se pregătește pentru ce e mai rău. Joacă la totul sau nimic.”
Mesajul vine la nicio săptămână de la scandalul imens iscat de PSD după ce pe mai multe pagini oficiale de Facebook ale partdului a apărut mesajul conform căruia Simona Halep a fost huiduită pe National Arena , și nu primarul Bucureștiului Gabriela Firea.

Ministerul Afacerilor Interne îi atenționează pe șoferi să respecte limitările de viteză, după ce a primit pe Facebook o întrebare din partea unui șofer vitezoman. „Dacă merg pe un drum cu 160 de km/h, iar din față bate vântul cu 120 km/h, ce viteză înregistrează radarul ascuns prin boscheți? Ia jucați-o p-asta”, le-a scris șoferul.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
1. Având în vedere că limita maximă de viteză pe un drum național este 100 km/h, ceea ce va înregistra aparatul radar va fi o amendă foarte mare plus 90 de zile suspendare a permisului de conducere.
2. Dacă vântul are o viteză de 120 km/h, vă sfătuim să stați acasă...nu de alta, dar deja vorbim despre uragan și riscați să vă treziți pe mașină cu copaci, elemente de construcții sau chiar boscheții de care spuneați!
3. Până să o "jucăm p'asta!", vă recomandăm să circulați cu viteza legală...ca să nu vă jucați cu viața dumneavoastră și a celorlalți participanți la trafic!
O zi frumoasă și cu zâmbet să aveți!”, au răspuns reprezentanții MAI pe Facebook.
În ultimele 24 de ore, poliţiştii rutieri au desfăşurat activităţi pentru creşterea siguranţei în trafic, fiind constatate 140 de infracţiuni la regimul circulaţiei pe drumurile publice. Au fost reţinute, astfel, 495 de permise de conducere şi au fost retrase 128 de certificate de înmatriculare, potrivit unui comunicat al IGPR.
Pe aceeași temă
București&colon; Șine de tramvai care pun în pericol viața șoferilor și a pietonilor

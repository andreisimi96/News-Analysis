Statul va finanţa 20.000 de români ca să-şi pună panouri fotovoltaice acasă. Legislaţia pentru utilizatorii care și livrează energie în sistem se îmbunătăţeşte.
Admistraţia Fondului de Mediu intenţionează ca, în acest an, să deruleze un program prin care va oferi finanţare nerambursabilă persoanelor fizice care îşi montează acasă panouri fotovoltaice pentru producţia de energie electrică, potrivit unor surse oficiale, informează e-nergia.ro
“Cei de la AFM intenţionează să lanseze un program prin care să finanţeze până la 20.000 de persoane fizice care doresc să îşi monteze instalaţii mici de producţie a energiei electrice, cu o putere de până la 6 KW fiecare. Nu s-au stabilit încă toate detaliile, dar la o putere de 6KW, fiecare  persoană care accesează schema va primi circa 5.000 de euro”, au spus sursele noastre.
Această formă de sprijin trebuie notificată Comisiei Europene, dar şansela ca Executivul comunitar să se opună sunt practic minime.
Cetăţenii care îşi instalează aceste panouri fotovoltaice pot folosi energia produsă pentru propriul consum, iar ce depăşeşte poate fi vândută în reţea, distribuitorii fiind obligaţi să preia energie. Condiţia de bază este ca, pentru a beneficia de finanţare, puterea  evacuată în reţea trebuie să fie  cel mult egală cu puterea pe care o are contractată pentru consumul din reţea, nu mai mare.

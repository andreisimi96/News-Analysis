Donald Trump, primul președinte în funcție al SUA care s-a întâlnit cu un lider nord-coreean, a fost nominalizat drept candidat la Premiul Nobel pentru Pace 2019, scrie politico.eu .
FOTO: Gulliver/ Getty Images
Președintele SUA „a făcut un important și uriaș pas în direcția dezarmării, păcii și reconcilierii dintre Coreea de Nord și cea de Sud”, a spus Christian Tybring-Gjedd, membru al partidului de dreapta Progress Party, unul dintre cei doi legiuitori care au l-au nominalizat pe Trump, scrie presa din Norvegia .
Și un grup de legiuitori americani susțin nominalizarea lui Trump la prestigiosul premiu. Iar în mai, ministrul de Externe al Marii Britanii, Boris Johnson, a spus că dacă Trump va reuși să rezolve criza nord-coreeană nu vede un motiv ca acesta să nu fie nominalizat la Nobelul pentru Pace, la fel ca Barack Obama.
Comitetul Norvegian pentru Nobel nu comentează public nominalizările.

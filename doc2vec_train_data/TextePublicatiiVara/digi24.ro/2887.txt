Brigitte și Emmanuel Macron sunt „definiția iubirii”, potrivit fiicei Primei Doamne a Franței, care a descris începuturile relației dintre mama ei și pe atunci elevul Macron, în vârstă de 15 ani.
Tiphaine Auzière, în vârstă de 34 de ani, a vorbit într-un documentar TV despre povestea de iubire începută în orășelul francez Amiens, în anii ‘90.
Tiphaine este cea mai mică dintre copiii lui Brigitte Macron din prima căsătorie, a povestit că toată lumea și-a dat seama că mama ei se îndrăgostise de elevul precoce și ambițios, de 15 ani. Tiphaine avea 15 ani în acel moment.
„Erau foarte îndrăgostiți și era evident că există ceva între ei și a fost foarte dificil”, a povestit tânăra.
Documentarul Brigitte Macron: A French Novel (n.r. - Brigitte Macron: Un roman franțuzesc) îi cimentează Primei Doamne imaginea de mentor și muză a președintelui Macron. Acesta a fost difuzat miercuri, la un an după ce soțul ei a fost ales președinte al Franței.
Macron a refuzat să fie intervievată, însă regizorul documentarului de 90 de minute, Virginie Linhart, a spus că Prima Doamnă și-a dat acordul pentru difuzarea acestuia.
Tiphaine a povestit că a auzit prima dată de Emmanuel Macron când sora ei mai mare s-a întors de la școala catolică și a spus: „Mami, avem un băiat nebun în clasă care știe totul despre noi”.
Brigitte Macron a trecut printr-o perioadă grea atunci când, Emmanuel, la vâsta de 16 ani, i-a declarat deschis dragostea pe care i-o poartă. Părinții acestuia i-au cerut Primei Doamne să rupă relația cu fiul lor până când acesta împlinește 18 ani.
„Nu vă pot promite nimic”, a fost răspunsul profesoarei.
Șotul acesteia, André-Louis Auzière, a părăsit familia și s-a mutat în orașul Lille atunci când a descoperit relația dintre soția lui și colegul de clasă al uneia dintre fiicele lor.
Emmanuel a fost trimis în Paris să termine școala, însă relația lor a continuat la distanță timp de 13 ani, până când aceștia s-au căsătorit, în anul 2007.
Documentarul îi prezintă drept complet devotați unul altuia.
„Dacă e să dau o definiție iubirii, este vorba despre Emmanuel și mama. Când sunt împreună, lumea dispare”, a mai spus Tiphaine.

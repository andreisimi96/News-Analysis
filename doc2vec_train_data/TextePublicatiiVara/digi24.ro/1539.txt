Pensii speciale pentru ale&scedil;ii locali în limita a trei mandate
Pensii speciale pentru ale&scedil;ii locali în limita a trei mandate
Comisia specială pentru elaborarea Codului administrativ a adoptat miercuri un amendament care prevede ca primarii, viceprimarii, preşedinţii şi vicepreşedinţii consiliilor judeţene aleşi după anul 1992 să primească o pensie specială în limita a trei mandate.
FOTO: INQUAM PHOTOS - Octav Ganea
Astfel, un primar de comună ar urma să primească 1250 lei pentru un mandat petrecut la primărie, iar primarul general al Capitalei, care are cea mai mare influenţă, ar urma să primească 2680 de lei.
Sunt calculelel făcute de Digi24 în baza algortimului în care se calculează aceste pensii
Marcel Ciolacu, preşedintele comisiei, spunea că un primar de comună ar urma să ia 800 de ei, iar primarul general 1400 de lei. 
Pensia specială se cumulează cu altă pensie.
"Persoanele alese începând cu anul 1992 de către cetăţeni, prin vot universal, egal, direct, secret, respectiv prin vot secret indirect şi liber exprimat, respectiv primarii, viceprimarii, preşedinţii şi vicepreşedinţii consiliilor judeţene, care îndeplinesc condiţiile vârstei standard de pensionare, ale vârstei standard de pensionare redusă aşa cum sunt prevăzute în Legea nr 263/2010 privind sistemul unitar de pensii publice, cu modificările şi completările ulterioare, sau cele prevăzute de alte legi speciale au dreptul, la încetarea mandatului, la o indemnizaţie pentru limită de vârstă de la data la care li se acoră drepturile de pensie pentru limită de vârstă, dar nu mai devreme de data încetării mandatului aflat în derulare", se arată în amendamentul adoptat de Comisie.
Nou proiect pentru ca aleșii locali să ia pensii speciale. Vechiul proiect, picat de CCR
O altă modificare le permite aleşilor locali să aibă calitatea de persoană fizică autorizată sau de persoană care exploatează o întreprindere individuală sau o întreprindere familială. 
De asemenea, potrivit propunerii, cuantumul indemnizaţiei pentru limită de vârstă prevăzut la al. 1 se acordă în limita a trei mandate şi se calculează ca produs al numărului lunilor de mandat cu 0.40% din indemnizaţia brută lunară aflată în plată.
Totodată, pentru mandate incomplete, indemnizaţia pentru limită de vârstă se calculează proporţional cu perioada de mandat efectiv exercitată, dar nu mai puţin de un mandat complet de primar, viceprimar, preşedinte şi vicepreşedinte de consilii judeţene.
Indemnizaţia pentru limită de vârstă se cumulează cu orice tip de pensie stabilită în sistemul public de pensii sau în alt sistem de pensii neintegrat sistemului public. 
Comisia a dat raport favorabil asupra tuturor modificărilor aduse, urmând ca prevederile să intre la votul din Parlament, Senatul având calitate de primă Cameră sesizată, cu toate că judecătorii CCR au admis, miercuri, parţial sesizările PNL şi USR privind hotătârile de constituire a unor Comisii parlamentare speciale. Astfel, CCR a decis că nici Comisia pentru Codul administrativ, nici Comisia privind legile securităţii naţionale nu pot avea drept de iniţiativă legislativă.
Pe aceeași temă
Când va dezbate CCR sesizarea Guvernului privind pensiile speciale 
Aleșii locali primesc pensii speciale

Tramvaiul Timișoara circulă în Ungaria. Orașul de pe Bega este promovat de vecinii noștri de la Szeged. Pentru a sărbători 20 de ani de înfrățire între cele două orașe, autoritățile maghiare au decis să inscripționeze un tramvai urban cu numele Timișoarei. 
”Tramvaiul Temesvar, adică Timișoara în maghiară, a primit denumirea în luna mai atunci când protocolul de înfrățire dintre Szeged şi orașul de pe Bega a împlinit 2 decenii. Iar garnitura va mai plimba vecinii noștri încă 20 de ani”, relatează Caterina Ledrer, jurnalist Digi24 Timișoara.
Locuitorii din Szeged au circulat deja cu tramvaiul. Mulți poate nu știu de ce garnitura este inscripționată cu numele Timișoara, dar toți cunosc orașul de pe Bega, aflat la 150 de kilometri depărtare.
Tramvaiul Temesvar va rămâne în circulație permanent. Este un mod inedit de a cinsti prietenia dintre cele două orașe.
”Am urmat exemplu unui alt oraș înfrățit, din Germania, Damshtat, Ei au obiceiul de a denumi tramvaie după orașele surori. Am considerat că este o ide bună, acum câțiva ani.  Şi când ne apropiem de o aniversare de un deceniu sau două de înfrățire cu un oraș soră atunci numim un tramvai după acel oraș pentru a marca relația”, a spus Sandor Nagy, viceprimarul orașului Szeged
Timișoara nu este singurul nume care apare pe tramvaiele publice din Szeged. Mai sunt alte 9 garnituri inscripționate cu numele orașelor înfrățite cu urbea maghiară.
reporter: Caterina Ledrer/ operator: Cristi Kovacs

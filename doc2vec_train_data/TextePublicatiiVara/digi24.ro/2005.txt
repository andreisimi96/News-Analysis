Halep - Stephens, 3-6, 6-4, 6-1. Simona Halep, campioană la Roland Garros, după un meci de legendă
Halep (26 ani) a obţinut victoria după două ore şi 3 minute în faţa numărul 10 mondial (25 ani), la a patra sa finală de Mare Şlem, a treia la Roland Garros, după cele din 2014 şi 2017, şi a doua din acest an, prima pierdută în faţa danezei Caroline Wozniacki la Australian Open, scrie Agerpres . 
Simona Halep a început destul de crispată meciul şi a fost condusă cu 4-1 în primul set, în care Stephens, campioana de la US Open, a făcut un joc excelent, găsind foarte bine unghiurile şi dominând schimburile. Halep a avut o minge de break al 3-5, dar în cele din urmă a cedat primul act cu 3-6.
Halep nu a debutat cu dreptul nici în setul secund, în care Stephens a condus cu 2-0, dar încet-încet românca a intrat în meci, a scăpat de presiunea finalei şi a jucat dezinvolt, a lovit tot mai bine, câștigând al doilea set cu 6-4.
În decisiv, Halep a controlat autoritar jocul, s-a desprins la 5-0 şi a încheiat cu un splendid 6-1.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media

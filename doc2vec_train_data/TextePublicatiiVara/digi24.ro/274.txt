O petiţie online prin care se cere FIFA şi UEFA să-l suspende pe fundaşul Sergio Ramos (Real Madrid) pentru accidentarea atacantului Mohamed Salah (Liverpool), în finala Ligii Campionilor , a fost semnată de peste 300.000 de persoane, relatează News.ro. 
Foto: Guliver/Getty Images
Citește și:  Cum se apără Sergio Ramos pentru accidentarea gravă a lui Salah
"Sergio Ramos reprezintă un exemplu îngrozitor pentru generaţiile viitoare de fotbalişti. În loc să câştige meciuri în mod corect, el foloseşte trucuri şi sfidează spiritul jocului şi fair-play-ul. UEFA şi FIFA ar trebui să ia măsuri împotriva lui Ramos şi a altor jucători de acest fel, folosind înregistrările video ale partidelor, pentru a păstra spiritul jocului", se arată în motivarea petiţiei, de pe change.org.
Sâmbătă, Mohamed Salah a părăsit terenul în lacrimi, în minutul 31, al meciului cu Real Madrid, la scorul de 0-0, după ce şi-a accidentat umărul în urma unui duel pentru balon cu Sergio Ramos. El a fost înlocuit cu Adam Lallana. Madrilenii au cucerit trofeul după ce s-au impus cu 3-1.

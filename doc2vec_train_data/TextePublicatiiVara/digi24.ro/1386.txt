CSM Oradea a câștigat primul meci al finalei Ligii Naționale de baschet, disputate în compania Stelei. Elevii lui Cristian Achim s-au impus luni seara, în Arena „Antonio Alexe", cu 86-73, la capătul unui meci în care au câștigat trei sferturi din patru.
sursă: Facebook CSM Oradea
„Am fost concentraţi, ne-am urmat planul de joc, am avut intensitate bună în apărare, dar nu are nicio importanţă, încă o dată vă spun. Sigur, mai bine, sigur mai bine cu victorie decât cu înfrângere, asta este clar", a declarat Cristian Achim, antrenorul CSM CSU Oradea.
Orădenii au avut un start fulminant de meci. După doar 3 minute de joc Steaua a cerut primul time-out, dar CSM a continuat să înscrie. După primul sfert gazdele aveau un avans de 11 puncte, iar la pauza mare conduceau cu 48-35.
Steaua a dat semne de revenire în sfertul al treilea, pe care l-a câștigat cu 19-14. Zeno, autor a 20 de puncte, şi Kariniauskas, cu 19 puncte marcate, au refăcut până la final diferența de 13 puncte.
„Sunt foarte dezamăgit, dar rămân optimist că putem juca mult mai bine, să ne îmbunătăţim nivelul. Sperăm să ajugem la nivelul la care chiar putem să fim competitivi", a spus Jukka Mikael Toijala, antrenorul echipei Steaua.
Meciul al doilea al finalei Ligii Naţionale de baschet are loc tot la Oradea, miercuri, de la ora 20. În finala mică, U BT Cluj-Napoca a învins Sibiul în primul meci, cu 94-89.
Reporter: Nicolae Mihalcea

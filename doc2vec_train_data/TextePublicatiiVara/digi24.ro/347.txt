Surprins de furtună pe câmp, un bărbat din Gorj a murit, aseară, după ce a fost lovit de un trăsnet.
Bărbatul era cu vitele pe câmp, la marginea localitatăţii Stăneşti, atunci când l-a prins ploaia si a fost lovit de trăsnet.
Când a văzut că bărbatul de 61 de ani nu se mai întoarce acasă, familia a alarmat salvatorii.
Aceştia nu au putut decât să constate decesul. Bărbatul avea arsuri în zona trunchiului şi pe piciorul stâng.
Poliţiştii au deschis un dosar penal în care fac cercetări pentru moarte suspectă.
Jumătatea de vest a ţării a fost măturată duminică de furtuni. Mai multe judeţe au fost sub cod galben de ploi, vijelii şi grindină. În unele sate din Arad, oamenii spun că bucăţile de gheaţă le-au distrus culturile agricole.
În Gorj, unde a fost cod portocaliu, au căzut cantităţi însemnate de apă. Cele mai mari probleme au fost la Târgu Jiu, unde a plouat într-o jumătate de oră cât într-o lună.

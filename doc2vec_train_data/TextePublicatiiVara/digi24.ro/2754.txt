Operatorul national de transport al gazelor, Transgaz, a devenit acționarul companiei Vestmoldtransgaz, transferul proprietății fiind în faza finală.
Potrivit declarațiilor făcute joi de către Ion Sterian, directorul general Transgaz, Republica Moldova va fi conectată la rețeaua europeană cel târziu în prima parte a anului 2020. Declarațiile au fost făcute la lucrările Gas Infrastructure Europe care a avut loc la București. Extinderea rețelei Iași Ungheni Chișinău pe teritoriul Republicii Moldova va permite acesteia să importe gaze din România, Marea Neagră dar și din nordul Greciei. Fluxurile vor putea circula și invers, în system reverse-flow, a spus Sterian.
Țara vecină se află într-o relație de dependență puternică de Gazprom. Compania de stat Moldovagaz,omoloaga Romgaz (a nu se confunda cu Vestmoldgaz) este controlată de Gazprom care are 50% din acțiuni plus una. Mai mult Transnistria refuză să își achite facturile la gaze însă datoriile față de Gazprom sunt contabilizate la Moldovagaz.

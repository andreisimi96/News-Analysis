Numărul celor care reușesc să se urce ”din prima” în metrourile care circulă pe Magistrala 2 de metrou Berceni - Pipera este foarte mic. Aglomerația este cuvântul de ordine.
Bucureștenii sunt nevoiți să aștepte venirea mai multor trenuri de metrou pentru a se putea sui în unul. Garniturile ar trebui să vină cu cel puțin un minut mai repede, cer bucureșteni chestionați de Digi24. Aceasta nu se poate întâmpla, însă, fără investiții care depășesc 500 milioane de lei. Conducerea Metrorex se gândește să apeleze la fonduri europene pentru a remedia situația. Fost director al Metrorex, Gheorghe Udriște, spune că rețeaua ar trebui extinsă cu trei stații, ca urmare a dezvoltării zonelor învecinate Piperei.

Administratorii paginilor de fani de pe rețeaua de socializare Facebook sunt considerați operatori de date personale, împreună cu filiala Facebook din Uniune.
Aceasta este o decizie de marți a Curții de Justiție a Uniunii Europene (CJUE), potrivit avocatnet.ro .În mod obișnuit, aceste pagini sunt folosite de firme și de profesioniști independenți în scopuri comerciale. La categoria operatori de date personale intră și administratorii paginilor de fani de pe Facebook, a decis azi CJUE în cauza C-210/16 , potrivit unui comunicat de presă al Curții.
În primul rând, judecătorii au precizat că este cât se poate de clar că firma Facebook și, pentru UE, filiala Facebook Irlanda sunt operatori de date personale. Însă, în al doilea rând, Curtea a reținut că și administratorii paginilor de fani de pe Facebook trebuie considerați operatori.
Potrivit Curții, „faptul că un administrator al unei pagini pentru fani utilizează platforma instituită de Facebook, pentru a beneficia de serviciile aferente acesteia, nu îl poate exonera de respectarea obligațiilor sale în materie de protecție a datelor cu caracter personal. Curtea subliniază că recunoaşterea unei răspunderi solidare a operatorului reţelei sociale şi a administratorului unei pagini pentru fani găzduite pe această reţea în raport cu prelucrarea datelor personale ale vizitatorilor acestei pagini pentru fani contribuie la asigurarea unei protecţii mai complete a drepturilor de care dispun persoanele care vizitează o pagină pentru fani.”
Pe aceeași temă

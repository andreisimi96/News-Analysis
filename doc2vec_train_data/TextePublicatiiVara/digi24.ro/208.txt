Actriţa americană Ellen Pompeo, cunoscută pentru rolul din serialul „Grey’s Anatomy”, a fost jefuită în Italia şi nevoită să ceară sprijinul autorităţilor din Florenţa.
FOTO: Gulliver/ Getty Images
Ea a publicat un mesaj pe contul de Instagram: „Geanta mi-a fost furată chiar de sub nas”. Deşi nu a oferit detalii, a speculat: „Dau vina pe vinul rose!”, potrivit News.ro.
Geanta actriţei a fost găsită pe o stradă, abandonată de hoţ. Pompeo a spus că era deja pe urmele ei pentru că îşi urmărea telefonul.
„Mulţumesc oricui a furat-o că a abandonat-o intactă. Îmi urmăream telefonul şi pe tine... dacă te prindeam, nu s-ar fi terminat bine pentru tine... Sunt draguţă, dar să nu uităm moştenirea mea... Napoletană...”, a mai scris actriţa vineri.
În plus, ea a precizat că hoţul a fost filmat de camerele de supraveghere şi a mulţumit poliţiştilor italieni pentru ajutor.

Presa internațională scrie despre valul de critici aduse de români publicației satirice Charlie Hebdo, în urma apariția caricaturii cu Simona Halep . Jurnaliștii amintesc de asemenea de crearea unui nou meme pe rețelele de socializare: „Je suis Simona”.
Reuters menționează câteva mesaje publicate pe Twitter de români. În timp ce unii au trimis mesaj direct publicației Charlie Hebdo, numindu-i „rasiști”, alții i-au cerut chiar președintelui Emmanuel Macron să ceară scuze public. Alții amintesc că românii au susținut publicația satirică după atacul terorist din ianuarie 2015, când șapte oameni au murit la Paris.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Unii utilizatori au avut însă umor, comparând desenul cu un un portret al primei doamne franceze, Brigitte Macron. Gluma a fost preluată de la publicația de satiră Times New Roman. 
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Publicația Deutsche Welle relatează de asemenea despre „furia” stârnită în rândul românilor după apariția caricaturii cu Simona Halep în Charlie Hebdo. Jurnaliștii Deutsche Welle scot în evidență comentariul unui internaut francez care atenționează că „desenul nu este amuzant”.
Câştigătoarea de la Roland Garros a servit un as şi a închis repede discuţia şi despre caricatura din revista „Charlie Hebdo”, în care o femeie ţine în mână trofeul turneului şi anunţă că adună fier vechi, aluzie la îndeletnicirea unor membri din etnia romă. Numărul 1 WTA a declarat vineri că nu vrea să comenteze pe marginea acestui subiect și că nu este în măsură să o facă.
Ambasadoarea Franţei în România a lămurit şi ea lucrurile. A scris pe Facebook:
„Această publicație nu îl angajează decât pe propriul său autor și nu reprezintă în niciun fel sentimentul opiniei publice franceze”.
Iar ambasadorul nostru în Franţa este de părere că acea caricatură trebuie ignorată.
„De la câștigarea turneului, am primit zeci de mesaje de la cele mai înalte oficialități franceze. Toate cunoștințele din cartier m-au oprit ca să îmi spună că au văzut meciul sau au auzit despre victorie. Să nu lăsăm o caricatură mică să ne strice o bucurie atât de mare", a scris Luca Niculescu, ambasadorul României la Paris.
Comentatorul de tenis Cristian Tudor Popescu nu a fost însă la fel de diplomat şi a lăsat să se vadă cât de mult l-a deranjat caricatura jurnaliştilor de la revista franţuzească de satiră "Charlie Hebdo".
„Nu au pic de umor şi îl înlocuiesc cu băşcălia asta ordinară, greţoasă, jignesc în mod ordinar tocmai pentru că nu ştiu ce înseamnă ironia, umorul, sunt nişte schilozi lipsiţi de har”, spune Cristian Tudor Popescu.
Pe de altă parte, filosoful Mihai Şora crede că această caricatură ironizează tocmai „minţile înţepenite în stereotipuri etnice".

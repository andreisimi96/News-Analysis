Rapperul XXXTentacion a fost împușcat într-o suburbie a orașului Fort Lauderdale din Florida, în timp ce ieșea dintr-un magazin de motociclete. Mai puțin cunoscut în România, rapperul era respectat peste ocean pentru talentul muzical.
Foto: captura TMZ
Potrivit polițiștilor, motivul crimei a fost jaful, scrie TMZ . De altfel, martori oculari au declarat că suspecții, 2 bărbați de culoare mascați, ar fi fugit la bordul unui SUV negru cu o geantă Luis Vuitton luată din mașina victimei. Cei doi suspecți nu au fost încă prinși. Tocmai de aceea, șeriful comitatului unde a avut loc crima a anunțat că autoritățile oferă o recompensă de 3.000 de dolari pentru orice informație care duce la prinderea acestora.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
XXXTentacion, Jahseh Dwayne Onfroy pe numele lui adevărat, tocmai ce își lansase cu succes un album și era în topul artiștilor pe Spotify. De altfel, mult mai faimosul Kanye West a scris într-un mesaj pe Twitter: „Odihnește-te în pace! Cât timp ai fost aici nu ți-am spus niciodată cât de mult m-ai inspirat. Mulțumesc pentru că ai existat”.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Împlinit pe plan profesional, rapperul de 20 de ani avea o complicată viața personală și un caracter violent. A făcut închisoare la vârsta de numai 16 ani, iar la 18 a fost arestat pentru jaf armat.
Iar dacă asta nu era de ajuns, tânărul era cercetat penal pentru că și-ar fi bătut iubita gravidă. Potrivit rechizitoriului întocmit de procurori, acesta ar fi călcat-o pe cap, a strangulat-o și a amenințat-o că se sinucide.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Pe aceeași temă
Pacient în România &vert; Destine frânte în spital

10 mii de spectatori sunt așteptați, sâmbătă, la cea mai importantă gală umanitară organizată în ultimii ani, în Oradea. "Uniţi pentru Mihai" va aduce pe stadionul "Iuliu Bodola" nume importante ale fotbalului românesc. Ca totul să se deruleze fără incidente, forţele de ordine au pus la punct planuri riguroase, care vor fi aplicate în ziua evenimentului.
La evenimentul organizat de Fundaţia pentru Sport şi Cultură „George Ogăraru", forțele de ordine aplică același reguli ca la oricare altă competiție sportivă.
„Cu cât omul este mai pregătit la intrea, la control acces şi nu va avea asupra lui, cu atât şi controlul corporal al bagajelor va decurge fluent. Dorim să prevenim şi să nu dorim să aplicăm sancţiuni contravenţionale sau să întocmim acte de sesizare a unor infracţiuni", susţine maiorul Ioan Bogdan, șeful Jandarmeriei Bihor.
„Din punctul nostru de vedere totul este în grafic", consideră Andreea Ogăraru, organizator al evenimentului.
Jandarmii au anunțat că vor fi făcute controale riguroase, chiar dacă este vorba despre un eveniment caritabil.
„Îi rugăm pe cei care au încercat să falsifice biletele de acces să nu vină cu ele, pentru că vom verifica autenticitatea acestor bilete", a precizat şeful Jandarmeriei Bihor.
La evenimentul caritabil „Uniţi pentru Mihai" vor participa UEFAntasticii Stelei, generaţia de aur a echipei naţionale și echipa formată din prietenii lui Mihăiţă Neşu. Meciurile sunt programate să înceapă la ora 16.
Reporter: Nicolae Mihalcea

Accidentul rutier din Ungaria în care au murit nouă români din cauza unui şofer ocupat cu telefonul, nu l-a pus pe gânduri pe un bărbat de la Iaşi. El a fost filmat de pasageri cum conducea microbuzul în timp ce avea în fiecare mână câte un mobil.
„Nimeni nu a reacţionat în niciun fel şi de obicei dacă atragi atenţia şoferilor în astfel de situaţii, devin irascibili şi chiar violenţi verbal. Nu mi se pare normal să se întâmple acest lucru, am mai văzut cazuri similare, dar acum tipul ăsta a întrecut orice limita, cum poţi să conduci şi să butonezi două telefoane concomitent? Ar trebui trase semnale de alarmă, eventual patronii firmelor de transport să nu permită asta. Mai bine devine domnul şofer vedetă acum, decât după ce nenoroceşte câteva familii, cum se întamplă din ce în ce mai des pe străzile din patria noastră”, a declarat pentru ziaruldeiasi.ro pasagerul care a filmat.

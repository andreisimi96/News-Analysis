Primarul Bucureștiului Gabriela Firea a fost întâmpinat cu un val de huiduieli aseară, pe Arena Națională, unde a  urcat pe scenă alături de Simona Halep. Firea i-a dat Simonei cheia orașului, o diplomă și un buchet de flori, apoi a fugit de pe scenă în strigătele mulțimii.
Foto: Inquam Photos / Octav Ganea
La puțin timp, pe pagina oficială de Facebook a Gabrielei Firea a apărut un mesaj referitor la ce s-a întâmplat pe station:
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
După postarea acestui mesaj, pagina de Facebook a Gabrielei Firea a fost invadată de mesaje critice la adresa primarului Capitalei. La scurt timp, pagina nu a mai putut fi accesată sau găsită de motoarele de căutare ale Facebook. Azi, pagina a redevenit activă, însă toate mesajele negative la adresa edilului dispăruseră .
Într-un răspuns pentru www.stirileprotv.ro, primăria Municipiului București afirmă că: ”Facem precizarea că nu toţi cei  20.000 de oameni prezenţi la Arenă Naţională au întâmpinat apariţia Primarului General alături de Simona Halep pe stadion cu huiduieli, ci doar grupările organizate care aveau afişate la vedere bannere cu însemnele #rezist şi care au venit la stadion cu scopul precis de a compromite evenimentul, o dovadă clară în acest sens fiind mobilizarea pe care aceştia au făcut-o pe reţelele de socializare.
Este regretabil faptul că, din dorinţa de a afecta cu orice preţ imaginea Primarului General, mai multe persoane au transformat o ceremonie prin care romanii îşi omagiau campionii, într-o manisfestare cu tentă politică.
În ceea ce priveşte contul de Facebook al Primarului General, precizăm că acesta nu a fost închis, ci s-a blocat ca urmare a avalanşei de mesaje primite”.

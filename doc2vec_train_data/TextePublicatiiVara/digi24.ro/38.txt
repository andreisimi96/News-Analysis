Accidentul violent din Ungaria, în care au murit nouă români , pare că nu i-a învățat minte pe oameni să nu mai facă live-uri pe Facebook la volan! După cazurile surprinse într-un reportaj Digi24 cu oamenii de rând , iată că și vedetele ignoră sfatul tot mai insistent al polițiștilor: NU folosiți telefonul mobil când conduceți!
Artistul Horia Brenciu s-a filmat chiar ieri în timp ce conducea. „Neața! Trezirea! Stai să depășesc! Mamma mia!”, exultă cântărețul în clipul de aproape 40 de secunde înregistrat la volan.
Fanii i-au reproșat acest lucru lui Horia Brenciu. Iată mai jos doar câteva dintre comentarii:
- Încetați cu live-urile la volan! Nu aveți timp să faceți live în alte condiții? Ce fel de exemplu dați?
- Doamne! Nu-mi ies din minte imaginile și vorbele rostite de sofer: "VIN ACASĂ" . Într-adevăr, să încercăm să fim mai responsabili, acasă ne așteaptă familia.
- Nu e primul live pe care îl faci la volan... sunt fan, dar ar trebui să îți revizuiești acest comportament!
- 2 minute de live le poți face într-o parcare!!! Viața are prioritate!!!!!!!!
- Bravo! După accidentul cu 9 morți... tot nu vă potoliți... bun exemplu, domnule Brenciu.
- Stop live la volan! Viața are prioritate, dacă nu a ta, a celor care sunt și ei participanți la trafic!

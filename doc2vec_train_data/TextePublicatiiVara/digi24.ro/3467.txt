Două cutremure s-au produs, marţi, în judeţul Buzău, în mai puţin de oră. Primul a avut magnitudinea de 3,5 grade și s-a produs la o adâncime de 144 de kilometri. Institutul Naţional de Cercetare - Dezvoltare pentru Fizica Pământului (INCDFP) anunţă că seismul a avut loc la ora 16.31. Al doilea a avut magnitudinea de 3 grade şi s-a produs la o adâncime de 140 de kilometri la ora 17:16:52, potrivit News.ro.
Ultimul cutremur din judeţul Buzău a avut loc în 13 iunie şi a avut magnitudinea de 3,2 grade. 
Cel mai puternic cutremur de la începutul acestui an s-a produs în 25 aprilie. Seismul a avut magnitudinea 4,6 şi a avut loc în apropierea următoarelor oraşe: Covasna (12 kilometri), Întorsura Buzăului (25 de kilometri, Târgu Secuiesc (27 de kilometri), Nehoiu (35 de kilometri) şi Sfîntu Gheorghe (52 de kilometri). 

Grupul civic Geeks for Democracy a lansat zilele trecute site-ul MitingcuJapca.ro, unde îi încurajează pe cetățenii din țară care sunt constrânși să participe la mitingul organizat de PSD pe 9 iunie să sesizeze aceste abuzuri. Mai multe persoane au postat deja mesaje în care se plâng că au fost amenințate că vor fi concediate sau că vor suporta unele consecințe, dacă nu își aduc la miting inclusiv membrii familiei, în timp ce altora li se promit favoruri dacă participă la manifestație. 
Aproape 200 de sesizări au fost centralizate pe site-ul mitingcujapca.ro . „La numărul ăsta de raportări nu mai putem vorbi de situații excepționale din teritoriu. Vorbim de practici generalizate. Vorbim poate de un grup infracțional organizat”, a afirmat Cătălin Teniță, co-fondatorul Geeks for Democracy.
Iată, mai jos, o parte dintre sesizările de abuzuri:
„Sambata am nunta fiului meu. Ieri mi s-a spus ca nu-i intereseaza de problemele mele persoanale, si daca doresc sa-mi pastrez locul de munca, trebuie sa particip. Astazi mi-am depus demisia." (Comportament abuziv: Consilieri)
"Ne-au amenintat ca cei care nu vor participa sambata la mitingul de sustinere, nu vor mai avea ce cauta in birou. Ne-a rugat sa ne luam copii dupa buletine la miting ca ne va identifica dupa ele" (Comportament abuziv: Primarul, Iacob)
"Toate jucatoarele echipei de handbal sunt obligate sa participe la meeting indiferent de preferintele politice" (Comportament abuziv: Primaria orasului care finanteaza echipa de handbal)
"Am o firma mica de taxi si transport. Am un contract si cu primaria. Efectuez diverse curse pentru angajati ai primariei. Mi-au cerut doua microbuze. Le-am explicat ca nu le pot da pentru ca sunt plecate in curse. Viceprimarul mi-a spus in fata fara nici o rusine: daca vrei sa mai ai de lucru imi dai doua microbuze" (Comportament abuziv: viceprimarul)
"Mi s-a spus ca trebuie sa particip impreuna cu nevasta ca sa arat sustinerea fata de domnul Dragnea si doamna Firea" (Comportament abuziv: Om al primarului)
"A spus ca ori imi aduc toti angajații, ori ma controlează zilnic, nu am nimic împotriva controlului, dar ziua in care primesc control este data peste cap, bucatarie servire, tot. Se verifica angajatii, produsele si atestatele, toate sunt in regula, dar clienții nu stau cateva ore pentru respectiva verificare. Atat timp cat nu imi este data activitatea peste cap nu am nimic impotriva si nici asa nu am, caci e normal controlul, imi permit sa pierd cateva zeci de milioane pe zi la un control, dar, daca este zilnic timp de o luna atunci e faliment." (Comportament abuziv: Horia Constantinescu)
"Mi-a spus copilul acasa ca diriginta a tinut ora de limba romana cu ei si a cerut pentru luni o compunere de 150 de cuvinte in care sa descrie cum a fost la "mitingul la care veti merge cu parintii si prietenii". Compunerea trebuie sa se intituleze "primul meu miting" . Copilul meu i-a zis ca nu merge si mai multi copii din clasa unde este diriginta la clasa 5D la Scoala 179 Bucuresti au zis ca nu merg si atunci ia lea zis ca nu au incotro si ca participarea e obligatorie altfel nu trec clasa si Iohanis le taie alocatile. Sunt foarte revoltat ca parinte si ma gandesc sa merg sa vorbesc cu conducerea. (Comportament abuziv: dirigintă)
"Matusa mea locuieste in Moldoveni jud Ialomita, are pensia si nu beneficiaza de nici o forma de ajutor social. I-au intat in curte niste angajati de la politie si initial i-au promis ca daca vine la miting si mai convinge si alte persoane o sa beneficieze de ajutoare sociale considerabile care i-ar mai adauga cam 40-50% la valoarea pensiei. Cand i-a luat la intrebari cu privire la faptul ca au intrat neinvitati in curte (fara mandat), acestia au sunat la primarie si apoi i-au zis ca risca sa i se scada pensia." (Angajatii din politie)
Mitingul organizat de PSD va avea loc sâmbătă, de la ora 20:00, în Piaţa Victoriei, şi va avea ca temă „apărarea democraţiei şi a statului de drept”, a anunţat luni, după şedinţa Comitetului Executiv Naţional, liderul partidului, Liviu Dragnea.
PSD a anunțat şi printr-un eveniment organizat pe Facebook mitingul de sâmbătă seara din Piaţa Victoriei, sub sloganul „Vrem prosperitate, NU Securitate!”.
Pe același subiect

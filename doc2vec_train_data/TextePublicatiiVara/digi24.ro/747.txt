Dacă Laura Codruţa Kovesi şi-ar da demisia nu ar face decât să anuleze toate apărările pe care şi le-a făcut în faţa CSM, ar fi un gest absurd, a spus la Digi24 jurnalistul Cristian Tudor Popescu.
El a explicat că nici întârzirea de către preşedintele Iohannis a aplicării deciziei CCR nu este o variantă, întrucât ar fi un act de laşitate de care ar putea profita cei care ar putea astfel să susţină că toate acţiunile DNA sunt lovite de nulitate în urma deciziei judecătorilor Curţii Constituţionale.
„Dacă îşi dă demisia doamna Kovesi, nu face decât să pulverizeze, să anuleze toate apărările pe care şi le-a adus în public şi în faţa CSM şi să dizolve CSM pentru că a dat aviz negativ după prezentarea în faţa instituţiei a domnului Toader şi a doamnei Kovesi. Dacă îşi dă demisia, spune: bun, CSM a spus că nu sunt vinovată, eu am adus pe fiecare dintre cele 20 puncte apărări că nu sunt vinovată, dar îmi dau demisia.E abursd.
Întârzierea (de către Iohannis – n.r.) nu reprezintă o variantă. E un gest degradant pentru un preşedinte să facă aşa ceva. E un gest laş în ultimă instanţă amânarea asta a la Trahanache. E un gest de laşitate. Pot folosi asta toţi inşii ăştia care ţipă acum că nu au furat nimic că s-au folosit protocoalele SRI. Prin urmare ei nu mai sunt hoţi. Asa o să spuna acum, că toate acţiunile DNA sunt lovite de nulitate pentru că şefa DNA a fost demisă de CCR şi nu au valoare acţiunile instiuţiei”, a comentat jurnalistul la Jurnalul de seară.
FOTO: INQUAM PHOTOS - Octav Ganea

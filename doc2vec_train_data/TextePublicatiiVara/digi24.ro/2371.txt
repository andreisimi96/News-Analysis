A fost distracţie cât cuprinde la cea mai fericită cursă de alergare din lume, care a ajuns şi în Oradea. Sute de concurenţi s-au înscris la „Color Run", iar sâmbătă au pornit în alergare prin centrul oraşului. Cursa s-a încheiat cu o cerere în căsătorie.
Startul „cursei colorate" s-a dat sâmbătă, la ora 16 în Piaţa Unirii. Participanţii s-au așezat la start plini de nerăbdare.
Alergătorii au plecat în grupuri la intervale de 5 minute pe traseul care a măsurat 5 kilometri. Fiecare a primit tricou, o medalie, tatuaje temporare şi un plic cu pudră colorată.
Cursa s-a încheiat cu o cerere în căsătorie pe scena din centrul Oradei.
"- Vrei să alergăm pentru tot restul vieții împreună?
Evenimentul a avut și un scop caritabil. Prin această cursă este susținută Fundația Renașterea care derulează campanii destinate sănătății femeilor.
"Urmează Iași, Mamaia, Cluj și București, Oradea a fost evenimentul cu numărul patru anul acesta și mai urmează alte patru", spune Radu Condrea, organizator.
"The Color Run" este organizată în lume din 2012 şi a adunat, de-a lungul anilor, milioane de participanţi.
Reporteri: Anca Deac, Claudiu Mihuț
Operator: Florin Lucuța

Într-un buletin de știri de șapte minute, celebra prezentatoare TV Ri Chun-hee, supranumită „regina propagandei” din Coreea Nord, le-a adus la cunoștință nord-coreenilor informații despre sosirea liderului de la Phenian, Kim Jong-un, la Singapore, unde va avea loc marți summitul istoric cu Statele Unite.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
The Telegraph scrie că această prima relatare despre summit în Coreea de Nord.
Ri Chun-hee, în vârstă de 74 de ani, este pensionată și apare pe micul ecran doar în momente de maximă importanță istorică pentru Coreea de Nord.
Îmbrăcată în hanbokul său roz pal, Ri a anunțat sosirea lui Kim Jong-un la Singapore în inconfundabilul ei stil melodramatic.
Pe ecran au rulat imagini atent alese cu convoiul prezidențial al liderului nord-coreean în drum spre hotelul de lux St. Regis, unde va fi cazată delegația Coreei de Nord, și cu strângerile de mână dintre Kim Jong-un și participanții de rang înalt la summit.
Grupajul foto prezentat în buletinul de știri a vrut să îl arate pe Kim Jong-un într-o poziție de lider puternic.
Kim a sosit duminică pe aeroportul Changi din Singapore la bordul unui zbor Air China.  
Summitul Trump-Kim, care va avea loc la hotelul Capella marţi dimineaţă, va marca prima întâlnire dintre liderul nord-coreean şi un preşedinte american în exerciţiu.
Discuţiile se vor concentra pe obţinerea unui acord privind denuclearizarea Coreii de Nord în schimbul relaxării sancţiunilor economice şi diplomatice.
„Fericit să fiu la Singapore, entuziasm în atmosferă!”, a scris luni, pe Twitter, preşedintele statelor Unite, care se află pentru prima dată, de duminică, în acelaşi oraş cu liderul nord-coreean.
Donald Trump s-a întâlnit luni cu premierul din Singapore Lee Hsien Loong, aşa cum a făcut Kim Jong Un cu o zi înainte, într-o zivită de curtoazie în hotelul summitului. Iar diplomaţi din cele două ţări inamice s-au reunit luni dimineaţa să facă ultimele pregătiri.
Într-o dare de seamă cu privire la vizita celui mai puternic om de la Phenian, agenţia nord-coreeană KCNA a evocat sosirea unei „noi ere”, confirmând că „denuclearizarea”, dar şi „un mecanism de menţinere a păcii permanent şi durabil în peninsula coreeană” se vor afla în centrul summitului, transmite News.ro.
Însă exigenţa americană se loveşte de ani de zile de rezistenţa încăpăţânată a nord-coreenilor.
În 1994, iar apoi în 2005, acorduri au fost încheiate, însă niciunul dintre ele nu a fost aplicat, în realitate, iar Coreea de Nord şi-a multiplicat din 2006 testele nucleare şi balistice, până la periculoasa escaladare de anul trecut.
Întâlnindu-se cu Kim, Trump mizează pe instinctul şi talentul sale autoproclamate de negociator fără percehe.
Însă, după ce administraţia sa a sugerat că va fi încheiat un acord istoric pe 12 iunie, ea a depus eforturi, în ultima perioadă, să scadă aşteptările, evocând începutul unui „proces” fără precedent.
Protagoniştii sunt cu siguranţă noi, inclusiv preşedintele sud-coreean Moon Jae-in, foarte implicat în apropierea cu Nordul.
Însă ingredientele unui eventual acord sunt, în multe privinţe, aceleaşi ca în trecut - o „denuclearizare” progresivă, în schimbul unei susţineri economice, garanţii de securitate pentru regimul izolat şi un tratat de pace care să pună capăt în mod oficial Războiului Coreei (1950-1953).
„Trump le-a oferit pur şi simplu aceste întâlniri nord-coreenilor, fără să obţină vreun progres”, deplânge expertul Jeffrey Lewis în Foreign Policy.
„Pare evident de la început că Nordul nu intenţionează să-şi abandoneze arsenalul nuclear”.
În contextul în care omul de afaceri republican a dat asigurări că nu are nevoie să se pregătească cu adevărat în vederea acestui summit, echipa sa încearcă să lase impresia unui preşedinte concentrat şi studios cu o zi înainte de reuniune.
Însă el şi-a consacrat salva de tweet-uri matinale tensiunilor puternice cu europenii şi Canada, după un G7 care s-a soldat cu un fiasco, pe fondul unui război comercial între Washington şi aliaţii săi.

Martina Navratilova, una dintre legendele tenisului feminin, a scris un editorial pentru WTA Tennis , în care îi dă câteva sfaturi prețioase Simonei Halep care, spune ea, are toate șansele să câștige primul său trofeu de Grand Slam la Roland Garros în 2018.
Foto: Inquam Photos / Manases Sandor
Formula 1: Marele Premiu al Canadei e în acest weekend pe Digi Sport
„Îmi imaginez că Simona Halep s-a întărit după ce a pierdut trei finale de Grand Slam, dintre care două la Paris. Dar nu trebuie să joace precaut în finala French Open contra lui Sloane Stephens.
Dacă Halep vrea să câștige primul său titlu important, trebuie să iasă din zona de confort și să își asume câteva riscuri. Să sperăm că Halep nu o să își dorescă victoria atât de mult încât să nu mai poată juca cel mai bun tenis al ei”, scrie Martina Navratilova. 
Câștigătoare a 18 titluri de Grand Slam, Navratilova a observat un detaliu interesant în jocul Simonei Halep de acum, față de tenisul pe care românca l-a jucat în finala de anul trecut a turneului, pe care a pierdut-o în trei seturi în fața letonei Jelena Ostapenko, după ce avusese meciul în mână. 
Prima greșeală pe care a făcut-o Simona Halep în finala de anul trecut, contra Jelenei Ostapenko, a fost aceea de a juca prea defensiv, a jucat să nu piardă. Însă marii campioni învață din propriile greșeli, așa că nu cred că va mai face aceeași greșeală, motiv pentru care mă aștept să joace agresiv contra lui Stephens.
Halep știe asta și trebuie să joace pentru victorie. Pe măsură ce turneul a avansat, Halep a devenit tot mai agresivă și ar trebui să fi căpătat încredere în ea după ce a bătut-o pe Muguruza cu 6-1 6-4, în semifinale.
Prezic că va fi o luptă crâncenă. Aș fi surprinsă ca finala să fie câștigată în două seturi. Asta pentru că ele au un stil similar, deși Stephens are mai multă putere în lovituri”, scrie Navratilova.

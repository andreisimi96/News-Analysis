Fanii nigerieni care au mers în Rusia să susțină echipa națională au primit o lovitură dură, care cu siguranță este bizară pentru restul lumii: nu pot veni cu găini vii pe stadion, relatează BBC.
FOTO: Gulliver/ Getty Images
Tenis, WTA: Turneul de la 's-Hertogenbosch e în direct la Digi Sport 2, în perioada 11-17 iunie
Nigeria va juca împotriva Croației, sâmbătă seară, de la 22:00. Găinile vii sunt destul de prezente pe stadioanele din Nigeria, suporterii vopsindu-le în alb și verde, după culorile naționale, potrivit Yahoo News .
Motivul este unul destul de simplu: porecla echipei naționale a Nigeriei este „Super vulturii”, dar pentru că aceste păsări sunt mai greu de... găsit, fanii au devenit inventivi și merg cu găinile vopsite în verde și alb pe stadion. Nu și la Cupa Mondială din Rusia. De asemenea, ei consideră că păsările le poartă noroc.
Oficialii din Kaliningrad, unde Nigeria va întâlni Croația, sâmbătă seară de la 22:00, au spus că animalele nu au ce căuta pe stadion. Ministrul culturii și turismului din Kaliningrad a declarat că, deși nu au existat cereri oficiale din partea federației africane, unii suporteri au întrebat dacă pot veni cu găini la meciuri.

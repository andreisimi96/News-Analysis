Simona Halep și Sloane Stephens vor juca azi, de la ora 16.00, în finala Roland Garros. Simona Halep, locul I WTA, s-a calificat pentru a treia oară în finala turneului de la Roland Garros, după ce a învins-o, joi, cu scorul de 6-1, 6-4, pe spaniola Garbine Muguruza, locul 3 WTA.
Formula 1: Marele Premiu al Canadei e duminică, de la ora 21:00, în direct pe Digi Sport 2
LIVE TEXT HALEP - STEPHENS ÎN FINALA ROLANG GARROS:
ora 14.29  AFP, comparație între Simona Halep și Sloane Stephens. Singurul capitol la care Halep este depășită de jucătoarea din SUA
ora 14.18 VEȘTI BUNE PENTRU SUSȚINĂTORII SIMONEI HALEP DIN CLUJ: Finala de la Roland Garros dintre Simona Halep şi Sloane Stephens va putea fi urmărită, sâmbătă, şi pe ecranul TIFF, din Piaţa Unirii din Cluj-Napoca, acolo unde s-au derulat peliculele din cadrul festivalului recent încheiat. Este a doua oară când organizatorii TIFF o susţin astfel pe Halep, intrarea fiind liberă. După finala din 2017, pierdută de Simona Halep la Roland Garros, organizatorii TIFF speră ca de această dată şansa să fie de partea numărului 1 mondial.
ora 14.17 Ilie Năstase, citat de news.ro: „După meciurile cu Kerber şi Muguruza, cred că Simona are şansele mai mari. Dar meciul e jucat pe teren, să fim atenţi, am mai avut situaţia asta cu Ostapenko. Dar la cum joacă şi la cum loveşte mingea, nu cred că i se mai poate întâmpla ce i s-a întâmplat anul trecut. Pe fata asta cu care joacă nu am văzut-o să joace extraordinar pe zgură, ci mai bine pe hard. Dacă joacă la fel ca ieri, nu văd cine o poate bate pe Simona. Stă bine în teren, loveşte bine şi puternic, a avut şi serviciul bun. Când ai un adversar care îţi returnează aşa bine, nu-ţi mai intră serviciul aşa cum vrei tu. Deci asta a fost problema, nu că a fost Muguruza bună, ci că a fost Simona foarte bună”.
ora 14.14  Simona Halep, în lojă la meciul lui Nadal din semifinalele Roland Garros. Cine este bărbatul care a însoțit-o
Pentru Simona Halep, aceasta va fi a patra finală din carieră la un turneu de Grand Slam, a doua din acest an, după Australian Open. Pentru că a ajuns în finala Roland Garros, Halep îşi va păstra locul I WTA şi în ierarhia ce va fi publicată luni.
Americanca Sloane Stephens, locul 10 WTA, a ajuns în finala open-ului francez după ce a învins-o, joi, cu scorul de 6-4, 6-4, pe compatrioata ei Madison Keys, locul 13 WTA. Stephens s-a impus într-o oră şi 17 minute. Ea a întrecut-o pe Keys şi în finala US Open de anul trecut, scor 6-3, 6-0.
Sloane Stephens, jucătoarea care a câştigat toate finalele disputate
Sloane Stephens are şase trofee în carieră, din tot atâtea finale disputate: 2018 - Miami; 2017 - US Open; 2016 - Auckland, Acapulco, Charleston; 2015 - Washington DC.
Simona Halep, 26 de ani, şi Sloane Stephens, 25 de ani, s-au întâlnit de şapte ori până în prezent, românca triumfând de cinci ori, de două ori pe zgură.
Precedentele partide jucate de ele au fost următoarele:
- Turul I, Barcelona, 2012, Simona Halep, scor 6-4, 6-4;
- Optimi, Hobart, 2013, Sloane Stephens, scor 6-4, 6-0;
- Turul I, Australian Open, 2013, Sloane Stephens, scor 6-1, 6-1;
- Optimi, Roland Garros, 2014, Simona Halep, scor 6-4, 6-3;
- Sferturi, Miami, 2015, Simona Halep, scor 6-1, 7-5;
- Turul I, Washington, 2-17, Simona Halep, scor 7-6 (3), 6-0;
- Semifinale, Cincinnati, 2017, Simona Halep, scor 6-2, 6-1.
Sloane Stephens: Abia aştept să joc finala, este turneul meu favorit
Sportiva americană Sloane Stephens a declarat că abia aşteaptă să joace finala de la Roland Garros, contra Simonei Halep, subliniind că acesta este turneul ei favorit: „Este turneul meu favorit, sunt fericită să fiu în finală, abia aştept să joc în ultimul act”, a declarat Stephens la Eurosport, după victoria cu Madison Keys.
Traseul Simonei Halep și a lui Sloane Stephens la actuala ediţie a Roland Garros
Simona Halep a avut un traseu mai greu până în finala French Open, faţă de adversara ei din ultimul act, americanca Sloane Stephens. Românca a fost nevoită să stea pe teren o oră şi 13 minute în plus faţă de câştigătoarea US Open.
Simona Halep, locul I WTA, opt ore şi 45 de minute petrecute pe teren până la finală, a obţinut următoarele rezultate:
Turul I - Alison Riske (SUA), locul 83 WTA, scor 2-6, 6-1, 6-1, într-o oră şi 24 de minute;
Turul II - Taylor Townsens (SUA), locul 72 WTA, scor 6-3, 6-1, 1h08;
Turul III - Andrea Petkovic (Germania), locul 107 WTA, scor 7-5, 6-0, 1h28;
Optimi de finală - Elise Mertens (Belgia), locul 16 WTA, scor 6-2, 6-1, 0h59;
Sferturi de finală - Angelique Kerber (Germania), locul 12 WTA, scor 6-7 (2), 6-3, 6-2, 2h14;
Semifinale - Garbine Muguruza (Spania), locul 3 WTA, scor 6-1, 6-4, 1h32.
Sloane Stephens, locul 10 WTA, şapte ore şi 32 de minute pe teren, a trecut de următoarele jucătoare:
Turul I - Arantxa Rus (Olanda), locul 106 WTA, scor 6-2, 6-0, 0h49;
Turul II - Magdalena Frech (Polonia), locul 136 WTA, scor 6-2, 6-2, 1h02;
Turul III - Camila Giorgi (Italia), locul 57 WTA, scor 4-6, 6-1, 8-6, 2h26;
Optimi de finală - Anett Kontaveit (Estonia), locul 24 WTA, scor 6-2, 6-0, 0h52;
Sferturi de finală - Daria Kasatkina (Rusia), locul 14 WTA, scor 6-3, 6-1, 1h10;
Semifinale - Madison Keys (SUA), locul 13 WTA, scor 6-4, 6-4, 1h13.

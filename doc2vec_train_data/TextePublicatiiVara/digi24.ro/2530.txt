Donald Trump i-a răspuns pe Twitter lui Robert de Niro după afirmaţiile jignitoare ale actorului de la gala premiilor Tony, spunând că este „o persoană cu un IQ foarte mic”.
Preşedintele american a pus la îndoială pe reţeaua de socializare inteligenţa actorului: „Robert de Niro, un individ cu un IQ foarte mic, a primit multe lovituri în cap în film de la boxeuri adevăraţi. L-am urmărit noaptea trecută şi cred cu adevărat că era bătut în cap”.
„Cred că nu realizează că economia este la cel mai bun nivel la care a fost vreodată, cu cele mai multe locuri de muncă şi cu multe companii care investesc în ţara noastră”. El a încheiat cu: „Trezeşte-te, ameţitule!”. 
Actorul Robert de Niro a fost ovaţionat, duminică seară, la gala premiilor Tony, pentru afirmaţia „Fuck Trump” făcută în discursul de prezentare a muzicianului Bruce Springsteen, care a primit un trofeu onorific. Delay-ul transmisiunii directe făcută de CBS a permis postului de televiziune să cenzureze audio declaraţia actorului.
„Întâi, vreau să spun "Fuck Trump". Nu mai este "Jos Trump", este "Fuck Trump"”, a afirmat De Niro la gala premiilor Tony.
Aflat luni la Toronto, el a scuzat în faţa canadienilor şi al membrilor G7 "comportamentul idiot" al preşedintelui său. 
„Vreau doar să îmi cer scuze pentru comportamentul idiot al preşedintelui meu. Este o ruşine. Îi cer scuze lui Justin Trudeau şi celorlalţi de la G7. Este dezgustător”, au forst remarcile lui De Niro. La Toronto, audienţa a aplaudat. 

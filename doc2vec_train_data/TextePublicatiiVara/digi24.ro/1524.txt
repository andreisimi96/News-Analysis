Jurnalistul și comentatorul de tenis Cristian Tudor Popescu a comentat victoria Simonei Halep împotriva Angeliquei Kerber , într-un meci cu scor strâns, în care sportiva din România a fost condusă ințial cu 4-0, în primul set. Jurnalistul a explicat și gestul Simonei de a-și duce degetul la cap, după ce a câștigat meciul, gest remarcat, de altfel, și de WTA.
Formula 1: Marele Premiu al Canadei e în acest weekend pe Digi Sport
„M-a impresionat și m-a bucurat mult faptul că Simona a avut ca adversar doar mingea. Nu a interesat-o scorul, nu a interesat-o în mod decisiv ce face adversara, nu au interesat-o condițiile de joc oarecum diferite și nefavorabile, în special la început, pentru că terenul a fost umed, mingile destul de încărcate, la început. Nu au interesat-o momentele dificile ale partidei - a fost condusă cu 4-0 în primul set, apoi a pierdut setul în tie-break cu 7-2. Nu am văzut nicio tulburare pe chipul Simonei îna stfel de momente. Practic și-a făcut același joc ca în partida cu Elise Mertens, în turul precedent, numai că acum a avut o adversară de cu totul alt calibru, mult mai puternică”, a spus Cristian Tudor Popescu la Digi24.
„Simona și-a conservat această suprapunere cu sine. A interesat-o să controleze mingea, să o trimită acolo unde vrea, și și-a făcut jocul fără să o intereseze jocul adversarei. De maturitate deosebită a dat dovadă în primul set, când la 4-0 a înțeles că forțează un pic cam tare și mingile ies sau intră în fileu și a redus puțin din intensitatea loviturilor, rămânînd agresiv controlată. Mecanism cu care din acel moment a făcut 18 game-uri în vreme ce adversara ei a mai făcut 8. Practic a luat controlul partidei”, a adăugat el.
De altfel, într-o intervenție la Digi Sport Cristian Tudor Popescu a explicat și gestul făcut de Halep la finalul meciului: și-a dus degetul la cap, într-un gest care ar putea însemna „ține minte”.
Simona și-a dat seama că era prea agresivă, în primul set, și că asfel i-a dat adversare patru game-uri pentru care aceasta nu a făcut, practic, nimic, a explicat jurnalistul.
Gestul a fost remarcat și pe contul de Twitter al WTA: Simona „a dus degetul la cap după punctul de meci”.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
„Un singur lucru i-aș reproșa: faptul că în setul 3, când Kerber a cedat fizic - nemțoaica servea foarte încet - și Simona nu i-a atacat decisiv niciun astfel de serviciu, a trimis mingea la siguranță, în teren. Ar fi putut după părerea mea să încheie socotelile mai repede dacă îi sancționa acel serviciu trimis fricos de nemțoaică”, a mai spus jurnalistul.
„Important este că jocul pe care l-a făcut Simona, atât cu Mertens, cât și cu Kerber, este un joc care depinde de ea, un joc portabil, cu care se poate duce împotriva oricărei adversare, chiar și împotriva foarte puternicei Muguruza, care o așteaptă în semifinale”, a adăugat el.
Pe aceeași temă

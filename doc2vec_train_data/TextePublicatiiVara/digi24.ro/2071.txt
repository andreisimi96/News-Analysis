Antrenorul Darren Cahill a declarat că Simona Halep a reuşit ceva extraordinar prin câştigarea Roland Garros-ului şi succesul ei ar trebui sărbătorit în întreaga Românie.
Foto: Twitter Roland Garros
Formula 1: Marele Premiu al Canadei e duminică, de la ora 21:00, în direct pe Digi Sport 2
„Sunt foarte mândru de ea, este minunat cum a revenit, cum şi-a construit cariera. A reuşit ceva extraordinar şi ar trebui să sărbătoriţi în România. Se spune că destinaţia e mai frumoasă dacă drumul e plin de obstacole. Pe teren eşti singur, trebuie să te descurci şi asta e o lecţie importantă”, a declarat Darren Cahill, după victoria Simonei Halep de la Roland Garros.
Simona Halep, locul I WTA, a câştigat, sâmbătă, turneul de la Roland Garros, după ce a învins-o, în finală, cu scorul de 3-6, 6-4, 6-1, pe americanca Sloane Stephens, locul 10 WTA. În urma acestui succes, primul din carieră la un grand slam, Halep a devenit prima jucătoare română care câştigă un "major", după Virginia Ruzici, care s-a impus, în 1978, tot la French Open.
După finală, cei doi au fost fotografiați împreună cu trofeul și pozele au fost publicate pe contul oficial de Twitter de la Roland Garros. „Argintărie nouă pentru Simona Halep” este comentariul amuzant care însoțește fotografiile.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
„E un moment magic!”, a spus Cahill, alături de care Simona Halep a jucat ultimele sale trei finale de Grand Slam. „E un moment magic pentru ea. A mers pe calea mai dificilă, în fața unei adversare grozave și sunt extrem de mândru de ea”, a declarat Darren Cahill, la Paris, în fața presei din România.
(surse: digisport.ro , news.ro)

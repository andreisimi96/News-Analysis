Irina-Camelia Begu, locul 40 WTA, a învins-o, marţi, cu scorul de 4-6, 7-5, 9-7, pe sportiva slovacă Anna Karolina Schmiedlova, locul 77 WTA, calificându-se în turul al doilea al French Open, scrie News.ro. 
Foto: Gulliver/Getty Images
După o evoluţie cenuşie în al doilea set şi într-o bună parte din al treilea, românca a fost condusă cu 5-2 în decisiv, dar de la acest scor, ea a jucat cel mai bun tenis din meci şi a reuşit să ia patru ghemuri la rând şi să conducă apoi pe propriul serviciu cu 30-0. După noi greşeli ale româncei, Schmiedlova a egalat la şase, apoi cele două sportive şi-au fructificat serviciul până la 7-7, când Begu a reuşit break-ul.
La 8-7, jucătoarea română a avut 40-0, dar a fost egalată, ca de mai multe ori în acest meci, când a condus cu acest scor. Ea reuşit totuşi să închidă meciul după 9-7 şi după peste trei ore şi 20 de minute de joc.
Irina Begu va evolua în faza a doua cu chinezoaica Shuai Zhang, locul 27 WTA şi cap de serie numărul 27, pe care o conduce cu 1-0 la întâlnirile directe. 
Pentru prezenţa pe tabloul principal, Begu va primi un premiu de 79.000 de euro şi 70 puncte WTA.
Anul trecut, ea a fost eliminată tot în turul I, iar în 2016 a jucat în optimi, la French Open.

Două din trei familii din România au un calculator acasă. Datele INS arată că a crescut numărul celor care au acces la internet de mare viteză şi cumpără îmbrăcăminte online. Iar 12 la sută dintre cei care au folosit internetul au interacţionat cu autorităţile publice.
Peste 68% dintre gospodăriile din România au avut acces la reţeaua de internet de acasă, în creṣtere faṭă de anul 2016 cu 3,6 puncte procentuale. Mai mult, ponderea persoanelor cu vârste între 16 şi 74 ani care au accesat internetul cu ajutorul dispozitivelor mobile a fost de aproape 83%.
Cum utilizează românii internetul? A crescut cu 7,6% ponderea celor care folosesc apelurile video, de la 45% în 2016 la 52,6% anul trecut.
Dacă 70% folosesc internetul pentru a trimite e-mailuri, jumătate caută informaţii despre sănătate. Din total - 12% au avut nevoie de informaţii şi au interacţionat cu instituţiile publice. Dintre aceştia, 80% au căutat informaţii pe site-urile autorităţilor şi 56% au descărcărcat formulare oficiale.
Internetul este tot mai folosit şi pentru cumpărături online. Dintre cei care folosesc mediul online,42% au achiziţionat produse de pe internet.

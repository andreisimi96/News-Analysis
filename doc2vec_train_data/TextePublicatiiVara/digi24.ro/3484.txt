Klaus Iohannis a vorbit despre scenariile avansate de PSD privind o posibilă suspendare a președintelui, spunând că nu există niciun temei pentru a fi suspendat din funcție.
Klaus Iohannis: „PSD votează legi cu dedicație pentru Dragnea, este inadmisibil”
„Asta cu suspendarea văd că devine un fel de obsesie publică. Nu mă preocupă această chestiune, nu e temei pentru suspendare, nu cred că se va face și, oricum va fi, deciziile mele nu se iau în funcție de asta. Cei de la PSD avansează mereu scenarii și ar fi bine dacă le-ar veni ideea să avanseze scenariul în care ei lucrează în interesul României”, a spus șeful statului.
Iohannis a mai declarat și că nu a luat încă o decizie în privința șefei DNA, spunând că și această săptămână „este dedicată cititului”.
Întrebat dacă a mai vorbit cu Kovesi pe această temă, președintele a răspuns că „nu, nu văd de ce aș mai discuta. E o decizie pe care trebuie să o iau eu”.

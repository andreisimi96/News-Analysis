Campionatul Mondial pune Rusia, cel puţin în teorie, în postura de apărătoare a valorilor universale precum toleranţa, diversitatea şi drepturile omului. O atitudine cinică, dacă privim în trecutul recent al politicilor duse de Kremlin. Aspectul n-a fost ocolit de emisiunile de satiră din Europa şi Statele Unite. Iată cum a fost abordat.
Tenis, WTA Birmingham: Mihaela Buzărnescu - Petra Martic (miercuri, aproximativ 19:30, Digi Sport 2)
Trevor Noah, comediant: Nu e doar despre sport. E o ocazie pentru țara gazdă să-şi schimbe imaginea. Şi dacă există vreo ţară care are nevoie de publicitate pozitivă, acea ţară este Rusia. Pot înţelege de ce Vladimir Putin este atât de entuziasmat că Rusia găzduieşte Campionatul Mondial. Ca sud-african, am văzut cum organizarea acestui eveniment a dat ţării mele şansa să-şi schimbe imaginea. Înaintea campionatului, când oamenii auzeau de Africa de Sud se gândeam la infracţiuni, SIDA şi rasism. Acum, datorită Cupei Mondiale, când spui Africa de Sud gândul te duce la asta. Vedeţi? Gata cu rasismul. Rusia încearcă să arate lumii o faţă prietenoasă. Dar, din păcate, există o parte întunecată a ţării pe care nu o pot ascunde. Spre exemplu, s-a scris că homosexualii care se sărută în public vor fi daţi pe mâna poliţiei. Bănuiesc că lesbienele care se sărută vor fi date pe mâna lui Vladimir Putin. A crescut şi numărul fanilor care scandează lozinci rasiste. Ceea ce nu s-ar fi întâmplat dacă aţi fi păstrat vuvuzelele.
Jimmy Kimmel: Se pare ca ruşii nu sunt un popor zâmbăreţ, aşa că li se spune să se uite la acest film pe care l-am făcut:
Autoritatea rusă pentru Turism prezintă: primul tău zâmbet.
Milioane de turişti vor veni în Rusia pentru Campionatul Mondial. În calitate de funcţionari publici, trebuie să-i facem să se simtă bineveniţi.
Cum?! N-ai mai zâmbit niciodată? Zâmbetul poate fi folosit în atât de multe situaţii: când se naşte copilul, când câştigă echipa, când ursul nu te mănâncă şi când turiştii de la Campionatul Mondial se uită direct la tine.
Urmează cele cinci reguli pentru a zâmbi.
Prima regulă: gândeşte-te la cel mai entuziasmant lucru, cum ar fi să vină Steven Seagal la tine acasă cu varză în dar.
A doua regulă: ridică obrajii de pe faţă - întâi, la stânga, pe urmă, la dreapta. Bravo, Natalia! Tu înţelegi!
A treia regulă: mijeşte ochii şi deschide gura.
Ia uită-te la tine, Alexei! Zâmbeşti ca un oligarh!
A patra regulă: expune-ţi dinţii - ca şi cum ai muşca pe cineva. Un pic mai mult, Boris! Aşa!
A cincea regulă: dacă nu-ţi iese nicio variantă, fă cu faţa ce faci cu un calculator într-un atac cibernetic. Foloseşte două agrafe de hârtie şi un eleastic pentru a crea un zâmbet. Bravo, Natalia! Turiştii vor avea sentimente calde când se vor uita la tine. Acum e vremea unui selfie de grup! Ţineţi minte: dacă nu zâmbiţi, veţi fi împuşcaţi mortal.
Sponsorizat de pastă de lup. E ca pasta de dinţi, dar cu lup.

Un copil în vârstă de doi ani din judeţul Dolj a căzut într-o fântână, duminică dimineaţă, fiind scos de pompieri după o intervenţie care a durat aproximativ 40 de minute. El era conştient în momentul în care a fost adus la suprafaţă de către echipa de intervenţie, fiind dus la spital pentru investigaţii, scrie news.ro.
Potrivit reprezentanţilor Inspectoratului pentru Situaţii de Urgenţă Dolj, pompierii au fost solicitaţi să intervină duminică dimineaţă în localitatea Coşoveni, acolo unde un copil de doi ani a căzut în fântâna din curtea locuinţei.
Un echipaj de pompieri a mers la faţa locului şi a reuşit să scoată copilul din fântână după o intervenţie care a durat aproximativ 40 de minute.
Copilul era conştient în momentul în care a fost scos de către pompieri, el fiind preluat de echipajul Serviciului de Ambulanţă Judeţean, care l-a transportat la spital pentru investigaţii.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media

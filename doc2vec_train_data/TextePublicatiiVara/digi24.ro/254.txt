O aplicaţie pentru telefon ne descifrează ce încearcă bebeluşii să comunice atunci când plâng. A fost creată în special pentru părinţii cu probleme de auz.
Copiii scot sunete şi au reacţii diferite în funcţie de problema pe care o au în acel moment, spun specialiştii. Aplicaţia Chatterbaby traduce aceste reacţii. Şi este mult mai utilă pentru părinţii cu deficienţe de auz, pentru că îi va avertiza când începe copilul să plângă şi din ce cauză.
Citiți și:   Tăcerea dureroasă în care trăiesc mii de români. Reportaj despre lumea celor care nu aud
Specialiştii americani au testat o serie de algoritmi diferiţi pe mai mult de două mii de eşantioane de plânsete de copii. Sistemul a reuşit să identifice cu o precizie de 90 la sută momentele când micuţii simt durere.
Cel mai greu - şi aici trebuie perfecţionată aplicaţia - a fost să determine când bebeluşul este supărat sau îi e foame.
Pentru că nu toţi copiii comunică în acelaşi mod, aplicaţia permite utilizatorilor să-i înregistreze pe cei mici şi să antreneze astfel algoritmul să traducă mai bine sunetele specifice.
Pentru mai multe știri din domeniul științei și tehnologiei, urmăriți pe Digi24, în fiecare sâmbătă, de la 16:30, „Jurnalul de științe”, prezentat de  Teodora Safta . Arhiva emisiunii,  aici .
Puteți accesa, de asemenea, secțiunea specială Sci-Tech a site-ului  digi24.ro .

Incident violent, duminică seară, la Liceul pentru Deficienți de Auz din Cluj-Napoca. O elevă de la internat a fost lovită cu pumnii şi ameninţată de o angajată. Totul a fost filmat de un alt elev. Vă avertizăm, urmează imagini cu puternic impact emoţional.
- Şi tu, şi tu, la dormitor!
- Nu ţi-e ruşine? Nu ţi-e ruşine?
- Treci la dormitor!
- La dormitor!
- Te omor, te omor!
Eleva Liceului pentru Deficienţi de Auz din Cluj-Napoca a fost bătută de către o îngrijitoare care îi supraveghea pe copii pe timpul nopţii, fiind lovită repetat cu pumnul în faţă.
Zoe Piontchevici, directorul Liceului Tehnologic Special Pentru Deficienţi de Auz Cluj-Napoca, a declarat într-o intervenție telefonică la Digi24 că va declanșa o anchetă și că angajata ar fi vrut doar să „potolească” două eleve agitate.
„Am deschis o anchetă, urmărim camerele noastre şi putem analiza ce s-a întâmplat. Am înţeles că două fetiţe s-au certat şi doamna supraveghetoare a vrut să le despartă, să le potolească. Supraveghetoarea riscă ce e mai grav. A spus că nu a mai putut controla, că ea nu a vrut decât să despartă copiii, care erau agitaţi”, a mai spus ea.

Victoria Simonei Halep la Roland Garros a făcut rapid înconjurul lumii. Din Statele Unite până în Europa şi Australia, toată presa vorbeşte despre performanţa jucătoarei din România. Jurnaliştii au remarcat mai ales că e prima victorie la un turneu de Grand Slam. Simona a primit felicitări din partea mai multor jucătoare de tenis de top, dar şi din partea Ambasadei Statelor Unite în România şi Reprezentanţei Comisiei Europene.
Foto: Twitter Roland Garros
Formula 1: Marele Premiu al Canadei e duminică, de la ora 21:00, în direct pe Digi Sport 2
„Primul trofeu de Grand Slam din carieră. Felicitări, Simona Halep! Felicitări, România” - este mesajul postat în limba română pe contul de Twitter al Ambasadei americane.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
La rândul său, Reprezentanța Comisiei Europene la București o felicită pe Simona Halep pentru „o victorie extraordinară și primul titlu de Grand Slam”.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Simona Halep, locul I WTA, a câştigat, sâmbătă, turneul de la Roland Garros, după ce a învins-o în finală, cu scorul de 3-6, 6-4, 6-1, pe americanca Sloane Stephens, locul 10 WTA. În urma acestui succes, primul din carieră la un grand slam, Halep a devenit prima jucătoare română care câştigă un "major", după Virginia Ruzici, care s-a impus, în 1978, tot la French Open.

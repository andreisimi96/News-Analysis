Prima ediție a Dream Family Festival, care își propune să devină cel mai mare festival dedicat copiilor și familiilor, din România, va avea loc în perioada 21-24 iunie, la Brașov. Vor fi 4 zile de entertainment pentru copii, tineri și adulți, într-un spațiu inedit, de peste 25 000 m², Platforma fostului Stadion Municipal, care va găzdui, cu această ocazie, sute de activități muzicale, culturale, sportive și culinare.
Dream Family Festival este un concept nou de festival multidisciplinar care își propune ca, în cele 4 zile de evenimente, să ofere brașovenilor, și nu numai, experiențe de neuitat și șansa de a petrece timp de calitate împreună cu cei dragi. Organizatorii au pregătit sute de activități prin care vor încuraja familiile să se joace, să învețe, să se relaxeze, să experimenteze lucruri noi și să contureze amintiri frumoase împreună.
Distracția va fi împărțită în cele 5 zone ale festivalului: Enchanted Forest - zona dedicată artei și creației, Carnival Area - zona de carnaval pentru cei mici și mari, Playground - zona de sport,
Land of Mistery - zona dedicată științei și misterelor, Arena - scena principală, unde vor susține concerte artiști precum Ellie White, Smiley, Irina Rimes, Golan, Andra Gogan, Gasca Zurli și Food Truck Arena, locul în care vom redescoperi gusturile copilăriei și vom explora diversitatea gastronomică internațională.
Concerte, ateliere de artă și creație, expoziții de artă, cinema în aer liber, teatru & teatru de păpuși, workshop-uri și conferințe, fashion corner, labirint gigant, escape room, laborator de știință, trasee aplicative, panouri de cățărat, balon cu aer cald, tir cu arcul, campionat de fotbal, campionat de street ball, concurs de talente - toate acestea sunt doar o parte din surprizele pe care organizatorii le-au pregătit pentru cele 4 zile în care vor transforma platforma fostului Stadion Municipal într-o destinație de vis, cu atracții pentru toate vârstele.
Biletele și abonamente sunt puse în vânzare în rețeaua iabilet.ro și în magazinele partenere Iabilet.ro din țară. Un abonament bilet este valabil pentru o singuă persoană pentru toate zile de festival (21-24 iunie).
Copiii sub 5 ani beneficiază de intrarea gratuită. Accesul minorilor (0-18 ani) în cadrul festivalului se va face doar în prezența a minim un adult (părinte). Mai multe detalii pe www.dreamfestival.ro și pe www.facebook.com/DREAMFamilyFestival/  .
Pe aceeași temă

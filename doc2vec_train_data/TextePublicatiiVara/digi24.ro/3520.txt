RCS&RDS şi societăţile Antena Group au încheiat un contract de retransmisie, în baza căruia RCS&RDS va continua să distribuie canalele aparţinând Antena Group în regim pay-tv, începând cu data de la care canalele Antena Group vor renunţa la regimul must-carry.
Contractul a fost încheiat în 15 iunie, potrivit unui anunţ publicat luni pe site-ul Bursei de Valori Bucureşti.
„Ca urmare a acestui contract se sting toate litigiile dintre RCS&RDS și Antena Group, împreună cu entitățile afiliate acestuia, cu privire la care am informat în detaliu piața și investitorii noștri în cadrul prospectului de ofertă publică inițială din data de 26 aprilie 2017, în cadrul prospectelor de oferte publice de obligațiuni din 2016 și 2017, cât și în cadrul raportărilor periodice publice ulterioare. Totodată, RCS&RDS și societățile Antena Group au încheiat un contract de retransmisie în baza căruia RCS&RDS va continua să distribuie canalele aparținând Antena Group în regim pay-tv începând cu data de la care canalele Antena Group vor renunța la regimul must-carry”, se arată în anunțul publicat pe site-ul BVB.

România este ţara cu cele mai mici şi aglomerate locuinţe din Uniunea Europeană, arată datele Eurostat. Suprafaţa unei case din ţara noastră este de două ori mai mică decât media Uniunii Europene.
Dacă este să analizăm locuințele spațioase din statele membre ale Uniunii Europene, vedem că România se plasează pe ultimul loc. Aproape jumătate dintre români stau într-o casă supraaglomerată. Urmează în top Lituania cu puțin peste 43 % și Bulgaria cu 42, 5 %.
Potrivit studiilor Eurostat, o locuință spațioasă ar trebui să aibă o cameră pentru cuplu, una pentru copii mai mici de 12 ani, iar după majorat, fiecare persoană ar trebui să aibă o cameră separată.
Sunt însă și țări unde apartamentele sunt mult prea mari. De exemplu, peste 70 % dintre irlandezi trăiesc în locuințe spațioase, urmați de locuitorii din Cipru și cei din Malta, 68,4%.
Pe de altă parte, suprafața medie a unei locuințe din mediul urban din țara noastră este de doar 40 de metri pătrați, în timp ce media europeană este de 90 de metri pătrați.

Școala 124 din sectorul 5 al Capitalei , care a ars la începutul acestei săptămâni, a luat foc din cauza rețelei electrice vechi, potrivit pompierilor. Clădirea fusese reabilitată, dar instalația electrică nu a fost schimbată.
S-a făcut o excludere a cauzelor, pentru că existau mai multe posibilități. De altfel, de aceea au avut pompierii nevoie de câteva zile pentru a stabili clauza preliminară.
Rețeaua electrică a școlii ar fi trebuit să fie înlocuită în totalitate în anul 2001, dar acest lucru nu s-a întâmplat. Potrivit ISU, au fost făcute câteva improvizații, deoarece nu au fost înlocuite toate calblurile electrice cu unele noi.
Cablurile vechi ar fi cedat și astfel ar fi izbucnit incendiul care a distrus școala 124. Toate clasele au ars în întregime, iar pompierii au avut nevoie de mai multe ore pentru a stinge flăcările.
Şcoala 124 nu avea autorizaţie de securitate la incendiu , conform ISU. La începutul anului şcolar, în septembrie 2017, ISU anunţa că nicio şcoală din sectorul 5 nu are astfel de autorizaţie, iar primarul Sectorului 5, unde se află şcoala, invoca inclusiv situaţia acestei instituţii de învăţământ.

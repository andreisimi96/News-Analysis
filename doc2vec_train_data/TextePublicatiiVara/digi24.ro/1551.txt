Uber sare şi pe biciclete. Compania de ride-sharing a anunţat că va lansa pe piaţa europeană şi servicii de transport cu biciclete electrice, potrivit Reuters.
Este o încercare a Uber de a-şi diversifica operaţiunile şi să depăşească astfel problemele pe care le are cu autorităţile din diferite ţări, inclusiv din România.
Mutarea vine după ce compania a cumpărat, luna trecută, startup-ul pentru închirieri de biciclete electrice JUMP Bikes. Șeful Uber spune că bicicletele electrice reprezintă o modalitate de transport convenabilă și nepoluantă pentru orașele aglomerate, mai ales în contextul în care la nivel european se dă un mare război împotriva motoarelor Diesel. Primul oraș în care Uber va lansa serviciul de închirieri de biciclete, cel mai probabil până la sfârşitul verii, va fi Berlin.
În România însă, Pegas a furat startul cu un astfel de serviciu de bike-sharing, dar şeful Uber nu se lasă şi spune că are planuri mari astfel încât să dezvolte afacerea.
Dara Khosrowshahi, CEO Uber: „Nu ne mai axăm doar pe maşini, ci pe mobilitatea urbană în general, oricum te-ai deplasa într-un oraş. Şi asta include maşini şi acum şi biciclete electrice. Şi da, ar putea fi vorba şi despre maşini zburătoare, să sperăm.
Acest lucru va atrage mai mulți şoferi parteneri pe platforma noastră, deci va fi un beneficiu pentru afacerea noastră”.

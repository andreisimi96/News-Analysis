Poliţişti ai Secţiei 7 fac cercetări pe un teren viran din sectorul 2 unde s-au găsit mai multe fragmente ce par a fi de cărţi de identitate, transmite Agerpres.
„În urma sesizării formulate de reprezentanţi ai unui post de televiziune, cu privire la faptul că pe un teren viran de pe raza sectorului 2 au găsit mai multe fragmente ce par a fi de cărţi de identitate, la faţa locului s-a deplasat grupa operativă a Secţiei 7 Poliţie, care a demarat cercetarea criminalistică a locului'', au precizat reprezentanţi ai DGMPB.
Potrivit sursei citate, urmează să se stabilească autenticitatea fragmentelor găsite, provenienţa, precum şi modul în care au ajuns în acea zonă.
''Se vor dispune expertize şi vor fi efectuate investigaţii în vederea stabilirii tuturor circumstanţelor, precum şi a situaţiei de fapt şi de drept'', arată DGPMB.

Un pasager al unui microbuz a semnalat că șoferul cursei folosea două telefoane în timp ce conducea autovehiculul. Întâmplarea a avut loc la nici cinci zile după ce nouă români și-au pierdut viața într-un accident care a avut în Ungaria , în timp ce șoferul transmitea live pe Facebook.
Un pasager prezent în microbuz a povestit pentru Adevărul că şoferul „a învârtit telefoanele” de mai multe ori în timpul cursei, numărând şi banii tot în timp ce se afla la volan.
„Nimeni nu a reacţionat în niciun fel şi de obicei dacă atragi atenţia şoferilor în astfel de situaţii, devin irascibili şi chiar violenţi verbal”, a precizat pasagerul sursei citate.
Șoferul efectua o cursă Piatra Neamț – Iași, duminică dimineață.
Nouă români şi-au pierdut marţi viaţa după ce un microbuz înmatriculat în judeţul Mureş s-a ciocnit violent cu un camion, pe un drum naţional din Ungaria, la aproximativ 60 de kilometri de Budapesta, pe sensul de deplasare spre România.

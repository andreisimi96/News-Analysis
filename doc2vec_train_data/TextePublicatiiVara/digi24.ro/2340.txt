Simona este un om foarte de treabă, faţă de ce i s-a întâmplat în ultimii ani şi faţă de manifestarea care trebuia să fie în altă parte, a comentat la Digi24 jurnalistul Cătălin Striblea momentul de pe Arena Naţională.
20:00, Digi Sport 1: Azi, Simona Halep se întâlneşte cu suporterii pe Arena Naţională, festivitate transmisă în direct în emisiunea Fotbal Club
„Poate dacă manifestarea ar fi fost în centru, s-ar fi adunat mai multă lume. Simona e un om foarte de treabă, e conceptul american the girl next door. Nu crâncneşte, acceptă lucrurile cu uşurinţă. targeturile ei sunt altele.
Cristina Neagu, tot o mare campioană, e de altă factură, e dintr-o bucată. A zis: Poftim? Fata asta să datoreze ceva României? Alo, invers!”, a spus la Digi24 Cătălin Striblea.
Jurnalistul a subliniat că Simona ar trebui considerată un model nu numai pentru copii, ci şi pentru adulţi.
„Îmi place că e lume acolo, pe Arena Naţională, sunt foarte mulţi copii. Lumea vine să vadă un model real, oamenii ăştia au o dragoste de dăruit.
Ce învaţă copiii ăşstia: că, cu muncă poţi ajunge, cu disperare, unde a ajuns fata asta. Cred că ea e un model nu numai pentru copii, de ce nu ar fi Simona un model şi pentru oamenii mari? Ea e un geniu obişnuit, nu are niciuna din excentricităţile unui geniu, e genială, dar e o tânără muncitoare”, a adăugat Striblea.

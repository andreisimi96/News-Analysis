Un turist american a fost căutatastăzi în Bucegi, după ce s-a lansat, miercuri dimineaţă, cu parapanta, de pe vârful Caraiman şi a dispărut. După ore de căutări, salvatorii l-au găsit, însă bărbatul nu mai era în viață.
ACTUALIZARE. Turistul american care a căzut cu parapanta în apropierea crucii de pe Caraiman nu mai este in viaţă, au constatat echipele de intervenţie care au ajuns la el, după mai multe ore de căutări. Bărbatul va fi transportat până într-o zonă de unde trupul va putea fi preluat şi dus la morgă.
ACTUALIZARE. Echipele de intervenţie implicate în căutarea turistului american dispărut în Masivul Bucegi au observat din elicopter, în dreapta Crucii Caraiman, o parapantă în care pare înfăşurat un om. Salvatorii au solicitat în zonă elicopterul dotat special cu un troliu.
Doi însoţitori ai acestuia, un american şi un neozeelandez, care şi ei s-au lansat cu parapanta, au sunat la 112 şi au anunţat că, în vreme ce ei au aterizat, prietenul lor a dispărut, potrivit News.ro.
La nivelul Jandarmeriei Montane şi al Salvamont Buşteni s-au format echipe care au început căutările.
Reprezentanţi ai Jandarmeriei spun că operaţiunea este dificilă pe de o parte din cauza locului accidentat, dar şi având în vedere aria foarte mare de căutare.

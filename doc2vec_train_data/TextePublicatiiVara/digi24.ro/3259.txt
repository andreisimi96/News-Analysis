Ploaia cu grindină din noaptea de vineri spre sâmbătă, de săptămâna trecută, a destrămat o familie de berze care avea cuibul într-un sat din Galaţi. În timpul ploii, mama şi-a protejat cei trei pui, însă a fost lovită de bucățile mari de gheață și a murit. Acum puii sunt hrăniți doar de tatăl lor, dar specialiștii spun că au șanse mici să supraviețuiască astfel. Puii de barză sunt monitoriziați și ar putea ajunge la o asociație care să-i îngrijească.
Pentru oamenii din satul Smârdan, aflat la 10 kilometri de oraşul Galaţi, cuibul de berze din mijlocul localității este un punct de reper de peste 60 de ani. Pentru ei primăvara începe atunci când văd puii mișcând în cuib, iar toamna vine atunci când păsările pleacă. Localnicii s-au îngrozit când au văzut barza rănită de bucăţile mari de gheaţă. Din păcate nu au mai putut-o salva.
„Era piatră mare, mai mare ca oul de găină şi încolţurată aşa. Furtuna mare, şi i-a rupt aşa, una era aşa şi una şi de asta a murit...”
„E greu să creşti fără mama sau tată, care o fi unul dintre ei. Dar cred că mama a murit că ea este mai iubitoare, ea a stat până în ultima clipă şi probabil aripile s-au rupt, nu a mai putut să stea în cuib, s-a sacrificat pentru pui.”
Reprezentanţii asociaţiei sunt îngrijoraţi pentru soarta puilor de barză.
Corina Grigore, reprezentat asociație pentru protecţia animalelor: Riscurile sunt destul de mari. Chiar dacă a rămas un părinte, el nu o să poată să facă faţă hrănirii celor trei pui. Dacă era vorba de unul doi, sansele să reziste micuţii ar fi existat, în aceasta situatie , numărul lor fiind de trei va trebui cât mai repede să-i preluăm. El la un moment dar ar putea să refuze sa părăseasca cuibul ramânand în aşteptarea perechii şi in felul acesta vor muri cu toţii de foame. Puii de barză vor fi monitorizaţi în următoarele zile iar oamenii sunt decişi să intervină dacă vor fi în pericol.
Pe aceeași temă
Nowcasting&colon; Cod portocaliu de furtuni &scedil;i vijelii în mai multe județe

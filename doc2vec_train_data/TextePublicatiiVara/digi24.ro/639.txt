Fostul premier Dacian Cioloș, fondatorul partidului Mișcarea România Împreună, scrie că este nevoie de o depolitizare a acelor instituții ale statului care ar trebui să ia decizii independent de putere, făcând referire la Consiliul Național pentru Combaterea Discriminării și la Curtea Constituțională a României.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
„În ultima perioadă am avut o serie de dovezi că instituțiile statului sunt disfuncționale. Susținerea partidului și nu legea a devenit cel mai important factor în decizie. Am văzut asta la CNCD și acum la Curtea Constituțională a României.
Prin decizii precum cea de de azi judecătorii Curții Constituționale îndepărtează tot mai mult instituția de rolul său de gardian al Constituției și o transformă într-un jucător politic. Acest lucru este inadmisibil în democrație.
Ca parte a unui proces de reformare a statului, pe care Mișcarea România Împreună îl va propune în programul său politic, Curtea Constituțională trebuie depolitizată complet pentru a-și relua rolul.
Rolul Președintelui României, ales prin vot direct de către milioane de cetățeni, nu poate fi modificat de CCR prin decizii cu iz de poziționare politică. Nu e deloc în regulă! Ajungem să trebuiască să apărăm democrația de însăși Curtea Constituțională?”, a scris Dacian Cioloș.

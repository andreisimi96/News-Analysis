Doamna Rovana Plumb, să trăiţi!
Trei miniştri, în frunte cu premierul Viorica Dăncilă, au ajuns în jurul orei 10:30. Alături de ei a fost şi preşedintele Senatului, Călin Popescu Tăriceanu. Liviu Dragnea, deşi era pe lista de invitaţi, nu a mai ajuns.
Călin Popescu Tăriceanu - preşedintele Senatului – ține o alocuțiune: „Pe 1 august 1943 are loc în România primul bombardament american. Mănăstirea Dealu a avut un rol de reper topografic, nu numai cultural spiritual. Bombardierele americane, ca să deruteze aviația și apărarea românească, s-au orientat către N-V, către Mănăstirea Dealu, care era reperul principal față de care, după aceea, trebuiau să bombardeze Câmpina și Ploiești”.
Biserica Mănăstirii Dealu a fost resfinţită dupa 517 ani, la solicitarea Arhiepiscopiei Târgovişte, care a considerat necesar acest moment pentru că în ultimii ani locul a suferit lucrări de restaurare şi consolidare.
„De mai bine de jumătate de mileniu, Mănăstirea Dealu este unul dintre cele mai bogate locuri istorice din țară noastră. Aici se află capul lui Mihai Viteazu, domnitorul care a deschis în istoria poporului român o nouă epocă. Un model care i-a inspirat pe români să se unească într-o singură națiune trei veacuri mai târziu”, a reamintit premierul Viorica Dăncilă.
La final, în faţa oficialilor de la Bucureşti a avut loc o paradă a Batalionului Brigăzii 30 Gardă „Mihai Viteazul”.

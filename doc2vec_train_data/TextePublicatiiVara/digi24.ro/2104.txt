Din toate regiunile ţării, participanţii la mitingul PSD au ajuns în Capitală fiecare cu ce a putut: maşini personale, autobuze, microbuze. Pentru constănţeni, PSD a închiriat două trenuri. Manifestaţii de la malul mării au primit şi apă şi mâncare pentru drumul pe care unii au admis că l-au făcut mai mult din curiozitate.
Înainte să urce în trenul cu destinaţia Bucureşti, membrii şi simpatizanţii PSD din Constanţa au făcut o poză de grup.
Două trenuri, cu câte şapte vagoane fiecare, au fost închiriate pentru manifestanţi. Îmbrăcaţi în alb, cu insigne în piept şi steaguri în mâini, aceştia recunosc că mitingul PSD nu e singurul motiv pentru care merg în Capitală.
-Să văd Bucureştiul că nu l-am văzut în viaţa mea. Da, serios! Merg la Bucureşti să mă plimb!
-E sâmbătă, mergem să ne distrăm, să ne simţim bine, un miting paşnic şi aia e.
Mulţi nu au ştiut însă explicaţia pentru codul vestimentar recomandat de partid.
-De ce te-ai îmbrăcat în alb?
-Îmi stă bine ca bărbat!
-Am tricoul în geantă.
-Da. De ce mergi la BucureŞti?
-Pentru stop abuzurilor!
Printre călători a fost şi primarul din Constanţa.
Drumul până la Bucureşti a fost gratuit, însă doar persoanele înscrise pe o listă au fost lăsate să urce în tren, unde au primit mâncare şi apă.
-Avem un şniţel, nişte gujoane de pui şi o chiflă. Sunt chestii care nu sunt perisabile.
PSD Constanţa a mai trimis în Capitală în jur de 5.000 de oameni, care au mers cu autocarele sau maşinile personale.
Pe aceeași temă

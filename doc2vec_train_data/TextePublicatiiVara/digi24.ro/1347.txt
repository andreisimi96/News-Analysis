Străzi inundate, copaci smulşi şi aruncaţi peste maşini şi acoperişuri smulse de vântul puternic. Este bilanţul furtunii care a lovit marţi seară municipiul Satu Mare. Canalizarea nu a făcut faţă cantităţii mari de apă şi mai multe zone au fost inundate. Au fost şoferi care au rămas blocaţi în pasajele acoperite de apă.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Potrivit primelor date strânse de ISU Satu Mare, vântul puternic de marţi seara a smuls sau rupt mai mulţi copaci de pe străzile Ialomiței, Wolfenbutel, Dara şi Independenţei. În această din urmă zonă, un arbore s-a prăbuşit peste patru maşini.
Presa locală a relatat că au fost inundate pasajele Soarelui și Henri Coandă. Un microbuz a rămas blocat în apă care  acoperit un pasaj şi a fost nevoie de intervenţi pompierilor pentru a putea ieşi.
foto: portalsm.ro / satmareanul.net
Mai multe beciuri au fost inundate, iar salvatorii ISU Satu Mare au intervenit cu motopompe pentru evacuarea apei. La coborârea de pe podul Decebal vântul a pus la pământ un panou publicitar.
O situaţie gravă s-a înregistrat în Piaţa 25 Octombrie (galerie foto, jos), unde o parte din acoperişul unui bloc de 10 etaje s-a desprins. Pompierii au acţionat cu autoscar de lucru la înălţime şi au cerut intervenţia unei macara aparţinând unei firme locale. 

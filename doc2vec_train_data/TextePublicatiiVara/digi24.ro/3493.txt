Radio Europa Liberă a realizat un album video care surprinde atmosfera de pe străzile orașelor din Rusia unde se desfășoară Campionatul Mondial de Fotbal.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Reprezentativa Rusiei va juca, marţi, în etapa a doua a Grupei A de la Cupa Mondială, în compania naţionalei Egiptului.
Meciul va avea loc la Sankt Petersburg, de la ora 21.00.
În programul zilei de marţi figurează şi două partide din prima etapă a Grupei H, Columbia – Japonia, de la ora 15.00, pe Mordovia Arena, şi Polonia – Senegal, de la ora 18.00, pe Stadionul Spartak din Moscova.
Ediţia a 21-a a Cupei Mondiale de Fotbal, care va dura până pe 15 iulie, se desfășoară pe 12 stadioane din 11 oraşe: Lujniki şi Otkrîtie (Spartak) din Moscova, Ekaterinburg Arena, Stadionul din Kaliningrad, Volgograd Arena, Stadionul Fişt din Soci, Kazan Arena, Stadionul din Nijnîi Novgorod, Samara Arena, Rostov Arena, Stadionul din Sankt Petersburg şi Mordovia Arena din Saransk.
La turneul final evoluează 32 de echipe, fiind prima Cupă Mondială care are loc în Europa de Est. În urma meciurilor din preliminarii, la care au participat 208 ţări, s-au calificat: Australia, Iran, Japonia, Arabia Saudită, Coreea de Sud, Egipt, Maroc, Nigeria, Senegal, Tunisia, Costa Rica, Mexic, Panama, Argentina, Brazilia, Columbia, Peru, Uruguay, Belgia, Croaţia, Danemarca, Anglia, Franţa, Germania (campioana en titre), Islanda, Polonia, Portugalia, Serbia, Spania, Suedia, Elveţia şi Rusia (ţară gazdă). Sunt două ţări care debutează la un turneu final: Islanda şi Panama.

Bruxelles va fi în următoarele două zile capitala promovării drepturilor femeilor. Pe 5 și 6 iunie, au loc Zilele Europene ale Dezvoltării, seminar organizat anual de Comisia Europeană și aflat acum la a 12-a ediție.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Șefi de stat, de guvern și reprezentanți ai societății civile din toată lumea vor discuta despre modalitățile de apărare a drepturilor femeilor și de promovare a implicării lor pe toate palierele, de la funcții politice la posturi de conducere în companii.
Discursul de deschidere va fi susținut chiar de președintele Comisiei Europene, Jean-Claude Juncker. Printre cei care vor mai luat cuvânt în sesiunea de deschidere se numără regina Belgiei, regina Spaniei, președintele Maltei, premierul Norvegiei și secretarul general adjunct al Organizației Națiunilor Unite.
Evenimentul atrage anual 6.000 de participanți din 140 de țări reprezentând 1.200 de organizații.
Printre subiectele discutate la ediția 2018 a Zilelor Dezvoltării se numără accesul fetelor și femeilor la educație și locuri de muncă, consolidarea cadrului legal pentru combaterea oricăror forme de abuz sexual și violență, accesul la funcții de conducere. Tot la conferința de anul acesta vor participa 15 tineri care s-au remarcat în țările lor pentru implicarea în proiecte de dezvoltare.

Moneda unică a sărit joi nivelul de 4,64 lei, ajungând la cel mai mare nivel din ultimele trei săptămâni.
Banca Naţională a României (BNR) a anunţat joi un curs de referinţă de 4,6485 lei/euro, în creştere cu 0,19% faţă de nivelul atins miercuri, până la cel mai mare nivel din 8 mai până în prezent, potrivit News.ro .
Consiliul de Administraţie al BNR a anunţat, în 7 mai, creşterea ratei dobânzii de politică monetară de la 2,25% la 2,50% pe an.
Miercuri, euro a crescut la 4,6399 lei.
Joi, euro a atins pragul de 4,6485 lei, cel mai mare din 8 mai, când a fost 4,6496 lei.
Dolarul american, cotat indirect în piaţa românească prin raportare la paritatea euro/dolar, s-a depreciat de la 3,9958 lei la 3,9734 lei.
Cursul francului elveţian a scăzut de la 4,0412 lei la 4,0343 lei.
Preţul gramului de aur a scăzut de la 166,8215 lei la 166,6980 lei.

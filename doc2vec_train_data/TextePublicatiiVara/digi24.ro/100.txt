Inna a rămas cu o cicatrice pe piciorul stâng, după ce scena s-a prăbușit cu ea, în timpul unui concert din Turcia. Nu a apucat să cânte mai mult de 10 minute atunci când scâdura a cedat.
Nu se ştie ce anume a provocat accidentul, dar artista s-a lovit la picioare şi a fost transportată la spital. Le-a scris din spital fanilor, pe Instagram, și le-a transmis că, din fericire, este în afara oricărui pericol.
„Iubire şi pace pentru voi toţi! Continuăm turneul nostru în Turcia. Ne vedem mâine la Ankara”, a fost mesajul postat de Inna de pe patul de spital.
Inna a postat recent pe Instagram o fotografie în care se vede cicatricea destul de  mare de pe piciorul stâng.

Americanca Sloane Stephens, locul 10 WTA, a glumit la festivitatea de premiere de sâmbătă de la Roland Garros, subliniind că nu şi-a dorit trofeul învinsei, dar pe acesta l-a primit. Ea a felicitat-o pe Simona Halep pentru titlul de la French Open.
Foto: Guliver/Getty Images
Formula 1: Marele Premiu al Canadei e duminică, de la ora 21:00, în direct pe Digi Sport 2
„Mulţumesc pentru două săptămâni incredibile, nu e trofeul dorit, dar pe ăsta l-am primit. Felicitări, Simona, ţie şi echipei tale. Mulţumesc echipei mele, fără voi nu aş fi aici”, a spus Stephens.
Simona Halep, locul I WTA, a câştigat, sâmbătă, turneul de la Roland Garros, după ce a învins-o, în finală, cu scorul de 3-6, 6-4, 6-1, pe americanca Sloane Stephens, locul 10 WTA. În urma acestui succes, primul din carieră la un grand slam, Halep a devenit prima jucătoare română care câştigă un "major", după Viriginia Ruzici, care s-a impus, în 1978, tot la French Open.

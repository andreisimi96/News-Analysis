Încă o veste proastă pentru Facebook după un lung şir de scandaluri. Reţeua de socializare a lui Mark Zuckerberg a fost depăşită de Reddit, care a urcat pe locul al treilea în clasamentul celor mai accesate site-uri din Statele Unite, arată Alexa, serviciul de analiza a traficului web deţinut de Amazon.
Primele două locuri sunt ocupate de Google şi Youtube, urmate acum de Reddit care a detronat Facebook. În top 5 se află şi Amazon, cel mai mare reatailer online.
Deşi pe locul al treilea, reţeaua socială Reddit stă mult mai bine decât competitorii săi în ceea ce priveşte timpul petrecut de vizitatori pe site.
În medie, utilizatorii Reddit petrec 15 minute pe zi, de două ori mai mult comparativ cu timpul petrecut pe Google sau pe Amazon.
Pentru Youtube, utilizatorii acordă în medie 8 minute şi jumătate, în timp ce pe Facebook pierd aproape 11 minute zilnic.
Reddit a început să câştige popularitate, atât în urma scandalurilor din jurul Facebbok, cât şi datorită faptului că a venit cu un nou design şi o simplificare a accesului.

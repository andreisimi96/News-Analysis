La Iaşi, timp de trei zile, se cântă rock. Iubitorii de muzică rock, electronică şi acustică sunt aşteptaţi să se bucure de momente frumoase şi experienţe de neuitat. În acest an, la Festivalul Rocanotherworld vor urca pe scenă şi trei trupe internaţionale. Toţi artiştii cântă gratuit, iar la intrare nu se plăteşte bilet. Se pot face donaţii pentru mai multe cauze umanitare.
Anul acesta, surprizele vor fi şi mai mari decât cele de anul trecut, promit organizatorii.
Pregătirile sunt în toi pentru festivalul Rocanotherworld, care va avea loc pe pârtia din Iaşi. Timp de trei zile, 22 de formaţii rock vor încânta publicul.
Evenimentul a pornit la iniţiativa unor tineri care şi-au dorit să păstreze vie memoria lui Ioan Dan Niculescu, un om care i-a înspirat şi care şi-a pierdut viaţa într-un accident în 2016.
Patricia Butucel, manager festival Rocanotherworld: Este un festival care îşi doreşte să lase o culoare frumoasă, bazat pe nişte valori pe care le-am moştenit, cumva, „Fii diferit. Fii curios. Fii pentru ceilalţi".
Trei trupe din Marea Britanie, Cehia şi Republica Moldova au dorit să susţină festivalul şi să cânte gratuit.
Claudia Rusu, organizator Rocanotherworld: Neuronspoiler, Exit Empire şi cei de la Denorm din Chişinău. Vom avea trupe şi de la Bucureşti, vom avea cei de la Moonlight Breakfast, care vor fi alături de noi.
Evenimente legate de festival vor fi organizate în zona industrială a Iaşiului, pe o suprafaţă de 1.600 de metri pătraţi. Vor fi două scene pregătite şi vor avea loc şi ateliere de caligrafie, dans contemporan. Aproape 400 de voluntari i-au ajutat pe organizatori.
Patricia Butucel, manager festival Rocanotherworld: Anul acesta vom avea două cauze principale Hala Fix, va fi cel mai mare teatru independent din ţară pe care noi dorim să îl susţinem şi să îl creştem împreună.
Stanca Jabeniţan, membru fondator Hala Fix: Este o platformă independetă de susţinere a artiştilor din toate domeniile. Este nevoie de un centru de artă independentă.
Pentru a sprijini Hala Fix, participanţii pot dona o sută de lei, pentru a susţine festivalul din acest an, 150 de lei, iar pentru a crea un fond al festivalului pot dona 50 de lei. Anul trecut la festial au participat 20 de mii de oameni, iar în acest an organizatorii se aşteaptă la 50 de mii.
Pe aceeași temă

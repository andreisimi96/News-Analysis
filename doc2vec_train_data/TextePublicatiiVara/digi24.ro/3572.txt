Mihaela Buzărnescu, locul 28 WTA şi cap de serie numărul 29, s-a calificat în turul al doilea la Wimbledon, al treilea turneu de Grand Slam al anului.
Formula 1: Cursa de la Silverstone e în direct la Digi Sport 1 (duminică, ora 16:00)
Mihaela Buzărnescu a trecut de Arina Sabalenka din Belarus, locul 32 WTA, scor 6-7 (3/7), 6-1, 6-4.
În turul doi, Buzărnescu va evolua cu sportiva Katie Swan, din Marea Britanie, locul 204 WTA, beneficiară a unui wild card, care a trecut în prima rundă de Irina Begu.
Prin calificarea în turul al doilea, Buzărnescu şi-a asigurat un premiu de 63.000 de lire sterline (aproximativ 71.000 de euro) şi 100 de puncte WTA, scrie News.ro.
Pentru Miki, a fost cea de-a cincea prezenţă pe tabloul principal al unui turneu de Grand Slam. Cel mai bun rezultat l-a obținut în acest an la Roland Garros, unde a ajuns până în optimile de finală, reamintește digisport.ro .
Mihaela se află pentru prima oară pe tabloul principal de la All England Club, acolo unde a mai fost prezentă în calificări în 2012 și 2017.

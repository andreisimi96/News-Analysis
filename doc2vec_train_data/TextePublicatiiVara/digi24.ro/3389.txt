Actriţa Oana Pellea a publicat online, miercuri, un mesaj în care vorbeşte despre destinul României, o ţară care „moare când împlineşte 100 de ani”, scrie News.ro. 
În mesaj, ea spune: „Ce destin... să-ţi moară ţara când împlineşte 100 de ani... de neiubire moare ţara asta... de nepăsare. Neiubire este să asişti pasiv la moartea ţării tale”.
Peste trei mii de oameni au protestat marţi seară, la Cluj-Napoca, faţă de modificările la Codul de procedură penală adoptate de Parlament. 
Proiectul PSD-ALDE-UDMR de modificare a Codului de procedură penală a fost votat, luni seară, de plenul Camerei Deputaţilor, în calitate de cameră decizională, după mai multe ore de dezbateri. PNL şi USR au anunţat că vor ataca legea la Curtea Constituţională.
Un protest este anunţat să aibă loc miercuri, în faţa Parlamentului, sub sloganul „Ultimatum pentru Dragnea”, manifestaţia fiind anunţată pe Facebook după ce în spaţiul public au apărut informaţii că ar putea fi începută procedura de suspendare a preşedintelui. 
Tot miercuri, după ora 18.00, sunt programate proteste în mai multe oraşe, după ce Camera Deputaţilor a adoptat proiectul de modificare a Codului de procedură penală.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media

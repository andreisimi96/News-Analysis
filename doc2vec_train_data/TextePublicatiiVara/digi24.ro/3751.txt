O imagine cu doi bărbați din comuna Țigănești, județul Teleorman, care se odihnesc pe o bancă, așteptând ca pompierii ISU să le curețe strada și să le salveze bunurile a devenit virală pe rețelele de socializare.
Foto: ISU Teleorman
Pompierii ISU Teleorman au intervenit cu motopompele și autospecialele pentru a evacua apa din locuințele și curțile oamenilor. Mulți dintre localnici au muncit cot la cot cu pompierii, pentru a-și vedea casele și bunurile în siguranță. 
Peste 200 de case sunt inundate în judeţul Teleorman, un drum judeţean rămâne închis din cauza erodării unei subtraversări, iar apele au intrat în aproape 1.000 de curţi şi anexe gospodăreşti, informează Agerpres . 
''Total situaţie la nivelul judeţului Teleorman: 225 case; 248 anexe gospodăreşti; 724 curţi; 17,5 km DC; 10 km străzi; 227 ha teren arabil; 71 ha păşune; 2 poduri; 2 podeţe; 0,01 km DJ; 275 fântâni; 8,31 ha pepinieră silvică; 1 obiectiv socio-economic; 1 drum închis'', se arată în situaţia privind inundaţiile din judeţ, remisă de ISU Teleorman.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Conform sursei citate, printre localităţile cele mai afectate sunt Calomfireşti, Orbeasca, Ţigăneşti.
''Situaţia cu efectele inundaţiilor produse de precipitaţiile recente, la nivelul judeţului Teleorman: comuna Poroschia: 7 case, 7 anexe gospodăreşti, 7 curţi, 10 ha teren arabil,15 ha păşuni, fâneţe; satul Calomfireşti: 73 case; 87 anexe gospodăreşti: 2 distruse si 85 avariate, 87 curţi, 0,4 km DC 28, 0,5 km străzi, 17 ha teren arabil; comuna Orbeasca (3 sate): 42 case, 50 anexe gospodăreşti, 215 curţi, 1 pod peste râul Teleorman, 0.300 km DJ 504, 3.5 km DC 45, 3.5 km străzi, 245 fântâni; comuna Ţigăneşti 400 curţi inundate, 90 anexe, 100 case; comuna Liţa: 3 case, 4 anexe gospodăreşti, 4 curţi, 2 podeţe, 1 pod, 10 m DJ 546, 3 km DC,10 km străzi, 200 ha teren arabil, 50 ha păşune, 30 fântâni; comuna Dideşti (3 sate) 10 anexe gospodăreşti, 10 curţi, 1500 m DC 45, 4 ha păşune'', precizează ISU Teleorman.
De asemenea DJ 546 între Liţa şi Segarcea Vale rămâne închis din cauza erodării unei subtraversări.
ISU Teleorman mai informează că în comuna Segarcea Vale sunt afectaţi de inundaţii 4,5 km de drum comunal, iar în Ştorobăneasa cinci curţi şi 4,6 km drum comunal.

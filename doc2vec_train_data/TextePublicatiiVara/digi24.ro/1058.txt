Impedimentul negocierilor privind organizarea summitului SUA-Coreea de Nord la Singapore a fost depășit. Acum, însă, rămâne o altă problemă: cazarea lideului de la Phenian, Kim Jong-un.
Întâlnirea dintre șeful de la Casa Albă, Donald Trump, și dictatorul nord-coreean va avea loc pe 12 iunie, la Singapore.
Din moment ce delegația nord-coreeană nu dă semne că ar dori să participe financiar la achitarea costurilor de logistică, organizatorii americani, conduși de Joe Hagin, adjunctul șefului de la Casa Albă, caută acum o soluție pentru a suporta cheltuielile legate de cazarea lui Kim Jong-un fără a încălca sancțiunile internaționale impuse Coreei de Nord.
Potrivit The Washington Post, Kim Jong-un a ales hotelul Fullerton, o bijuterie arhitecturală neoclasică, cu vedere spre peisajul estuarului Râului Singapore, unde cazarea în apartamentul prezidențial costă 6.000 de dolari/ noapte.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Partea americană ar dori să achite costurile legate de cazare. Numai că, dincolo de faptul că sancțiunile impuse Coreei de Nord nu permit un asemenea gest, mai există un alt aspect pe care echipa lui Donald Trump îl ia în calcul: faptul că prin achitarea notei de plată ar putea ofensa orgoliul liderului de la Phenian.
Practic, pentru a plăti cazarea lui Kim Jong-un, Oficiul pentru Controlul Activelor Străine din cadrul Departamentului Trezoreriei SUA ar trebui să aprope o „suspendare temporară” a sancțiunilor, a explicat o fostă membră a Departamentului, Elizabeth Rosenberg.
O altă variantă ar fi aceea că SUA să ceară autorităților din Singapore să susțină financiar summitul de denuclearizare.
După câteva zile de oscilaţii, Trump a anunţat vineri că se va întâlni cu Kim Jong Un pe 12 iunie pentru a discuta cu privire la o soluţie paşnică privind programul nuclear nord-coreean. Partea americană contramandase summitul săptămâna trecută.
Trump l-a primit vineri la Casa Albă pe generalul Kim Yong Chol, un înalt oficial de la Phenian, care i-a înmânat preşedintelui american o scrisoare din partea liderului nord-coreean Kim Jong Un.
La conferinţa de presă de după eveniment, Trump şi-a exprimat convingerea că nord-coreenii doresc denuclearizarea. 

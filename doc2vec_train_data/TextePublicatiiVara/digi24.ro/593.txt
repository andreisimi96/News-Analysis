Samsarii de maşini care îşi înșală clienții aduc Uniunii Europene un prejudiciu de 10 miliarde de euro. Aproape jumătate dintre mașinile la mâna a două vândute în statele membre au kilometrajul dat înapoi.
Situația este cel mai des întâlnită în țări recent intrate în spațul comunitar, printre care se numără și România. Se manipulează practic odometerul - adică acel aparat care înregistrează distanța parcursă de un autoturism.
Iar dispozitivele de măsluire sunt ieftine și foarte ușor de procurat. În câteva minute, valoarea unei mașini este majorată artificial cu o valoare cuprinsă între 2.000 și 5.000 de euro.
State precum Olanda și Belgia au găsit soluții pentru a stopa fenomenul: și-au pus la punct sisteme de baze de date care înregistrează kilometrajul la momentul reviziei, iar apoi aceste informații sunt transmise autorităţilor.
Oficialii de la Bruxelles vor acum să implementeze un model similar la nivelul întregului bloc comunitar.
În România, anul trecut, autoturismele second-hand înmatriculate pentru prima dată în România s-au aproapiat de 520.000 de unităţi, o creștere uriasă, de aproape 75%, față de 2016.
Dintre acestea, însă, foarte puține autoturisme sunt cumpărate de la dealeri autorizați, cei care pot garanta prin contract valoarea reală a kilometrajului.

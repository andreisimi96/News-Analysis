Chiar dacă liderul nord-coreean Kim Jong Un a stat la un hotel de cinci stele în timpul summit-ului din Singapore cu președintele SUA Donald Trump, acesta nu a folosit toaleta din luxoasa lui camera de hotel.
Baia din hotelul St. Regis Singapore, unde s-a cazat Kim Jong Un este decorata cu marmura, are sauna, jacuzzi și o sală de sport. Chiar și așa, liderul Coreei de Nord și-a adus propria toaletă, pe care o folosește numai el.
Potrivit cotidianului sud-coreean The Chosun Ilbo , Kim refuză să folosească orice toaletă din Singapore, de teamă că „scafandrii din canalizări” i-ar fura scaunul pentru analiză. Toaleta personală, alături de o limuzină anti-glonț sau mâncare, au fost transportate în Singapore înainte de sosirea liderului nord-coreean, într-un avion de transport IL-76.
Și pentru summitul din aprilie, cu președintele sud-coreean Moon Jae-in, Kim Jong Un și-a adus propria toaletă.
Lee Yun Keol, care a făcut parte din Garda de Comandă a Coreei de Nord, înainte să fugă în Coreea de Sud, în 2005, a explicat într-un interviu pentru The Washington Post motivele din spatele deciziei lui Kim Jong Un de a nu folosi alte toalete decât cea personală. Potrivit acestuia, liderul nord-coreean se teme că cineva ar putea obține informații despre starea lui de sănătate.
Kim Jong Un folosește toaleta personală și atunci când călătorește în interiorul țării. Toalete personale au fost instalate inclusiv în trenuri sau alte mijloace de transport în care a călătorit.
Medicii care se ocupă de starea de sănătate a lui Kim Jong Un colectează periodic mostre din toalete pentru a-i monitoriza starea de sănătate. În plus, numai Kim are voie să folosească toalete, orice persoană care încalcă această regulă riscând pedeapsa cu moartea.

Un şofer a fost surprins în timp ce târa cu maşina un câine pe o şosea din Oradea. Incidentul a fost surprins de câţiva trecători care au şi sunat la poliţie. Atenţie, urmează imagini care vă pot afecta emoţional!
Şoferul a fost filmat de către mai mulţi trecători, pe Calea Aradului din oraş. Întâmplarea a fost sesizată cotidianului ebihoreanul.ro  de către doi cititori. Revoltaţi, oamenii au sunat la 112, iar trei echipaje de poliţie au oprit imediat maşina care târa câinele prin trafic.
În imagini se poate vedea cum animalul este legat cu o sfoară, în spatele unei maşini de teren.
Poliţia a deschis o anchetă în acest caz, iar şoferul s-a ales cu dosar penal.

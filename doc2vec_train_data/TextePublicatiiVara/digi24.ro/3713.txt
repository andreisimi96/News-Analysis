Mii de manifestaţii, mari şi mici, au mobilizat mii de persoane în Statele Unite împotriva politicii migraţiei a lui Donald Trump şi în favoarea cererii regrupării imediate a unor copii şi a părinţilor lor imigranţi clandestini reţinţi la frontiera mexicană, care întârzie să fie pusă în practică, scrie news.ro, care citează AFP.
Una dintre marile adunări de sâmbătă a avut loc în parcul de lângă Casa Albă, la Washington, la care au participat mii de persoane de toate vârstele, într-o atmosferă care a oscilat între indignare şi tristeţe. Ele au defilat după aceea, trecând prin faţa hotelului lui Trump.
La New York, Boston, Chicago, Portland şi  Los Angeles s-au adunat de asemenea mulţimi de manifestanţi, inclusiv artişti ca Alicia Keys şi Lin-Manuel Miranda la Washington sau John Legend la Los Angeles, dar şi aleşi democraţi.
În capitala americană, înregistrarea unui copil al unor imigranţi plângând, în căutarea părinţilor săi, a fost fifuzată la megafon.
Jocelyn, o mamă braziliană despărţită de fiul ei timp de nouă luni, a şi-a povestit calvarul la microfon. „I s-a spus că va ajunge să fie adoptat”, a spus ea mulţimii, declanţând un strigăt în cor - ”Ruşine! Ruşine!”.
„Acesta este rasism abia voalat”, a declarat Dorothy Carney, o profesoară de franceză venită de la Charlottesville, în Virginia. „Răul va învinge dacă oamenii buni nu fac nimic. Cel puţin facem ceva”, a spus ea.
„Sunt furioasă, tristă, sfâşiată”, a declarat Rita Montoya, o avocată din Washington originară din Mexic, venită ca mulţi alţii împreună cu copiii săi mici. „Suntem copii de imigranţi, contribuim la această ţară de suficient de mult timp. Trebuie ca această ţară să ne arate un pic de respect!”.
„Familiile trebuie să rămână împreună” (#FamiliesBelongTogether), este sloganul acestei zile, în contextul în care autorităţile federale americane au ordinul să aducă copiii alături de părinţii lor, o sarcină care întârzie.
Aceleaşi scene au avut loc la New York, unde erau afişate sloganuri ca ”Aboliţi ICE”, Poliţia Imigraţiei, o cauză marginală anterior, dar care este pe cale să câştige popularitate în cadrul stângii americane.
Pe o pancartă, Courtney Malloy, o avocată newyrokeză în vâstă de 34 de ani, a scris că „singurul bebeluş care merită să fie în cuşcă este Donald Trump”. „Este cu adevărat foarte important ca noi să arătăm lumii, şi mai ales imgranţilor, că suntem de partea lor. Aceasta nu este America”, a subliniat ea.
„Este atât de crud să desparţi copiii”, a subliniat Julia Lam, în vârstă de 58 de ani, o imigrantă din Hong Kong în anii '80. „Eu nu şriu dacă el îşi dă seama ce le face copiilor”.
Aproximativ 50 de manifestanţi au protestat, de asemenea, la Ciudad Juarez, de partea mexicană a frontierei, iar circulaţia a fost întreruptă o scurtă perioadă la postul de frontieră din El Paso, în Statele Unite.
Preşedintele, care îşi petrece weekendul la clubul său de golf de la Bedminster, în apropiere de New York, le-a răspuns de la distanţă.
„Legile noastre sunt cele mai proaste din lume”, a scris Trump de Twitter, referindu-se la legile care împiedică trimiterea imediată a imigranţilor clandestini care trac frontiera, în vederea primirii unor eventuale cereri de azil.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
„Democraţii vor frontiere deschise şi sunt slabi împotriva delincvenţei!”, a subliniat el.
Preşedintele american şi-a anulat pe 20 iunie politica - menită să fie descurajatoare - de despărţire a familiilor de imigranţi clandestini, însă aproximativ 2.000 din cei peste 2.300 de copii aşteptau în continuare să-şi întâlnească părinţii.
Minorii sunt preluaţi în centre repartizate în toată ţara, în unele cazuri la mii de kilometri de centrul de detenţie în care se află părinţii lor.
Un judecător federal din San Diego (California) le-a dat autorităţilor federale un termen de 30 de zile în vederea acestor regrupări şi de două săptămâni în cazul copiilor în vârstă de până în cinci ani.
Lentoarea acestui proces şi anunţul Guvernului Trump - potrivit căruia familiile întregi urmează de-acum să fie plasate în detenţie, fără excepţie cu privire la copii - provoacă furia stâgii şi nemulţumirea unei părţi dintre republicani.
Mai mulţi aleşi democraţi de rang înalt subscriu de mai multe zile revendicării desfiinţării ICE, inclusiv primarul New Yorkului Bill de Blasio şi senatoarea din New York Kirsten Gillibrand, o posibilă candidată în alegerile prezidenţiale din 2020.
Înfiinţată în 2003, la mai puţin de doi ani după atentatele de la 11 septembrie 2001, ICE încarnează politica ”toleranţei zero” a administraţiei Trump, iar agenţii ei au ca principală sarcină să reţină persoanele aflate în neregulă, în vederea unei expulzări.
„(Le transmit) tuturor femeilor şi bărbaţilor curajoşi din ICE să nu se îngrijoreze, să-şi păstreze moralul. Faceţi o treabă fantastică în a ne proteja, eradicând cele mai rele elemente criminale”, a scris trump pe Twitter.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media

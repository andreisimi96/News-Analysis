Ministrul Mediului nu exclude semnarea unui ordin prin care să se permită vânătoarea urşilor care coboară în localităţi după mâncare. Asta în contextul în care reprezentanţii ministerelor din alte ţări europene au refuzat transferul de urşi.
În prezent, planul de acţiune pentru carnivorele mari se află în dezbatere pe site-ul ministerului, iar autorităţile sunt pregătite să ia măsuri. România e în prezent ţara europeană cu cea mai numeroasă populaţie de urşi, estimată la 6.500 de exemplare, dar specialiştii din minister consideră că nu ar trebui să fie mai mult de 4.000, ceea ce înseamnă că o treime dintre cei existenţi ar trebui ucişi în următorii zece ani pentru a ajunge la un număr "optim".
Graţiela Gavrilescu - ministrul Mediului: "Pe site-ul ministerului exista planul de actiune pe carnivorele mari urşi şi lupi, după ce trece şi cea de-a doua fază de dezbatere , va trebui să trecem conform planului de acţiune şi la acţiuni de implementare. În viitorul apropiat, nu o să îmi fie frică să emit, dacă o să fie nevoie, un ordin de ministru privind vânătoarea. Am făcut apel către toţi miniştrii mediului prin ambasadele noastre în ţările respective să identificăm dacă cineva doreşte să ia un astfel de urs, deci să putem să facem trasnfer, nu a dorit nimeni".

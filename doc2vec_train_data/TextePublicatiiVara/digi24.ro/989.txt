Visul copiilor a prins viaţă la Cluj Napoca, unde a fost deschisă cea mai mare expoziţie Lego din Europa. Poliţişti, tancuri şi chiar scene de film au fost realizate de pasionaţi veniţi din şapte ţări.
Sever Alicu, ambasador Lego în România: Este necesară pasiune, răbdare, disciplină, ca în orice hobby.
Este rețeta prin care piesele de joc se transformă în mici operă de artă. Imaginația participanților nu are limite, așa că vizitatorii pot admira de la personaje, la clădiri sau scene din filme.
Lucrările prezentate în cadrul expoziției de la Cluj Napoca au fost realizate de pasionații de lego din șapte țări.
Sever Alicu, ambasador Lego în România: Împărtășirea acestui hobby extraordinar între fani din toată țara și din alte țări, de asemenea, este o sursă de inspirație bună pentru public.
Din piese lego pot fi realizate și mașini care să parcurgă trasee off road.
Mihai Dreve, participant: Practic, sunt mașini create de noi de la zero, folosind numai piese lego tehnic și sunt făcute să fie performante și să urce peste obstacole.

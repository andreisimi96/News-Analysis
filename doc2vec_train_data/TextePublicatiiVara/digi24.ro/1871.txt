Vestea morții lui Anthony Bourdain i-a șocat pe toți cei care l-au cunoscut pe unul dintre cei mai renumiți bucătari și critici culinari din lume. Bourdain și-a pus capăt zilelor, în camera sa de hotel din Franța , unde filma pentru o emisiune, la vârsta de 61 de ani. Nimeni nu pare să fi știut că acesta se confrunta cu o depresie.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Pe rețelele de socializare, Anthony Bourdain postase în urmă cu doar câteva zile un clip în care dansa alături de logodnica lui, actrița Asia Argento, și părea foarte fericit. Imaginile surprinse în Hong Kong erau de la petrecerea de celebrare a unui episod din emisiunea de la CNN a bucătarului, episod pe care îl regizase chiar Argento. 
Citește și:  Reacții după vestea morții lui Anthony Bourdain. Mesajul transmis de Bryan Cranston
Anthony Bourdain, bucătar şi realizator TV, s-a sinucis vineri la vârsta de 61 de ani, pe când se afla în Franţa, filmând pentru un episod al serialului „Parts Unknown” pentru CNN.
Bourdain se afla în Franţa pentru a filma un episod din serialul CNN. Prietenul lui apropiat Eric Ripert, bucătar francez, l-a găsit vineri dimineaţă pe Bourdain fără reacţie în camera sa de hotel.
Anthony Bourdain a explorat, prin cărţile şi show-urile sale TV condiţia umană şi a ajutat publicul să îşi schimbe mentalitatea despre mâncare şi călătorii. El a fost un avocat al populaţiilor marginalizate şi a militat pentru condiţii mai sigure de lucru pentru echipele restaurantelor.
A fost recompensat cu toate premiile pe care le-ar fi putut primi în această industrie.

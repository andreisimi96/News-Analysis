Thomas Markle, tatăl lui Meghan Markle, a dezvăluit că fiica sa a plâns atunci când acesta a anunțat-o că nu va participa la nunta ei cu Prințul Harry, scrie BBC News. Thomas Markle spune că a fost dezamăgit pentru că nu și-a putut conduce fiica la altar. El a fost implicat într-un scandal cu doar câteva zile înainte de nuntă, apoi a anunțat că nu va participa la eveniment, deoarece trebuia să se opereze la inimă.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
„Sunt un detaliu mic în cel mai mare moment din istorie, în loc să fiu tatăl care și-a condus fiica la altar. Asta mă supără cumva”, a declarat el în emisiunea „Good Morning Britain”.
Tatăl lui Meghan Markle spune că actrița a plâns înainte de nuntă, atunci când a sunat-o să o anunțe că nu va veni la nunta ei.
„Au fost amândoi dezamăgiți...și mi-au spus: «ai grijă de tine, suntem foarte îngrijorați»”, a declarat Thomas Markle, care recunoaște că s-a simțit „invidios” pe Prințul Charles, cel care a condus-o pe Meghan până la altar.
„M-am simțit onorat, nu mă pot gândi la o persoană mai potrivită care să mă fi înlocuit. Am fost emoționat până la lacrimi pentru că Prințul Charles a fost de acord să facă asta, dar mi-aș fi dorit ca ea să mă țină pe mine de mână atunci, nu pe el”, a adăugat acesta.
Thomas Markle a vorbit și despre scandalul pe care l-a provocat cu câteva zile înainte de nunta fiicei sale, când s-a aflat că a făcut o înțelegere cu paparazzi pentru a fi fotografiat în timp ce citește despre Marea Britanie și se uită la fotografii cu Meghan Markle și Prințul Harry.
„A fost o cale de a-mi îmbunătăți imaginea, nu am făcut-o pentru bani. Evident, lucrurile au mers cum nu se putea mai rău. Mi-am cerut iertare în fața fiicei mele și a lui Harry. Îmi dau seama că a fost o greșeală gravă. Însă nu pot întoarce timpul”, a spus Thomas Markle.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media

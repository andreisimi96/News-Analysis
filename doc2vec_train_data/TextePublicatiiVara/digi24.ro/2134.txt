Un bebeluș din Marea Britanie ar putea să devină prima persoană din lume care să nu aibă o mamă din punct de vedere legal. Asta pentru că femeia care i-a dat naștere, un transsexual, obținuse deja dreptul a fi declarat bărbat din punct de vedere legal, atunci când a născut.
Avocații acestuia au declarat că bărbatul a putut să rămână însărcinat din punct de vedere biologic și să nască, însă fusese declarat deja persoană de sex masculin din punct de vedere legal atunci când copilul a venit pe lume.
Astfel, bărbatul vrea să fie identificat drept tatăl copilului în certificatul de naștere al acestuia sau, neutru, părintele copilului. Cu toate acestea, cei de la evidența populației i-au spus că persoanele care au abilitatea de a aduce o altă persoană pe lume, trebuie înregistrate drept mame, pentru că asta stipulează legea din Regat.
Acesta susține însă că legea ar încălca drepturile omului, iar acum se judecă cu statul englez.  

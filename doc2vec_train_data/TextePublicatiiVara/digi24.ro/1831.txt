Anthony Bourdain, considerat unul dintre cei mai pricepuți bucătari din lume, s-a sinucis la vârsta de 61 de ani. Anthony Borudain era cunoscut mai ales pentru emisiunile gastronomice pe care le realiza, dar și pentru cărțile pe care le-a scris.
„Cu deosebită tristețe confirmăm decesul prietenului și colegului nostru, Anthony Bourdain”, transmit colegii lui de la CNN .
Anthony Bourdain a fost găsit fără suflare în camera lui de hotel, din Franța, de un coleg. 
Faimosul bucătar filma un nou episod din emisiunea gastronomică pe care o realiza, la CNN.
„Iubirea sa pentru aventuri, noi prieteni, mâncare și băutură bună și poveștile lui remarcabile l-au transformat într-un orator unic. Talentele lui n-au încetat niciodată să ne uimescă și o să ne fie foarte dor de el. Gândurile noastre se îndreaptă spre fiica și familia lui în această perioadă incredibil de dificilă”, transmit colegii lui, de la CNN.
Anthony Bourdain a fost prezentator TV, autor de cărți și bucătar. El a explorat condiția umană și a prezentat propria sa viziunea asupra gastronomiei și asupra călătoriilor în lume.
Anthony Bourdain a susținut întotdeauna populațiile marginalizate și a militat pentru condiții mai sigure de muncă pentru cei care lucrează în restaurant.

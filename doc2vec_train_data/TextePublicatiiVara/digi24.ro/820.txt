Numai de relaxare nu s-au bucurat cei care au plecat astăzi cu maşina de la Bucureşti spre staţiunile de pe Valea Prahovei. Mii de oameni au fost blocaţi într-o coloană de maşini care s-a întins pe aproape 8 kilometri între Breaza şi Comarnic.
Două ore au avut de aşteptat până au depăşit o porţiune care în mod normal este străbătută în 20 de minute. Circulaţia a revenit la normal abia în jurul orei 18.00.
Şoferii care au plecat de la Bucureşti au început să frâneze după numai 106 kilometri, departe de hotelul unde făcuse rezervare. La Nistoreşti drumul se îngustează la o singura bandă pe sens şi viteza se reduce de la 100 de kilometri pe oră la cel mult 30. La intrarea în Comarnic au fost nevoiţi să oprească de tot.
Cine nu vrea să ia trenul trebuie să se resemneze.
Mulţi şi-au pierdut, însă, răbdarea. Au făcut cale întoarsă şi au încercat alte variante.
Pe aceeași temă
Trafic aglomerat la ieșirile din București

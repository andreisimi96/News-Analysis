Simona Halep va începe săptămânile cu numărul 35 şi 36 în fruntea ierarhiei jucătoarelor profesioniste de tenis. WTA a publicat deja clasamentul valabil începând de luni, iar sportiva română are un avans de 961 de puncte faţă de Caroline Wozniacki, în scădere de la 1.225 de puncte, după ce daneza a câştigat turneul de categorie Premier de la Eastbourne, scrie news.ro.
FOTO: Gulliver/ Getty Images
Formula 1: Cursa de la Silverstone e în direct la Digi Sport 1 (duminică, ora 16:00)
Următoarea ierarhie va fi publicată la 16 iulie, după turneul de la Wimbledon. Halep a atins anul trecut faza sferturilor de finală la All England Club şi are de apărat 430 de puncte, iar Wozniacki a fost eliminată în optimi şi are de apărat 240 de puncte.
Mihaela Buzărnescu este a doua jucătoare română cel mai bine clasată în această săptămână, pe locul 28, cu 1.648 de puncte.
Irina Begu a coborât de pe locul 33 pe 36, cu 1.305 puncte, la fel Sorana Cîrstea, de pe locul locul 47 pe 51, cu 1.036 de puncte.
Ana Bogdan a urcat de pe 63 pe 59, cu 931 puncte, iar Monica Niculescu a coborât de pe 59 pe 61, cu 927 de puncte.
În Top 200 WTA, Alexandra Dulgheru a coborât de pe locul 126 pe 141, cu 422 de puncte. Irina Bara a urcat cinci locuri, până pe 150, cu 394 de puncte, iar Elena-Gabriela Ruse a urcat două locuri, până pe 195, cu 280 de puncte.
La dublu, Monica Niculescu a coborât de pe locul 18 pe 19, cu 3.547 de puncte, Irina-Camelia Begu a urcat de pe 34 pe 29, cu 2.445 de puncte, iar Mihaela Buzărnescu a urcat de pe 38 pe 35, cu 2.150 de puncte.
Raluca Olaru se menţine pe 47, cu 1.655 de puncte, Sorana Cîrstea pe 66, cu 1.152 de puncte, la fel Irina Bara, pe 72, cu 1.080 de puncte.
Primele zece locuri în clasamentul WTA de simplu sunt ocupate de următoarele jucătoare:
1. Simona Halep (România) 7.871 de puncte;
2. Caroline Wozniacki (Danemarca) 6.910;
3. Garbine Muguruza (Spania) 6.550;
4. Sloane Stephens (SUA) 5.463.
5. Elina Svitolina (Ucraina) 5.250;
6. Caroline Garcia (Franţa) 4.960;
7. Petra Kvitova (Cehia) 4.610;
8. Karolina Pliskova (Cehia) 4.315;
9. Venus Williams (SUA)  3.971;
10. Angelique Kerber (Germania) 3.545.
Turneul de la Wimbledon începe luni.

Simona Halep a radiat de fericire la conferinţa de presă de după prima finală câştigată la Roland Garros. Toată numai zâmbet, a fost pusă pe glume și le-a stârnit râsul ziariștilor. De altfel, și contul de Twitter al Roland Garros remarcă: „Conferința de presă a Simonei vă va aduce zâmbetul”.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Formula 1: Marele Premiu al Canadei e duminică, de la ora 21:00, în direct pe Digi Sport 2
Liderul mondial a avut un mesaj special pentru cei care o susţin.
Câştigătoare în premieră a unui turneu de Grand Slam, Simona Halep nu a uitat de oamenii care au ajutat-o să fie cea mai bună jucătoare din lume.
„Familia m-a susţinut tot timpul, de când m-am apucat de tenis, la fel au făcut şi toţi antrenorii, toţi oamenii cu care am lucrat în aceşti 20 de ani. Le mulţumesc. Fără ei probabil că nu aş fi putut reveni după ce am pierdut trei finale de Grand Slam”, a recunoscut Simona.
Și-a păstrat starea de fericire maximă şi la conferinţa de presă.
Jurnalist: Îmi amintesc când veneai mereu aici supărată.
Simona: Acum m-am schimbat.
Jurnalist: Te-ai schimbat, felicitări!
Jurnalist: Cum a fost posibil să fie atât de mulţi români în tribune? Cine le-a cumpărat biletele?
Simona, râzând: Eu nu! Ei şi-au cumpărat biletele. În trecut am făcut-o, dar acum nu. Acum au venit şi apreciez cu adevărat efortul pe care-l fac tot timpul.
Ea a subliniat însă că a avut şi o mulțime de susținători și în publicul francez.
Aproape 4.000 de români au asistat la meciul câștigat sâmbătă de Halep la Roland Garros. Printre ei, Simona a avut susţinători de top: Nadia Comăneci , Gică Hagi , Gică Popescu, Ion Ţiriac.
Pe lângă titlul de la Roland Garros, cea mai bună jucătoare din lume mai are în palmares 16 trofee WTA la simplu şi unul la dublu.
Contul de Twitter al turneului de la Roland Garros a publicat duminică o fotografie cu Simona Halep și trofeul, cu mențiunea: „Mai aruncați o privire la parcursul memorabil al Simonei Halep către titlul de la Roland Garros”.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media

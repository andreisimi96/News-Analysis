Fost ministru al Justiției&colon; Abuzul în serviciu dispare
Fost ministru al Justiției&colon; Abuzul în serviciu dispare
Europarlamentarul Monica Macovei, fost ministru al Justiției, susține că varianta propusă de Tudorel Toader pentru abuzul în serviciu duce la dispariția infracțiunii. „Ca să scape Dragnea de dosar. Și să scape toți cei care jefuiesc banii publici, banii noștri”, consideră fostul ministru, într-o postare pe Facebook.
„Tudorel Toader, încă ministru al Justiției, deși a arătat că este doar avocatul infractorilor, propune redefinirea abuzului în serviciu ca să scape Dragnea și de dosar. Și să scape toți cei care jefuiesc banii publici, banii noștri”, scrie Monica Macovei.
Europarlamentarul explică și de ce consideră că este vorba de o „dispariție” a infracțiunii de abuz în serviciu:
„1. Când funcționarul public încalcă legea pentru a obține foloase pentru partidul pe care îl conduce sau din care face parte, sau pentru prietenii lui politici, nu mai este abuz în serviciu. Furați la liber pentru partid și pentru prieteni! 
2. «Nu îndeplinește» este schimbat cu «refuză să îndeplinească». Or, este o diferență. Dacă nu faci ceva din fișa postului, «nu îndeplinești». Ca «să refuzi» trebuie să existe un ordin scris pe care îl refuzi. Mai dispare o bucată din abuz!
3. Cel mai grav: s-a limitat abuzul numai la «încălcarea unor dispoziții exprese dintr-o lege, ordonanță de urgență sau ordonanță de guvern». Legea achizițiilor publice, de exemplu, se pune în aplicare prin HG sau prin ordin de ministru sau conducător al instituțiilor lor publice. Altfel, legea rămâne pe hârtie și nu mai facem nicio achiziție publică ori o facem cum vrem noi, că «noi putem», fără reguli și cu caiete de sarcini cu destinație clară: firma X! Or, caietul de sarcini, termenele, varianta aleasă de ministrul X pentru o licitație (cerere cu ofertă, etc), prețul minim, toate sunt în hotărâri de guvern sau ordine care reglementează fiecare licitație în parte. Decizia CCR nu trebuie citită cu ochelari de cal! Ci cu ochii celui care știe că legea licitațiilor publice poate fi aplicată numai prin hotărâre de guvern și ordine, pentru că altfel nu faci nimic dacă licitațiile sunt trucate. Legislația secundară care aplică orice lege, ordonanță, ordonanță de urgență este implicită în textul CCR, pentru că altfel nu se poate. Altfel, ar fi o abrogare totală a abuzului în serviciu, ceea ce CCR nu a făcut”.
„Parlamentul României este în sesiune extraordinară pentru a continua măcelărirea codurilor penale. Nu puteau intra în vacanță fără să îi asigure liniștea comandantului suprem, Dragnea.
În tot acest timp, oamenii din țară se luptă cu inundațiile, dar Guvernul are doar sarcina de a-i scăpa pe infractori de pedepse”, mai susține fostul ministru al Justiției.
Comisia parlamentară specială privind legile justiţiei continuă luni dezbaterile pe marginea modificărilor la Codul penal, unul dintre articolele care urmează să fie analizate fiind cel referitor la abuzul în serviciu.
Ministrul justiţiei, Tudorel Toader, a trimis la Parlament propunerea prinvind abuzul în serviciu. Astfel, Ministerul Justiției propune redefinirea abuzului în serviciu și stabilirea unui prag pentru această infracţiune, prag a cărui valoare să fie echivalentul unui salariu minim brut pe economie.  Nu se specifică dacă este net (în jur de 1.600 de lei) sau brut (în jur de 1.900 de le
Totodată, se reduce pedeapsa maximă dată de judecători pentru funcționarii publici care sunt condamnați pentru abuz în serviciu la cinci ani, față de șapte ani cât prevede legea în prezent. Cel mai important, însă, este că se introduce în definiția abuzului în serviciu noțiunea de „folos patrimonial”, care practic înseamnă refedefinirea abuzului în serviciu. Astfel, pentru ca funcționarul public să fie acuzat de abuz în serviciu, trebuie ca el să producă un „folos patrimonial” prin care „cauzează o pagubă, certă și efectivă, mai mare decât echivalentul unui salariu minim pe economie”. Procurorul trebuie să dovedească faptul că acuzatul a obținut foloase necuvenite pentru el sau pentru rude.

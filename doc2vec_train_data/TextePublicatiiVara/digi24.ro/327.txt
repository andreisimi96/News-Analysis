Ponta&colon; Acum avem 11 parlamentari în Pro România &scedil;i vor mai veni
Ponta&colon; Acum avem 11 parlamentari în Pro România &scedil;i vor mai veni
Partidul Pro România, fondat de Victor Ponta, Daniel Constantin şi Sorin Câmpeanu, va depune săptămâna viitoare cerere pentru înfiinţarea unui grup parlamentar, în prezent în formaţiune fiind 11 deputaţi şi senatori. De asemenea, fostul premier Victor Ponta a susţinut că partidul va avea şi un candidat la alegerile prezidenţiale, despre care a spus că este în sală, fără însă a-l nominaliza. Pe toată durata evenimentului, în sală s-a aflat şi senatorul PSD Ecaterina Andronescu, care a plecat imediat după terminarea discursurilor.
Foto: Inquam/Octavian Ganea
La evenimentul de prezentare a agendei politice a Pro România, Victor Ponta a prezentat şi echipa: fostul ministru al Finanţelor Ioana Petrescu, deputatul Gabriela Podaşcă, demisionar din PSD, fostul ministru al Sănătăţii Nicolae Bănicoiu, care a demisionat şi el vineri din PSD, Mircea Banias, Răzvan Cotovelea, Mircea Titus Dobre, Augustin Jianu, Mihai Sturzu, Cătălin Nechifor, Daniel Constantin şi Sorin Câmpeanu. Secretarul general al Pro România va fi Alin Văcaru, deputat de Gorj, plecat din PSD din noiembrie 2017 pentru a se înscrie în partidul fondat de Ponta, europarlamentarul Laurenţiu Rebega.
De asemenea, Victor Ponta a spus că săptămâna viitoare Pro România va depune o cererea pentru grup parlamentar: „Suntem 11 parlamentri şi vor mai veni”.
Fostul premier a mai spus că partidul va avea şi un candidat la alegerile prezidenţiale, despre care a spus că se afşă în sală, dar pe care nu l-a nominalizat.
„În zona de centru - centru-stanga nu exista niciun candidat, vom propune un candidat care să poată veni cu un program de ţară de centru-stânga. Este astăzi aici în sală”, a declarat Ponta. 
Pe toată durata evenimentului, în sală s-a aflat şi senatorul PSD Ecaterina Andronescu, care a plecat imediat după terminarea discursurilor.
„Noi credem că singura soluţie viabilă pentru viitor este mobilizarea energiilor pozitive din societate. Şi, mai ales, revenirea elitelor sociale şi profesionale în zona deciziei. Niciodată după ‘89 România nu a avut la butoane un asemenea festival al mediocrităţii, al inculturii şi al incapacităţii profesionale. După episodul decembrie ’89, România nu a mai ajuns la spectacolul odios al obedienţei necondiţionate faţă de lider sau de partid. Ca şi în ‘89, aceasta este calea spre dezastru şi suntem toţi vinovaţi dacă nu luptăm să o schimbăm. Toti însă ne dorim ca România să se dezvolte şi putem să contribuim la asta. Orice companie care investeşte în România. Orice persoană care plăteşte taxe. Orice profesor care educă sau orice medic care vindecă. Orice sindicat care îşi apără membrii şi orice ONG care luptă pentru schimbarea situaţiilor existente. Orice funcţionar care trebuie să fie eficient în serviciul public şi nu doar obedient faţă de partidul care guvernează”, a spus Ponta în discursul său, presărat cu atacuri şi ironii la adresa PSD.

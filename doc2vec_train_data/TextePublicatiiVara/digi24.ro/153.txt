Ceea ce vrea să facă PSD cu Pilonul 2, un fond privat, e nici mai mult, nici mai puțin decât o colectivizare a pensiilor, dovedind astfel că își continuă operațiunea de restaurație anticapitalistă și antioccidentală începută de când a venit la putere, spune jurnalistul Cristian Tudor Popescu. El a explicat la Digi24 cum atunci când s-a început colectivizarea, comuniștii duceau muncă de lămurire cu țăranii încercând să-i convingă că deși le iau pământurile, acestea rămân tot ale lor. Cam așa procedează și PSD atunci când justifică modificări la Pilonul 2 de pensii, a spus CTP, care, pentru a ilustra mai bine această idee, s-a folosit de o comparație plastică: adică dacă îmi tai eu scula și mi-o pun pe piept, rămâne tot a mea, dar sub altă formă! A precizat că denumește prin „sculă” sapă, greblă sau orice altă unealtă din gospodăria țăranului.
Cristian Tudor Popescu: Pilonul 2 de pensii este o marcă esențială a capitalismului. A lovi în Pilonul 2 de pensii înseamnă a lovi în dezvoltarea capitalistă a României. Înseamnă că nu mai dorim ca România să fie capitalistă, dorim să ne întoarcem la...om vedea ce, comunism reșapat, populism...
În SUA, fondurile private de pensii sunt motoare uriașe, ca cele de Boeing 747, ale economiei americane. Sunt mecanisme fundamentale ale unei dezvoltări capitaliste. Dacă vrei să desființezi Pilonul 2 de pensii, nu mai dorești un viitor capitalist pentru România.
Capitalism înseamnă capital, adică ce au oamenii acum în conturile lor, sunt banii lor. Și ce spune, de fapt, PSD-ul? Este o colectivizare aici, dar nu a agriculturii, ci a pensiilor. Pensiile sunt private astăzi, sunt individuale, nu-s pensii colective, nu ni le punem toți la un loc, fiecare cu ce-a muncit, se diferențiază de ceilalți și își ia banii individual partea lui, pe măsura cotizației respective.
Ce le spune, de fapt, dl. Dragnea, ce le spune doamna Vasilescu cotizanților la fondurile respective? Le spune așa: știți, noi luăm banii ăștia de la fondul pentru Pilonul 2 și-i trecem pe Pilonul 1. Îi trecem în Pilonul 1, dar ei rămân tot ai dvs. Dar sub altă formă.
Această explicație se dădea de către activiștii de partid comunist în teren, în timpul colectivizării agriculturii duceau muncă de convingere de la om la om cu țăranul și spuneau: bade, uite cum facem: ai matale pământul ăla din spatele luncii de acolo, îl luăm noi la Colectivă, e pământul matale, el rămâne tot al matale, dar îl băgăm în Colectivă și rămâne tot al matale, dar sub altă formă.
Și atunci, badele nostru s-a gândit și a spus așa: Aha, deci, cum ar veni, dacă îmi tai eu scula - folosesc un termen care cred că e sugestiv fără a fi...”
Cosmin Prelipceanu: Vă referiți la greblă, la sapă...
CTP: Așa, exact. Deci, dacă îmi tai eu scula și mi-o pun pe piept, rămâne tot a mea, dar sub altă formă!
Cam asta e filosofia acestor domni și doamne în legătură cu pensiile private, individuale, cu conturile, cu CA-PI-TA-LUL. Acești oameni sunt capitaliști. Cei care investesc în fondul privat sunt capitaliști. Banii ăștia nu stau acolo. Depinde foarte mult economia de funcționarea și de prosperitatea fondurilor private de pensii. Păi dacă nu faci nimic din punct de vedere capitalist, că despre asta este vorba: acest guvern, acești oameni care au ajuns la conducerea României din 2016 încoace nu vor să facă în România capitalism. Asta e: o propoziție, simplu! Restul sunt exemplificări. Totul, tot ce au întreprins până acum... spuneam acum un an, aici, în emisiunea: urmează cea mai mare operațiune de restaurație, cea mai mare restaurație anticapitalistă, etatistă, antioccidentală din istoria postdecembristă a României. Există emisiunea, există cuvintele:

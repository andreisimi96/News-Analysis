Câștigătoare a primelor două ediții a Turului Ciclist al Bihorului, echipa italiană Androni Sidermec domină și competiția din acest an. Cicliștii grupării peninsulare s-au impus în primele două etape și au luat astfel o opțiune serioasă pentru a-și adjudeca cel de-al trilea titlul consecutiv.
Dacă în prima etapă, derulată vineri, pe cel mai lung traseu, de 180 de kilometri, învingător a ieșit Matteo Malucelli, de la Androni Sidermec, sâmbătă dimineață colegul său de echipă, columbianul Ivan Sosa, a câștigat etapa la startul căreia s-au aliniat 103 rutieri. Pe locul secund a sosit Nicolae Tanovitchii, de la Team Novak, iar Alberto Giurato, de la Team Friulli, a închis podiumul.
După primele două runde, columbianul Ivan Sosa deține atât tricoul galben, de cel mai bun ciclist, cât și pe cel alb, de lider în clasamentul general pe puncte. În topul echipelor, Androni Sidermec se află pe primul loc, urmată de Mstina și Team Novak.
Turul ciclist al Bihorului se va încheia duminică. Startul ultimei etape s-a dat la ora 15, iar premierea are loc la ora 10:30, în Piaţa Unirii.
Redactor/imagini: Nicolae Mihalcea

Cluburi din 13 țări și-au trimis reprezentanții la Open-ul României la taekwon-do ITF, desfășurat în Arena „Antonio Alexe". Competiţia de clasa A a programat patru probe: lupte, tull, spargeri de forţă și tehnici speciale.
„Acest turneu va avea o importanţă majoră, pentru că în viitor se preconizează că aceste turnee de clasa A vor aduce puncte pentru calificare, pentru ceea ce înseamnă taekwon-do ITF la nivel mondial, pentru participarea la Jocurilor Olimpice", susţine Romeo Tulkos, vicepreşedintele Federaţiei Române de Sporturi Marţiale Coreene.
Competiţia la care au fost prezenţi vicepreşedinţii federaţiei mondiale şi europene de taekwon-do, a reprezentat un nou test pentru Oradea. Asta mai ales că nivelul celor două foruri de specialitate se discută tot mai mult despre o posibilă unificare.
„Acest rodaj este foarte important, pentru că în momentul în care se va oficializa aceste demers, noi la acel moment vom avea deja o experienţă destul de bogată în ceea ce priveşte organizarea acestui turneu", spune Romeo Tulkos.
Oradea a fost prezentă la start cu trei cluburi: King Do, Fight Club Gepard şi Royal. Sportivii gazdă au urcat pe podium la fiecare probă.
Reporter: Nicolae Mihalcea

Ion Țiriac este sfătuitorul din umbră al Simonei Halep, însă nu o vede pe sportiva din România drept favorită la câștigarea Roland Garros-ului.
Formula 1: Marele Premiu al Canadei e în acest weekend pe Digi Sport
Țiriac este de părere că până acum Halep a avut un parcurs ușor la open-ul francez, greul pentru ea de abia acum începând.
„Pentru Halep, de abia acum începe turneul greu pe partea ei. Dacă vrea să câştige acest titul, trebuie să le bată pe toate, indiferent de nume. Interesant e că la meciul cu Mertens, câştigat la pas cu 6-2, 6-1, ea a făcut de două, trei ori ce n-a făcut tot anul. Când a jucat o minge slabă, imediat s-a apropiat de teren şi a reacţionat foarte bine. Nu i-a pus aia nicio scurtă la care să nu ajungă. Halep e o jucătoare foarte diferită de toate celelalte. Dacă vrea să piardă în primul tur, pierde, dar dacă vrea, poate câştiga şi turneul! În cartea mea de adrese, Simona nu e favorită. E favorită numai când a spus ăla game, set, meci! Eu favoriţi din ăştia am văzut destui. Altfel, dacă mai face alt Grand Slam cadou, e altă treabă. Nemţoaica (n.r. - Kerber) văd că joacă destul de bine, dar atenţie că de pe partea cealaltă vin Şarapova şi Muguruza, sportive care au fost şi numărul 1 şi care au câştigat şi Grand Slam-uri. Dar, Halep are şanse de a câştiga aici şi chiar unele mari. Joacă pe zgură mai bine ca pe celelalte suprafeţe, dar e o mică treabă. Trebuie să câştige meciurile”, a spus Ion Țiriac.

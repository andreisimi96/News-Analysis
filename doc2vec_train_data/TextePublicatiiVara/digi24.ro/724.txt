Manda&colon; 6 milioane de români au fost interceptați
Manda&colon; 6 milioane de români au fost interceptați
Şase milioane de persoane ar fi fost interceptate de SRI în perioada 2004-2016. Declaraţia îi aparţine preşedintelui comisiei de control a activităţii SRI, Claudiu Manda. Acesta a mai precizat că, potrivit datelor pe care le deţine Comisia, în 2012, toți membrii Guvernului au fost interceptați cu mandate de siguranță națională.
„Restrângerea drepturilor și libertăților cetățenilor a fost făcută la scară largă, folosind în mod abuziv mandatele de securitate națională și cele de supraveghere tehnică. Totalul acestor acte de autorizare și supraveghere în 2005-2016 înseamnă 311.000 de mandate. În contextul în care pe un mandat de supraveghere putem să ne gândim că vorbim de o medie de 20 de persoane sau posturi interceptate, putem să gândim că au fost mai mult de 6 milioane de persoane interceptate”, a spus Claudiu Manda.
„Am fost sesizați la comisie că exista în 2012 aproape tot Guvernul monitorizat, interceptat și la nivel de Parlament se spunea de minimum 100 de parlamentari”, a adăugat el.

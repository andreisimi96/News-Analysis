O nouă gafă cu steaguri folosite greşit într-un cadru oficial a avut loc, de data această la Iaşi, au descoperit jurnaliștii Digi24.
Actualizare: Primăria Municipiului Iași a reacționat în urma acestor informații și a dat un drept la replică în care spune că organizator a fost Prefectura Județului Iași:
„În cadrul știrii este emisă afirmația falsă că „municipalitatea a pus pe masă, în fața diplomatului, un steag britanic care nu mai este din uz din 1801”. În fapt, întrevederea respectivă a fost organizată de către și la Instituția Prefectului – Județul Iași, care, ca atare, este în întregime responsabilă și de „gafa” la care materialul jurnalistic face referire.
Conducerea municipalității ieșene a avut și are o colaborare onestă cu Excelența Sa Paul Brummell și cu Ambasada Marii Britanii în România și nu dorește ca o astfel de reflectare distorsionată a faptelor să afecteze portofoliul și calitatea relațiilor internaționale ale Municipiului Iași.”
Citiți și Reacția lui Mihai Chirica după ce în fața ambasadorului britanic a apărut un steag scoz din uz în 1801
În timpul unei întrevederi dintre primarul Mihai Chirica şi ambasadorul Marii Britanii, Paul Brummel, în faţa diplomatului a fost așezat un steag britanic care nu mai este în uz din 1801.
Faţă de varianta corectă lipseşte crucea Sfântului Patrick, adică liniile roşii în diagonală. Acestea au fost adăugate acum mai bine de 200 de ani, când Irlanda s-a alăturat Angliei şi Scoţiei, în Regatul Unit.
Duminică, în timpul unei conferinţe de presă comune ţinute la Constanţa de premierii României şi Estoniei, drapelul ţării baltice fusese pus invers . Greşeală a fost corectată de şeful guvernului de la Tallinn.

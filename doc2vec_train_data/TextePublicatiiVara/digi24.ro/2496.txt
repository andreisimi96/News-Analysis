UPDATE 18.30. Pagina oficială de Facebook a primarului Capitalei, Gabriela Firea, este din nou inactivă.
Foto: Inquam Photos / Octav Ganea
UPDATE 17.53 - Pagina oficială de Facebook a primarului Capitalei, Gabriela Firea, a redevenit accesibilă, după ce a fost închisă pentru a doua oară în 24 de ore. În intervalul de circa 30 de minute în care pagina a fost închisă, au fost șteară postarea cu mesaje negative la adresa Gabrielei Firea, iar mesajul a fost postat din nou.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
UPDATE 17.20 - După ce în jurul orei 16.30, pagina oficială de Facebook a primarului Capitalei Gabriela Firea a redevenit accesibilă, acum aceasta nu mai este găsită din nou de motoarele de căutare ale Facebook. Pagina fusese invadată din nou de un val de mesaje negative la adresa Gabrielei Firea.
ȘTIREA INIȚIALĂ - Pagina oficială de Facebook a primarului Capitalei Gabriela Firea a fost redeschisă în această după-amiază. Pagina edilului nu a mai putut fi accesată de aseară, atunci când a fost invadată de un val de comentarii negative la adresa edilului Capitalei.
Ieri seară, Gabriela Firea a urcat pe scena montată pe Arena Națională odată cu Simona Halep, pentru a-i înmâna sportivei cheia orașului București, însă a fost întâmpinată cu ostilitate. În huiduielile mulțimii, Firea a felicitat-o pe Halep pentru performanța remarcabilă de la Paris, apoi a fugit de pe scenă. 
La scurt timp pe pagina oficială de Facebook a primarului a apăut un mesaj în care Gabriela Firea critica atitudinea persoanelor de pe Arena Națională. Mesajul a primit un val de comentarii negative. La scurt timp, pagina nu a mai putut fi accesată sau găsită de motoarele de căutare ale Facebook. 
Acum pagina de Facebook poate fi accesată din nou. Toate comentariile negative care au fost postate aseară pe pagina de Facebook a Gabrielei Firea au dispărut.
CITEȘTE ȘI:  Reacția Gabrielei Firea după ce a avut contul de Facebook închis timp de o zi
„Nicio faptă bună nu rămâne nepedepsită, spune o vorbă veche din popor! În mai puţin de 24 de ore, Primăria Capitalei a organizat un eveniment de ţinută, pe Arenă Naţională, în cadrul căruia marea noastră campioana Simona Halep să poată prezenta fanilor trofeul. A fost o mobilizare uriaşă! S-a lucrat frenetic minut de minut.  
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
De dimineaţă, însă, aparatul sorosist de propagandă, prin organele sale tributare de presă, a demarat acţiunea : compromiterea evenimentului. Cu tot felul de ştiri false şi comentarii răutăcioase. Nu a contat că umbresc momentul unic pentru Simona Halep. Nu a contat că, seara, martori au fost şi copii, la un festival al urii şi dezbinării. Când am declarat-o Cetăţean de onoare al Municipiului Bucureşti, mulţi au strâmbat din nas. Şi au comentat negativ. Acum, dacă nu o primeam aşa cum merită, ar fi spus că sunt aroganta şi că nu îmi fac datoria de primar general. În toate capitalele civilizate ale lumii, marii campioni sunt întâmpinaţi cu entuziasm de cetăţeni şi sunt recompensaţi prin intermediul autorităţilor de la acel moment : ministru, primar, preşedinte de federaţie etc. Nu există o altă cale civilizată prin care să ne arătăm respectul faţă de valorile noastre. Repet, dacă nu organizăm nimic şi nu ofeream Cheia Oraşului într-un cadru festiv, aveam să fiu certata că sunt nepăsătoare. Dacă mi-am făcut datoria de roman şi primar, nici aşa nu a fost bine... pentru unii. Echipe de cetăţeni cu venin au venit bine organizate, plasate strategic printre oameni decenţi, care au venit la un eveniment memorabil pentru Simona Halep.  
De dragul ei şi din respect pentru performanta sa uriaşă, puteau lăsa o jumătate de oră ură la poarta Arenei Naţionale. Acolo este despre sport, respect, valori, performanţă. Nu despre câţi bani primim de la ONG-uri dubioase, pentru a transforma Bucureştiul într-un oraş sub asediu. Slavă Domnului că cei mai mulţi sunt oameni civilizaţi, democraţi, cu respectul fiecăruia de a avea dreptul să nu fie de acord cu celălalt. În rest, şi mâine este o zi! Şi mâine e o zi de muncă! Şi mâine ne vom bucura că apare soarele, că suntem sănătoşi, că putem avea credinţă şi că putem ierta. Ai câştigat, continuă! Ai pierdut, continuă!”,  a scris Gabriela Firea, aseară, pe Facebook.

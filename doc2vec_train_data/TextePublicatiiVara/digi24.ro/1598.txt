Senatorul PSD Niculae Bădălău spune că participanții la mitingul PSD de sâmbătă vor fi îmbrăcați în alb, și nu în roșu, pentru a fi mai vizibili. El a declarat, de asemenea, că protestul va fi față de „instituțiile independente”.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
„Vin toate organizațiile din țară, este și un moment de sărbătoare pentru noi, că ne vedem cu toți colegii. Era chiar necesar să avem o asemenea întâlnire de o asemenea amplitudine și cred că lucrurile se vor desfășura normal și cred că trebuie să manifestăm împotriva abuzurilor și la ce se întâmplă.
Vorbim despre abuzurile din justiție, în general, în zona asta. Și în anumite instituții în care, chiar dacă se spune că noi avem Guvern și Parlament, e adevărat, este foarte clar că aceste instituții sunt independente sau între ghilimele independente și noi nu putem acționa acolo și ele trebuie reformate”, a declarat Niculae Bădălău.

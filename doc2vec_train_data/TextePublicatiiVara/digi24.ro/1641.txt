Fenomen ciudat pe DN 2F, în județul Vaslui. Șoseaua a fost invadată de mii de broaște, în apropierea barajului de la Pușcași.
Localnicii, uimiți, au declarat că niciodată nu s-au confruntat cu un asemenea fenomen.
În primă fază, broscuțele au invadat iarba din apropierea barajului. Mai apoi, au ajuns pe șosea.
Oamenii din zonă povestesc că bizarul fenomen s-a accentuat în urma unei ploi torențiale, urmate apoi de vânt puternic. Acum, localnicii sunt îngrijorați că micile creaturi le-ar putea intra în casă.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Primarul comunei, Neculai Ignat, citat de adevarul.ro , încearcă să-i liniștească: „Ăştia sunt broateci verzi din lac, care pot merge kilometri întregi, chiar şi până la Ivăneşti, în comuna învecinată. Din cauza căldurii, au ieşit la suprafaţă. Însă nu este un fenomen deosebit. Dispar de la sine. Vom lua legătura cu medicii veterinari, pentru a ne consulta”.
Adevarul.ro scrie că, potrivit specialiștilor,  broscuțele sunt luate pur și simplu pe sus de pe suprafața lacului și transportate de un vârtej într-o zonă apropiată.

Un elev din Maroc şi-a făcut apariţia în curtea liceului cu un măgar, după ce unul dintre profesori i-a spus: „Să vii cu măgarul de taică-tu'', potrivit mass-media locale care au difuzat un clip cu imaginile animalului, relatează vineri EFE, citată de Agerpres . 
Scandalul suscitat a fost atât de mare, încât a obligat Academia Regională de Învăţământ să reacţioneze şi să trimită o misiune de anchetă la centrul de învăţământ din Berrechid, o localitate din centrul ţării unde s-a produs incidentul.
Portalul lesite.info notează că Academia a concluzionat că a fost vorba de un act deliberat comis de un grup de elevi, cu complicitatea sau pasivitatea paznicului institutului, care „nu şi-a îndeplinit sarcinile de serviciu" şi care „va fi sancţionat în consecinţă".
Se pare că băiatul, care a aplicat cuvânt cu cuvânt ordinele profesorului, a pornit în căutarea primului măgar aflat în apropierea şcolii şi a acţionat fără ca tatăl lui să cunoască cele întâmplate.
Cel puţin până la difuzarea imaginilor pe reţelele de socializare, încheie mass-media locale.
Pe aceeași temă
Capcana autocra&tcedil;iei arabe

Deputatul PSD de Galați Nicolae Bacalbaşa a fost, miercuri, escortat de jandarmi până la metrou. Aceasta deoarece a fost înconjurat de protestatarii din Parcul Izvor, în momentul în care a ajuns în dreptul acestora.
Jandarmii, peste opt la număr, l-au flancat și dus pe social-democrat până la stația de metrou pentru a-i asigura paza. Pe drum, jandarmii au împins unii protestatari pentru a-și croi drum.
„Să vă fie rușine!”, „O să te pască revoluția”, „Ne-ați furat țara”, „Hoții”, i-au strigat protestatarii parlamentarului PSD.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Deputatul a fost interpelat și luni seara de protestatarii adunați în fața Palatului Parlamentului , după ce coaliția PSD-ALDE a adoptat, pe repede-înainte, Codul de procedură penală.
Parlamentarul PSD s-a remarcat și la finalul anului trecut când a vorbit în Parlament despre „banditismul” #rezist și despre „vipere” . „Ca să înțelegem ce se petrece aici în această clipă, dați-mi voie să omagiez clarviziunea și curajul din acest weekend al președintelui Statelor Unite, Donald Trump, care a dezvăluit rețeaua de păianjen internațională a banditismului numit #rezist (aplauze în sală - n.r.). Vedem aici zbaterile viperelor unui sistem ocult și ultimele bale sângeroase ale Monicăi Macovei și ale banditismului ei din Justiție. Fraților, vă felicit pentru curaj și clarviziune!”, a declarat, de la tribuna Camerei Deputaților, deputatul PSD.

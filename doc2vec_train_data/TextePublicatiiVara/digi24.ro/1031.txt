Organizatorii de la Roland Garros au anunțat ora la care va începe duelul dintre Simona Halep și belgianca Elise Mertens. Liderul WTA Simona Halep și jucătoarea aflată pe locul 16 în clasamentul mondial se întâlnesc luni, începând cu ora 12:00, scrie digisport.ro .
Baschet masculin, play-off, turul 3: CSU Oradea - Steaua (luni, 20:00, Digi Sport 2)
Dacă la precedentul meci, cel cu germanca Andreea Petkovic, Simona a fost trimisă tocmai pe terenul 18, duelul cu Mertens va avea loc pe Philippe Chatrier. Duelul dintre Halep și Mertens va fi primul al zilei de pe Arena Centrală de la Paris. Tot acolo sunt programate alte trei dueluri: Rafael Nadal - Maximilian Marterer, Serena Williams - Maria Sharapova și Marin Cilic - Fabio Fognini.
Simona Halep și Elise Mertens se vor întâlni pentru a doua oară. Prima confruntare a avut loc tot pe zgură, la Madrid, acolo unde jucătoarea noastră a obținut o victorie lejeră. Halep s-a impus în turul doi în fața belgiencei, în două seturi, 6-0, 6-3. Trebuie însă menționat că Mertens a acuzat atunci probleme de sănătate și a fost foarte aproape chiar să nu intre pe teren.
Sub privire managerului Virginia Ruzici şi ale mamei sale, Tania Halep, românca Simona Halep a făcut astăzi un antrenament intens alături de antrenorul său, Darren Cahill. Dacă numărul 1 mondial a părut foarte concentrată la ceea ce face şi a încercat să dea maximum, australianul a încercat să destindă atmosfera . A fost tot timpul cu zâmbetul pe buze, a făcut glume şi a lăudat-o pe Simona de câte ori a avut ocazia.Unul dintre exerciţiile pe care Simona a fost pusă să îl execute a fost lovirea unor recipiente aşezate pe colțurile terenului.
Transmisiuni Digi Sport:
Baschet masculin, finala (primul meci): CSU Oradea - Steaua (luni, 20:00, Digi Sport 2)
Fotbal, meci amical: Anglia - Costa Rica (joi, ora 22:00, Digi Sport 1)

Fotbal, meci amical: Spania - Elveţia (azi, ora 22:00, Digi Sport 2)
Unul dintre exerciţiile pe care Simona a fost pusă să îl execute a fost lovirea unor recipiente aşezate pe colturile terenului. Cel mai des, antrenorul Simonei a fost auzit cerându-i să lovească mingea puternic şi cât mai aproape de lina de fund. Iar în mai multe rânduri, Simona a nimerit „ţintele” aşezate pe colţurile terenului.
A fost şi un moment amuzant, când mingea a sărit din recipiente şi l-a lovit pe Darren „unde-i e greu voinicului”. „Ok, ok, nu-i problemă. Sunt bătrân, nu mai am nevoie”, a spus cu voce tare şi râzând antrenorul care în carieră a dus trei sportivi pe primul loc în lume: Agassi, Hewitt şi Simona Halep.
Simona Halep o va întâlni, luni, pe belgianca Elise Mertens (numărul 16 mondial) în optimile de finală de la Roland Garros. Este primul meci al zilei din optimile de finală și va începe la ora 12:00,  pe terenul principal, Philippe Chatrier.
Pe acelaşi teren se vor întâlni, în al treilea meci, americanca Serena Williams şi rusoaica Maria Şarapova.
Simona Halep și Elise Mertens se întâlnesc pentru a doua oară. Prima confruntare a avut loc tot pe zgură, la Madrid, acolo unde jucătoarea noastră a obținut o victorie lejeră. Halep s-a impus în turul doi în fața belgiencei, în două seturi, 6-0, 6-3. Trebuie însă menționat că Mertens a acuzat atunci probleme de sănătate și a fost foarte aproape chiar să nu intre pe teren, scrie digisport.ro .
Mertens a trecut în turul 3 de Daria Gavrilova (24 WTA), după un 6-3, 6-1 categoric, după numai 62 de minute de joc, în timp ce  Simona Halep a învins-o pe Andreea Petkovic tot în două seturi, 7-5, 6-0.

Compania Netflix a reacționat după ce Elena Udrea a afirmat, într-un interviu pentru Gazeta Sporturilor, că i s-a propus un serial despre ea, care ar fi transformat-o în milionară în dolari.
Foto: Inquam Photos / Octav Ganea
Contactată de paginademedia.ro , Netflix a răspus că;  „Nu avem cunoștință despre vreun proiect cu Elena Udrea” (n.r. - „We are not aware of any project with Elena Udrea”). 
„Am primit propunerea când eram în România, dar acum li se pare și mai interesant că sunt aici (n.r. - în Costa Rica)”, a spus Udrea într-un interviu pentru Gazeta Sporturilor.
„A venit o doamnă la mine de la Londra să discute. Mi s-a părut foarte interesant”, a mai spus Elena Udrea.
„E vorba și de bani? Bănuiesc că nu deveniți milionară din asta”, a întrebat Costin Ștucan, cel care i-a luat interviul fostului ministru.
Răspunsul Elenei Udrea: „Ba da! În dolari!”.

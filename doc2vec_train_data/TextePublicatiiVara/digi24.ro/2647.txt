Am vorbit la Vocile Banatului despre dezvoltare regională şi despre proiectele pe bani europeni implementate sau aşteptate în vestul ţării.
Am încercat să aflăm dacă avem proiecte, ce fel de proiecte avem, când sunt şanse ca ele să şi devină realitate, ce blocaje au apărut pe parcurs şi care e cheia pentru accelerarea investiţiilor.
Concluzia e că avem autorităţi locale relaxate, care nu se grăbesc cu proiectele, dar că în următorii ani ar trebui să asistăm la transformări importante în comunităţile locale, care ţin de transportul public, modernizarea drumurilor sau restaurarea patrimoniului. În zona publică, proiectele ar putea să înceapă efectiv în primăvara anului 2019, iar aceste estimări ar putea fi chiar optimiste.
Firmele, în schimb, sunt active când vine vorba de atragerea finanţărilor europene şi au multe oportunităţi.
Am discutat despre implementarea Programului Operaţional Regional cu Sorin Maxim, directorul Agenţiei de Dezvoltare Regională Vest.

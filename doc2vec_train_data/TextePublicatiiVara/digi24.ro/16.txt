Potop în Oman, ţară în care un ciclon puternic a ucis doi oameni şi a provocat pagube de proporţii. Ciclonul de categoria a doua a lovit sudul ţării cu viteze ale vântului de 170 de kilometri pe oră.
Valurile au ajuns la peste 10 metri înălţime, iar apa a pătruns pe uscat, acoperind zeci de maşini. Circulaţia a fost paralizată, în timp ce zece mii de oameni au fost evacuaţi din casele şi şcolile inundate.
65 de adăposturi au fost deschise pentru aceste persoane, care aşteaptă acum un semn din partea autorităţilor să se întoarcă la casele lor.
Ciclonul a lovit Omanul după ce a provocat pagube serioase în Yemen, unde a ucis 19 oameni şi a dus la evacuarea altor câteva mii.

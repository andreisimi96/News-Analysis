Liderul nord-coreean Kim Jong Un a ignorat trei întrebări strigate de reporteri cu privire la denuclearizare, relatează dpa, citată de  Agerpres.     
În timp ce mergea cu preşedintele american, Donald Trump, pe o pasarelă în hotelul Capella din Singapore, între întâlniri, Kim a fost întrebat de două ori „Preşedinte Kim, veţi denucleariza?'', dar el nu a răspuns.
A treia întrebare, „Dle Kim, veţi renunţa la armele nucleare'', de asemenea nu a primit răspuns.
Kim i-a ignorat pe reporterii care i-au pus întrebările. Acest lucru s-a întâmplat în timpul aceleiaşi comunicări în care Trump a spus că discuţiile celor doi lideri decurg excelent.
„Mulţi oameni vor crede că aceasta este un fel de fantezie ... dintr-un film de science fiction'', i-a spus, în schimb, Kim preşedintelui american, potrivit DPA.
Remarcile, făcute printr-un interpret, au avut loc la puţin timp după ce Trump şi Kim şi-au strâns mâna pentru prima dată marţi.

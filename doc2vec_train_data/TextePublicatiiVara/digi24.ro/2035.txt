Din toate regiunile ţării, membri şi simpatizanţi PSD s-au adunat sâmbătă seară în Piaţa Victoriei din Capitală. Social-democraţii au spus că aduc sute de mii de oameni în Bucureşti, în ceea ce ei sperau să fie cel mai mare miting făcut de un partid politic din 90 încoace. Numai că, în timp ce liderul PSD, Liviu Dragnea, vitupera în discursul său împotriva statului paralel și îi saluta pe „trimișii” acestuia în piață, pe clădirea Guvernul, în fața zecilor de mii de manifestanți a fost proiectat mesajul #REZIST, după cum arată fotografia de mai jos:
Foto: Inquam Photos / Octav Ganea
Foto: Inquam Photos/Octav Ganea
ACTUALIZARE 22:11 Mitingul PSD -ALDE se încheie cu intonarea imnului național. Oamenii încep să se disperseze.
Foto: Inquam Photos / Octav Ganea
ACTUALIZARE 21:34 Pe scenă urcă, în aclamațiile mulțimii și a sunetelor de vuvuzelă, președintele PSD Liviu Dragnea. 
Primele cuvinte - să o felicităm pe Simona Halep, ne-a adus o bucurie după 40 de ani. Este scandat numele sportivei.
Propaganda securistă vrea să ne facă să credem că suntem puțini. Meritați aplauze pentru că ați venit, le-a spus liderul PSD manifestanților.
Îi salut pe toți trimișii în piață ai statului paralel, civili sau nu, la ordin sau nu, spune Liviu Dragnea. 
„Vă salut cu respect, membri de partid, dar şi cei care nu sunt membri, dar au credinţă că vocea poporului trebuie auzită în afară propagandei securiste, care vrea să ne facă să credem că suntem puţini. V-aţi asumat cu demnitate dreptul la libertăţi şi democraţie, iar pentru asta meritaţi aplauzele tuturor. Îi salut, de asmenea, dar de data asta cu milă, pe toţi trimişii în Piaţă ai statului paralel. Civili sau nu, la ordin sau din curiozitate, va rog să îi salutaţi, suntem mulţi astăzi, mai mulţi decât se aşteptau cei care credeau, care ne insultau, dar ce să nu uite niciodata statul paralel este că noi suntem foarte mulţi, suntem voinţa populară exprimată de lege şi Constituţie”, a susţinut Liviu Dragnea în discursul său de la miting.
El a spus că statul paralel este "un sistem care foloseşte instituţiile statului într-un mod nelegitim şi paralel cu drepturile şi libertăţile”.
"Au trecut trei ani şi jumătate de când regimul Băsescu a plecat, dar instrumentele lui au rămas, dragii mei. Care sunt instrumentele? Procurorii corupţi au rămas, i-aţi văzut la televizor fabricând dosare, falsificând probe. Şefa DNA, aţi auzit-o cerând procurorilor capete mari, cerând să facă dosar premierului, a anchetat Guvernul doar pentru că guvernează. Aţi văzut umilind zeci de oaneni care au fost apoi achitaţi. Generalii au rămas, ei vorbesc astăzi prin gura opoziţiei. Ei acţionează prin reţeaua lor de probagandă securistă, prin ONG-uri finanţate ilegal. Jurnaliştii sub acoperire au rămas. Îi vedeţi cu batistute cu tot, îi citiţi, îi auziţi un fiecare zi minţind in ziarele şi televiziunile lor, dar fără să poată vreunul sa spună unui inspector fiscal din ce bani trăiesc. Magistraţii sub acoperire au rămas. Pe ei nu-i vedeţi, dar vă doresc din toată inima să nu ajungeţi să i cunoaşteţi A mai rămas obiceiul de a folosi serviciile secrete şi justiţia în scopuri politice, adică să-i pună preşedintelui la picioare capetele adversarilor politici", le-a spus liviu Dragnea oamenilor adunaţi în Piaţa Victoriei.
Liderul PSD a mai susţinut că au mai rămas şase milioane de români ascultaţi, au mai rămas protocoalele secrete şi protocoalele secrete între servicii şi parchete, între securitate şi curţile de justiţie, au mai rămas şantajul şi ameninţarea
Începe un discurs împotriva statului paralel, în care reia acuzații la adresa șefei DNA, a jurnaliștilor acoperiți, a generalilor care ar activa în partidele de opoziție, a președintelui Klaus Iohannis. „Staliniști și securiști vor să ne transforme într-un popor de denunțători”, acuză liderul PSD. „Toți suntem ținte ale statului paralel sau putem deveni ținte la un moment dat. Nu vă faceți iluzii. Toți puteți deveni ținte vii ale statului paralel” - este imaginea sumbră pe care Liviu Dragnea o prezintă în fața manifestanților. „Liviu Dragnea, nu ceda/Noi suntem de partea ta” îi răspund participanții la miting.
„Gata cu poliția politică. Ajunge!” proclamă Liviu Dragnea, după ce anterior îl atacase pe Klaus Iohannis care, susține el, ar fi câștigat procesele grație statului paralel. „Mai devreme sau mai târziu, vine și ziua libertății. Este inevitabil”, spune liderul PSD.
„Mi-a zis cineva că parcă am fi Brigăzile Albe. Fie și-așa. Noi luptăm pentru libertate și democrație”, arată Liviu Dragnea, după ce în fraza anterioară îi menționase pe „șobolani”.
Le-am cerut să nu mai incite la proteste, dar n-au vrut, așa că strada a rămas pentru ei singurul argument. Am hotărât să ieșim și noi. Dacă nu vor înțelege, dacă vor continua, vom veni din nou, și mai mulți și nu vom mai pleca, suntem hotărâți să mergem până la capăt! România s-a trezit din somnul cel de moarte. Așa să ne ajute D-zeu. Victorie!”, a încheiat Liviu Dragnea.
ACTUALIZARE 21:27 Viorica Dăncilă își începe discursul: Rezultatul votului românilor trebuie respectat. Abuzurile din justiție trebuie stopate, trebuie să închidem epoca urii și a dezbinării. Noi am mărit salariile românilor, ei au fost împotrivă și le-au tăiat când au fost la guvernare. Noi am mărit pensiile, ei s-au opus. Noi am început reforma în justiție. Cui folosește asaltul permanent împotriva Guvernului? Am fost acuzată de trădarea țării, mă aștept la orice din partea unor oameni lași. Au făcut totul ca noi să pierdem alegerile. Președintelui PSD Liviu Dragnea și președintelui ALDE Călin Popescu-Tăriceanu li s-au deschis dosare penale chiar înainte de a începe campania electorală. Nu vor să accepte că au pierdut, nu au onoare, le lipsesc convingerile democratice. Vom lupta pentru prosperitatea românilor, nu vom ceda în fața abuzurilor! Trebuie să-i aducem înapoi pe români, România nu are are nevoie de ură și dezbinare.
Vă mulțumesc și vă iubesc! a încheiat premierul, cu vocea ușor răgușită, în aclamațiile mulțimii.
ACTUALIZARE 21:20 Mitingul a început de aproape o oră jumătate și Liviu Dragnea încă nu a luat cuvântul. Pe scenă a urcat ministrul muncii, Lia Olguța Vasilescu, care se plânge și ea de statul paralel și de „acuzațiile absolut aiuritoare” care i s-au adus, de camerele instalate în dormitor și alte abuzuri. Uniți suntem mult mai puternici, statul adevărat este statul votat, a încheiat ea.
ACTUALIZARE 21:00 Călin Popescu-Tăriceanu denunță statul paralel, SRI-ul, pe Laura Codruța Kovesi care a devenit mai importantă decât Constituția. Prezintă un tablou sumbru, al oamenilor prigoniți de noua Securitate, care are doi părinți: Traian Băsescu (huiduieli) și Klaus Iohannis. Ei sunt responsabili pentru abuzuri, împreună cu cozile lor de topor care se numesc Kovesi și Coldea.
Vă promit că ascultarea telefoanelor va înceta!
Nu vreau răzbunare, spune însă președintele Senatului. 
ACTUALIZARE 20: 45 Pe scenă urcă Liviu Pleșoianu.
ACTUALIZARE 20:40 Gabriela Firea este prima dintre liderii PSD care urcă pe scenă și ia cuvântul. „Să de dăm o lecție”, a îndemnat ea, referindu-se la oponenții politici ai PSD-ALDE. Și a început să adreseze mulțimii o serie de întrebări retorice la care primea, pe rând, răspunsurile dorite: 
Ați venit de bunăvoie?

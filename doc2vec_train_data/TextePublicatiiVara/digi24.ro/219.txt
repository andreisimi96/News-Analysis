Un tânăr din Vaslui a fost trimis în judecată de procurori, fiind acuzat că a creat un prejudiciu CFR Călători de 8 lei. El a fost nevoit astfel să plătească cheltuielile de judecată, care au fost de 50 de ori mai mari decât prejudiciul creat.
Cosmin Samson, în vârstă de 21 de ani, a fost anchetat de procurorii Parchetului de pe lângă Tribunalul Vaslui şi trimis în judecată pentru comiterea a trei infracţiuni: înşelăciune, fals material în înscrisuri oficiale şi fals privind identitatea, potrivit Adevărul .
Tânărul s-a ales cu acuzaţii după ce a fost surprins circulând cu trenul de la Iaşi având un bilet cumpărat cu preţ redus, în baza carnetului de elev al prietenei sale, care era elevă la un liceu din Iaşi.
Cosmin a a plătit astfel 2,20 de lei pe bilet, în loc de 8 lei, prețul întreg al biletului.
În tren, când organele de control au observat că tânărul nu are are cartea de identitate la el, i-au solicitat acestuia să plătească contravaloarea biletului, însă Cosmin a refuzat.
„Având în vedere că inculpatul a refuzat să plătească preţul biletului, organele de control CFR au sesizat organele de poliţie TF”, se menţionează în actul prin care a fost sesizată instanţa.
Astfel a început lupta lui Cosmin, care a fost nevoit să achite, pe lângă cei 8 lei, cheltuielile de judecată în valoare de 400 de lei.
Incidentul a avut loc pe 5 iunie 2016, însă dosarul a fost soluţionat abia după doi ani.
În prezent, tânărul s-a stabilit în Danemarca unde s-a logodit cu tânăra căreia i-a folosit carnetul de elev.
Întreaga poveste o puteți citi aici .

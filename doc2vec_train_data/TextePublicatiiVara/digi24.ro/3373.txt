USR a afișat un banner pro Roșia Montană în plenul reunit al Parlamentului, la scurt timp după ce Viorica Dăncilă și-a început discursul legat de stadiul pregătirilor pentru preluarea preşedinţiei Consiliului Uniunii Europene de către România în primul semestru al anului 2019.
Pe respectivul banner era scris mesajul „Roșia Montană  - UNESCO”.
Un reprezentant al serviciului de pază i-a reproșează lui Cristian Ghinea că ce face „nu e serios”.
„Ce faceți dumneavoastră e rea intenție și lipsă de bun simț”, i-a spus acesta deputatului USR.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Guvernul ar fi stopat procedura de includere a localităţii Roşia Montană în patrimoniul UNESCO, cererea fiind făcută de Ministerul Culturii şi transmisă ambasadorului României la UNESCO prin intermediul Ministerului de Externe, potrivit G4Media.ro. Oprirea dosarului a fost decisă de Executiv fără dezbatere publică şi fără un anunţ prealabil.
Motivul ar fi faptul că România este în plin proces de arbitraj cu Gabriel Resources, acţionarul majoritar Roşia Montană Gold Corporation, care cere despăgubiri de 4,4 miliarde de dolari.
Decizia privind includerea Roşiei Montane ar fi urmat să fie luată de Comitetul Patrimoniului Mondial la cea de-a 42-a sesiune a acestuia, care va avea loc între 29 iunie şi 2 iulie la Manama, în Bahrain.
Ministerul Culturii a trimis pe 4 ianuarie 2017, la UNESCO, dosarul „Peisajul Cultural Minier Roşia Montană”, pentru înscrierea în Patrimoniul Mondial. În aceeaşi lună, Fondul Mondial al Monumentelor a publicat un articol despre situl istoric din zona localităţii, menţionând că depunerea dosarului pentru includerea pe lista UNESCO reprezintă un pas în direcţia protejării.

Circulaţia rutieră în zona Bisericii Sfântul Apostol Andrei din Oradea va fi închisă duminică, 10 iunie, timp de șase ore. Traficul va fi restricționat între orele 8 și 14, în perimetrul intersecției străzilor Sfântul Apostol Andrei și Aluminei.
Potrivit administrației locale, în acest interval de timp accesul autovehiculelor va fi interzis în perimetrul:
- str. Sf. Apostol Andrei, intersecție cu Str. Doinei, spre biserică;
- str. Dobreștilor, intersecție cu str. Sovata, spre biserică;
- str. Constantintin Brâncuși, intersecție cu str. Nicolae Bălcescu, spre biserică;
- Str. Aluminei, intersecție cu str. Carpați, spre biserică.
"Circulația va fi închisă la solicitarea Parohiei Ortodoxe Române „Sfântul Apostol Andrei”, în vederea oficierii ceremoniei de sfințire a bisericii", se arată într-un comunicat al Primăriei Oradea.
Comisia de circulaţie din cadrul Primăriei Oradea a mai aprobat şi închiderea totală a circulaţiei pe strada Menumorut, porțiunea cuprinsă între strada Doina și Piața Creangă, în perioada 5 - 6 iunie.
Restricţii vor fi şi pe strada Mihai Eminescu, între strada Menumorut și strada Gheorghe Lazăr, în perioada de 11 - 21 iunie. Traficul a fost oprit la solicitarea Companiei de Apă care efectuează lucrări de reabilitare a reţelelor.
Editor web: Adrian Laboş

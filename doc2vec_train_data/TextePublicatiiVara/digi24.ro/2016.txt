Zeci de mii de manifestanți s-au adunat, sâmbătă seara, în Piața Victoriei din Capitală, la mitingul organizat de PSD pentru susținerea guvernului. Din cauza fluxului mare de oameni, autoritățile au închis bulevardele principale din jurul Pieței Victoriei. Primele incidente nu au întâriziat să apară, după cum pare să arate momentul surprins de un fotograf. 
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
„Bulevardele din jurul Pieței Victoriei au fost închise circulației rutiere, o ocazie potrivită pentru un copil care a vrut să se plimbe cu trotineta. Un organizator al meetingului de susținere PSD-ALDE a fost deranjat de acel copil și l-a alungat bruscându-l fizic și insultându-l. La fel a pățit și colegul meu Mihai Petre care a fotografiat momentul de “luptă împotriva abuzurilor”, a scris pe Facebook Eli Driu, postând și câteva imagini surprinse de fotograful Mihai Petre. 
În poze, se vede cum un bărbat mai în vârstă bruschează un copil care se plimba cu trotineta pe bulevard, iar când observă că este fotografiat, lovește camera cu mâna. 
Din toate regiunile ţării, membri şi simpatizanţi PSD se adună sâmbătă seară în Piaţa Victoriei din Capitală . Social-demcoraţii spun că aduc sute de mii de oameni în Bucureşti, în ceea ce ei speră să fie cel mai mare miting făcut de un partid politic din 90 încoace.

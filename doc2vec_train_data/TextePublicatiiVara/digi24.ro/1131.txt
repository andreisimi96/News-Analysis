Preşedintele american Donald Trump a scris pe Twitter că are „dreptul absolut să se graţieze”, dar că „nu a făcut nimic greşit”, relatează The Associated Press, citată de News.ro.
Trump se apleacă în acest tweet asupra problemei dacă se poate graţia singur, în cazul în care procurorul special Robert Mueller stabileşte că s-a implicat în ancheta cu privire la amestecul Rusiei în alegerile din 2016.
Avocatul său Rudy Giuliani a sugerat, într-o serie de interviuri acordate duminică unor televiziuni americane, că Trump ar putea să aibă puterea să se graţieze singur, dar că ar fi neînţelept să o facă.
„Să se graţieze singur ar fi de negândit şi probabil va conduce la inculpare în vederea destituirii (impeachment) imediat”, a declarat Giuliani pentru emisiunea NBC „Meet the Press”.
„Aşa cum au declarat numeroşi jurişti, eu am dreptul absolut să mă GRAŢIEZ singur, dar de ce aş face-o, când nu am făcut nimic rău?”, a scris Trump pe Twitter.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
„Numirea procurorului special este total NECONSTITUŢIONALĂ! În pofida acestui lucru, facem jocul pentru că eu, spre deosebire de democraţi, nu am făcut nimic rău!”, a scris el mai târziu.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Giuliani a făcut declaraţiile de duminică în contextul în care Casa Albă îşi consolidează apărarea şi atacă tot mai dur ancheta rusă.
El a subliniat că echipa de avocaţi a preşedintelui va lupta împotriva oricărui efort de a-l obliga pe Trump să depună mărturie în faţa unui mare juriu.

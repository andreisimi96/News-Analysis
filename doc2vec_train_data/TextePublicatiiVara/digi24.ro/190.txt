Numele grele ale fotbalului românesc au făcut spectacol la Oradea, în meciurile din cadrul galei „Uniți pentru Mihai Neșu”.
La 44 de ani, Adi Ilie a demonstrat că încă nu și-a pierdut gustul golului - atacantul care făcea furori la Valencia a marcat de cinci ori pentru Generația de Aur.
Andrei Cristea i-a făcut concurență Cobrei. Dupa ce i-a interzis titlul lui Dică în Liga 1, atacantul ieșenilor a deschis seria golurilor dintr-o pasă superbă a antrenorului de la FCSB.
Chiar dacă nu a marcat, Gică Hagi a fost cel mai aclamat jucător la Oradea. Regele și-a răsplatit fanii cu câteva faze de efect.
La spectacol a contribuit și fiul Regelui - Ianis Hagi a fost aproape de golul turneului.
Mijlocașul Viitorului nu s-a lăsat până nu a înscris. Ianis și-a trecut numele în dreptul ultimelor două goluri ale triunghiularului „Uniți pentru Neșu”, câștigat de Generația de Aur .

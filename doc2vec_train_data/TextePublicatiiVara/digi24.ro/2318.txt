Moment inedit pus la cale de Poliția Română, care a oprit în trafic mașina în care Simona Halep a plecat de la aeroport. 
20:00, Digi Sport 1: Azi, Simona Halep se întâlneşte cu suporterii pe Arena Naţională, festivitate transmisă în direct în emisiunea Fotbal Club
„Avem o rugăminte. Pentru domnișoara din spate. Felicitări în primul rând. Anul acesta am decis sa te sancționam pentru că ai depășit viteza legala la Paris. La rever, nu la serviciu. Te-am surprins cu 172 de km/h. Noi acum puncte nu-ți mai dam, că ai destule puncte la Paris”, a spus polițistul care a oprit-o în trafic.
Alături de el se afla și campioana la scrimă Loredana Dinu, care i-a oferit Simonei Halep un buchet de flori.
„Felicitari! Am stat cu sufeltul la gura. Și abia acum înțeleg cum e să privești un campion la televizor”, i-a spus și Loredana Dinu.

FC U Craiova, echipa aflată sub patronajul lui Adrian Mititelu, ar putea să nu mai dispute ultima etapă din play-off-ul Ligii a 4-a Dolj, care urma să aibă loc pe terenul celor de la Jiul Podari. 
Foto: Inquam Photos / Octav Ganea
UPDATE. În urma apariției informațiilor din presă, Jiul Podari s-ar fi răzgândit, iar meciul ar putea avea loc mâine. În schimb, pe site-ul oficial al FC U Craiova încă apare comunicatul potrivit căruia partida nu se va disputa (print screen mai jos). 
“Echipa Jiul Podari a introdus astăzi (ieri) la AJF Dolj o cerere prin care arată că este în imposibilitatea să organizeze partidă de acasă dintre Jiul Podari și FC U Craiova, motiv pentru care meciul se va câștiga la masa verde.  Cu această ocazie anunțăm suporterii noștrii că următoarea partidă va fi la Cornesti pe 16 iunie la orele 18.00, meciul țur din barajul de promovare în Liga a 3-a.
Am rugămintea, nu numai eu, ci și clubul și echipa, să ne însoțiți în număr cât mai mare la Cornești, pentru a reuși și a tranșa calificarea în Liga a 3-a încă din meciul tur”, scrisese pe Facebook Marcel Iancu, Președintele Clubului FC U Craiova.
Pe mitingcujapca.ro , site-ul creat de grupul civic Geeks for Democracy, pentru raportarea abuzurilor, există un mesaj în care este semnalat faptul că echipa de fotbal trebuie să participe la miting: „În urmă cu 2 zile jucătorii echipei Podari au fost anunțați de către antrenor și primar că în data de 9 iunie nu vor disputa meciul cu echipa FC Universitatea Craiova. În ciuda comunicatului asociației județene de fotbal cu privire la data și ora disputării etapei de fotbal, aceștia (primarul și antrenorul) ne-au comunicat: nu stăm într-un comunicat cu privire la data și ora disputării partidei! Putem să jucăm și duminică și dacă nu...nu jucăm! Trebuie să fim alături de ceilalți participanți la miting. O să fim în jur de 50 de mii de oameni care vom pleca din Dolj”.

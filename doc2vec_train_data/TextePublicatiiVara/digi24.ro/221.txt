Vreme la extreme în ultimele zile. Rupere de nori la Târgu Jiu, unde ploaia torenţială a paralizat, duminică după-amiază, circulaţia în mai multe cartiere din oraş.
Canalizarea nu a făcut faţă cantităţii mari de precipitaţii. Maşinile au înaintat cu greu prin apă, iar străzile s-au transformat în adevărate lacuri, în mai puțin de 30 de minute cât a plouat.
Sunt unii, însă, care au încercat să profite din plin de apa de pe străzi. Fără să le pese de necazul celorlalţi şoferi, mai mulţi tineri din Târgu Jiu au umflat o saltea pneumatică pe care au legat-o de o maşină, care i-a tras apoi prin şuvoaiele de apă de pe carosabil.
Dacă aţi fost martorii unui eveniment care ar putea deveni o ştire puteţi lua legătura cu noi pe WhatsApp, la numărul 0771.100.304. Vă rugăm să precizaţi numele şi locul din care le transmiteţi .

Casa părintească a portarului naţionalei Mexicului, Guillermo Ochoa, a fost spartă, vineri, de hoţi, informează news.ro, care citează AFP.
Formula 1: Cursa de la Silverstone e în direct la Digi Sport 1 (duminică, ora 16:00)
Hoţii au profitat de faptul că nu era nimeni în locuinţă şi au furat mai multe lucruri de valoare, a anunţat poliţia mexicană.
„Porţile erau deschise, seifurile au fost forţate şi lipseau diverse obiecte de valoare”, a afirmat un reprezentant al poliţiei, care nu a precizat dacă părinţii portarului sunt în Mexic sau sunt în străinătate.
Ochoa, 32 de ani, coleg cu Răzvan Marin la Standard Liege, este unul dintre cei mai buni jucători mexicani de la Cupa Mondială din Rusia. El a avut 17 intervenţii reuşite în faza grupelor, cele mai multe ale unui portar.
Mexicul va evolua, luni, al Samara, cu Brazilia, în optimile de finală ale competiţiei.

E alertă într-o localitate din sudul Bihorului, după ce un bărbat de 60 de ani a dispărut și nu se mai știe nimic despre el de aproape 24 de ore. Pompierii și polițiștii îl caută pe localnicul din Tăut despre care se știe că ieri a plecat la pescuit pe Crișul Negru.
ACTUALIZARE: Poliţia a făcut publice datele bărbatului dispărut în timp ce se afla la pescuit, pe Crişul Negru. Aurel Ursuţ are 1,70 metri înălţime,  90 kilograme, faţă rotundă, ten deschis, ochi căprui, păr cărunt, tuns scurt, fără semne particulare. Îmbrăcămintea pe care o purta a fost găsită pe malul Crișului Negru, în localitatea de domiciliu. Sub îmbrăcăminte, purta un costum de baie negru cu alb și roșu.
Pentru că nu s-a întors, soția lui a alertat autoritățile. Nu este exclusă ipoteza ca bărbatul să fi căzut în râu, motiv pentru care pompierii folosesc o barcă pneumatică pentru a verifica albia Crișului.
La rândul lor, polițiștii verifică împrejurările în care a dispărut bărbatul.
foto: Sorin Ioan Pui
Imagini din timpul căutărilor ne-au fost trimise de Sorin Ioan Pui. Dacă sunteți martorii unui eveniment care poate deveni o știre, ne puteți trimite informații și imagini pe pagina noastră de Facebook sau pe adresa de e-mail stiri.oradea@digi24.ro.
Editor web: Adrian Laboș

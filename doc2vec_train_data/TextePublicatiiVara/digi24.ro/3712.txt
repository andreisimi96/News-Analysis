Un ganster a reușit o evadare imposibilă dintr-o închisoare din apropiere de Paris, au anunțat autoritățile franceze, citate de BBC News.
VIDEO. Momentul în care gangsterul din Paris a evadat cu elicopterul
Redoine Faid a scăpat din spatele gratiilor după ce trei complici înarmați au aterizat cu elicopterul în curtea penitenciarului. Faid, în vârstă de 46 de ani, a fost condamnat la 25 de ani de închisoare, pentru un jaf armat eșuat, în timpul căruia un polițist a fost ucis.
Aceasta este a doua evadare a gangsterului. În 2013, el a evadat după ce a luat ostatici patru gardieni, pe care i-a folosit drept scut uman, și a distrus mai multe uși.
În 2009, Redoine Faid a scris o carte despre experiența sa din copilărie, când a crescut în suburbiile rău-famate ale Parisului. El susținea atunci câ s-a lăsat de activități ilegale, însă un an mai târziu a fost încarcerat pentru jaf.
Faid și complicii săi au fugit cu elicopterul fără să rănească pe nimeni. Ulterior, ei au incendiat aparatul de zbor, care a fost descoperit de polițiști abandonat în provincia Bourget.

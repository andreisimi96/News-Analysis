Miliardarul rus Roman Abramovici, patronul clubului britanic de fotbal Chelsea, a emigrat în Israel, a anunțat Ministerul de Interne din această țară.
Roman Abramovici / Foto: Guliver/Getty Images
În vârstă de 51 de ani, Abramovici a ajuns pe aeroportul Ben Gurion luni, când a și primit o carte de identitate, potrivit unei legi care le facilitează evreilor întorși din străinătate obținerea cetățeniei israeliene, informează presa locală.
Cu o avere estimată la 12,5 miliarde de dolari, patronul lui Chelsea a devenit astfel cel mai bogat om din Israel. El va locui în Tel Aviv, într-un fost hotel cumpărat de la actrița Gal Gadot. Timp de 10 ani, va beneficia de scutiri de taxe și nu va trebui să își declare sursele de venit.
Viza sa de investitor în Marea Britanie a expirat recent , iar cererea de prelungire depusă de oligarhul rus nu a fost aprobată.
Nu e clar încă motivul acestei amânări, dar ea vine în contextul în care tot mai mulţi oficiali britanici cer impunerea de sancţiuni miliardarilor ruşi care au afaceri în Regat. Asta după ce un fost spion rus a fost otrăvit în Marea Britanie.

Kate Spade a fost găsită moartă , marți, în apartamentul său din New York. Cunoscutul designer în vârstă de 55 de ani s-ar fi spânzurat, spun autoritățile, care au găsit și un bilet de adio lăsat de Spade.
Potrivit TMZ, lângă trupul neînsuflețit al lui Kate Spade se afla un bilet de adio adresat fiicei sale de 13 ani, Frances Beatrix Spade.
„Bea - te-am iubit întotdeauna. Nu este vina ta. Întreabă-l pe tati!” - ar fi scris designerul.
Spade a fost găsită de către menajera sa, în jurul orei 10:20.
„Am găsit un bilet pe pat. Conținutul acestui vilet, precum și starea în care se afla apartamentul și comentariile martorilor ne fac să credem că este vorba despre o sinucidere”, a declarat Dermot Shea, șeful poliției din New York.
Kate Spade s-a remarcat în anii 1990 datorită unei linii de genţi. Compania pe care a fondat-o în 1993 alături de soţul ei, Kate Spade New York, a deţinut 140 de magazine în Statele Unite şi peste 175, în alte ţări.
În 2007, ea a părăsit brandul, iar în 2016 a anunţat că şi-a schimbat numele din Spade în Valentine.
Anul trecut, Coach a cumpărat Kate Spade pentru 2,4 miliarde de dolari.

"Călin Popescu-Tăriceanu folosește instituții oficiale ale statului român pentru a face politica infractorilor", acuză europarlamentarul Siegfried Mureşan, într-o postare pe Facebook pe care o încheie cerând demisia lui şefului Senatului.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
"Este un lucru să aberezi despre statul paralel în propriul partid, dar să spui asemenea lucruri grave reprezentând România în fața președinților senatelor europene înseamnă că aduci prejudicii țării tale în mod deliberat doar pentru a face pe placul prietenilor certați cu legea. România este membră UE și NATO, nu are nimic în comun cu România comunistă a anilor '50 așa cum minte Tăriceanu; Dragnea nu este Iuliu Maniu, ci doar un infractor.
De aceea, pentru aceste declarații, Tăriceanu trebuie să își dea demisia din a doua funcție în stat", scrie europarlamentarul liberal Siegfried Mureşan, pe pagina sa de Facebook.

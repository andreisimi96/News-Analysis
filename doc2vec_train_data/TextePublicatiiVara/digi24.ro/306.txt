Mamoudou Gassama, bărbatul din Mali fără documente care a salvat un copil atârnat la balcon în Paris , va primit cetățenia franceză și va fi angajat ca pompier, a anunțat președintele Emmanuel Macron.
A l’Elysée, Emmanuel Macron félicite Mamoudou Gassama https://t.co/udsOtETtKi pic.twitter.com/vIyEaNbhRV
— Paris Match (@ParisMatch) 28 mai 2018
Mamoudou Gassama, supranumit „Spiderman”, a devenit celebru în Franța după ce s-a cățărat, sâmbătă, pe un bloc, la etajul patru, pentru a salva un copil atârnat de balcon.
Tânărul, în vârstă de 22 de ani, este migrant din Mali și locuia ilegal în Paris.
Mamoudou Gassama s-a întâlnit luni cu președintele Franței, Emannuel Macron, care i-a oferit cetățenia franceză, dar și un loc de muncă ca pompier. Tânărul a primit, de asemenea, și o medalie de curaj de la Macron, informează BBC .
Purtând blugi şi o cămaşă cu mâneca scurtă, Mamoudou Gassama a vorbit luni dimineaţa, timp de câteva minute cu şeful statului în faţa camerelor, după care întâlnirea a continuat în privat.
La invitaţia preşedintelui, tânărul a povestit circumstanţele actului său de curaj.
„Bravo”, a lansat Emmanuel Macron, potrivit News.ro.
„Această faptă de un imens curaj, credincioasă valorilor solidarităţii Republicii noastre, trebuie să-i deschidă uşile comunităţii noastre naţionale”, a scris duminică seara, pe Twitter, un purtător de cuvânt al Guvernului, Benjamin Griveaux
„Nu m-aş fi gândit că într-o zi mă voi întâlni cu preşedintele Republicii franceze. Muncesc la Paris, trec adesea pe lângă Elysée, dar nu m-aş fi gândit vreodată că voi intra în Elysée", a declarat el emoţionat la BFMTV Diaby Gassama, fratele salvatorului, precizând că acesta, sosit în septembrie 2017, ”trăieşte într-un cămin şi este o situaţie foarte gravă”.
Într-un comunicat transmis duminică seara, SOS Racisme cere „ministrului de Interne să regularizeze situaţia domnului Gassama, care a dat dovadă de un curaj pe cât de rar, pe atât de admirabil”.
Mamoudou Gassama a escaladat etajele inferioare ale unui bloc pentru a salva copilul, sub privirile martorilor care au urmărit scena cu sufletul la gură. Într-un final, tânărul l-a ridicat pe copil în siguranţă, în aplauzele celor de jos.

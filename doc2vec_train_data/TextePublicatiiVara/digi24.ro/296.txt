După scandalul în care a fost implicat fostul tenismen Ilie Năstase, care s-a urcat băut la volan și a fost reținut de polițiști, Ministerul Afacerilor Interne a publicat un răspuns la întrebarea unui șofer care a vrut să știe dacă poate consuma trei beri fără să pățească nimic.
FOTO: Facebook MAI
„Întrebare primită pe Facebook MAI- "Este adevărat că pot să beau 3 beri fără să pățesc nimic? Am înțeles că la fiolă iese 0,05!"
1. Din punctul nostru de vedere puteți să beți câte beri vreți, atât timp cât nu conduceți după, deși consumul excesiv de alcool dăunează grav sănătății!
2. Alcoolemia este stabilită de etilotest și nu este identică pentru toată lumea la aceeași cantitate de alcool consumată!
3. Dacă totuși vreți să conduceți, vă recomandăm berea fără alcool...este mai bine și pentru dumneavoastră și pentru participanții la trafic, dar și pentru noi!”, a scris MAI. 
Pe aceeași temă

O mamă din Melbourne a pornit o veritabilă investigație pe rețelele de socializare, după ce a găsit un mesaj tulburător într-o carte de povești cumpărată recent dintr-un anticariat pentru fiica ei.
Foto: Facebook/ Natalie Coleman
Natalie Coleman a cumpărat luna trecută pentru fiica sa Leni un exemplar din 5-Minute Princess Stories, editată de Disney, neștiind că avea să se trezească în mijlocul unei povești de viață cu indiciile unei posibile drame.
În carte, Natalie a găsit un bilet în care se afla mesajul unui tată către fiul său.
„Dragul Alexis, dacă vei primi acest bilet din altă mână, este pentru că, din nefericire, circumstanțele au devenit multe prea dureroase pentru a ți-l putea înmâna chiar eu. Trebuie să știi că te-am iubit mereu din toată inima. Ai fost primul meu gând în fiecare dimineață și ultimul meu gând în fiecare noapte. Cu dragoste, tata”, scrie în biletul descoperit de femeie.
Natalie a postat pe Facebook biletul și pe alte rețele de socialziare în speranța că va putea să îl găsească pe Alexis.
„Mesajul îmi sfâșie pur și simplu sufletul”, a declarat femeia, citatăm  News.com.au.
Herald Sun scrie că angajații anticariatului nu au datele necesare ca să poată înainta pe firul provenienței acestei cărți, ca să descopere dacă a trecut prin mai multe mâini până să fie pusă la vânzare pe raftul magazinului.

Premierul României, Viorica Dăncilă, a afirmat în ședința de Guvern că se pregătește preluarea Președinției României, de la 1 ianuarie 2019. Premierul vorbea însă despre faptul că România va prelua președinția Consiliului European la începutul anului viitor. Gafa premierului nu a trecut însă neobservată. 
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Referindu-se la rezultatele vizitei din Portugalia, Viorica Dăncilă a spus că a purtat discuții cu omologul său despre preluarea președinției României de la 1 ianuarie 2019... în loc de "preluarea președinției Consiliului Uniunii Europene".
Premierul Viorica Dăncilă s-a aflat miercuri şi joi într-o vizită oficială în Portugalia, unde a avut o întâlnire cu prim-ministrul portughez Antonio Costa şi cu preşedintele Marcelo Rebelo de Sousa.
Potrivit Executivului, vizita premierului Viorica Dăncilă a avut ca scop "consolidarea cooperării bilaterale dintre România şi Republica Portugheză, cu accent pe relaţiile economice, în vederea exploatării potenţialului comercial şi investiţional, precum şi în domeniul apărării şi al politicilor de securitate".
"Cu această ocazie va avea loc inaugurarea unor noi cadre de cooperare în domeniile precum: cercetare fundamentală şi inovare, sănătate publică şi medicină, cooperare academică", mai spune Guvernul, precizând că o componentă semnificativă a agendei de discuţii va viza cooperarea în plan european, inclusiv în perspectiva preluării de către România a Preşedinţiei Consiliului Uniunii Europene în 2019.

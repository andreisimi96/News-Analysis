Un bărbat s-a înecat în staţiunea Eforie Nord. Marea a fost agitată în ultimele zile, iar valurile aveau şi doi metri înălţime.
Două persoane au fost recuperate din apele mării, însă în ciuda manevrelor de resuscitate, un bărbat a murit.
După câteva zeci de minute cadrele medicale au fost nevoite să declare decesul. Bărbatul avea 43 de ani şi era din Bucureşti.
Trupul neînsufleţit va fi dus la morgă pentru efectuarea necropsiei.
Cel de-al doilea bărbat a fost dus la spitalul din Constanța și se află în afara oricărui pericol.
Zona în care s-a produs acest incident este una fără salvamar, de altfel toate plajele din Eforie Nord și Eforie Sud nu au salvamar în acest moment pentru că nu a fost încă încheiat un contract în acest sens.
Pe litoral, în ultimele zile marea a fost agitată şi au fost valuri, iar din acest motiv mai multe persoane care s-au aventurat în apă au fost în pericol de înec în mai multe staţiuni.
Este a doua persoană care a murit înecată pe litoralul românesc sezonul acesta. În urmă cu aproape două săptămâni, u n militar în vȃrstă de 24 de ani din judeţul Argeş s-a înecat în mare, la Constanţa.

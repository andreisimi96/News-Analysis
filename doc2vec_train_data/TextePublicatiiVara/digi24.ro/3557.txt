Liderul PSD Liviu Dragnea și premierul Viorica Dăncilă au fost huiduiți și flancați de protestatarii furioși pe modificările votate în Parlament la codurile de procedură penală. La ieșirea lui Liviu Dragnea, oamenii au început să strige: „Demisia, demisia”, „Cuib de hoți și de mafioți” și „Rușine”.
Protestatari #Rezist pe holurile Parlamentului, în timpul discursului lui Dăncilă. Mesajele afișate
Președintele Camerei Deputaților nu a vrut să răspundă la întrebările jurnaliștilor și a numit protestul un „circ”. Dragnea a mers țintă spre biroul său, după ce participase la discursul susținut de premierul Dăncilă în plenul reunit al Parlamentului pe tena stadiului pregătirilor pentru președinția Consiliului Uniunii Europene, de la 1 ianuarie 2019.
Liviu Dragnea: Nu fac declarații în astfel de condiții.
Reporter: Ați fost foarte absent la codurile penale. 
Liviu Dragnea: D-aia protestează?
Reporter: Ar putea fi un motiv. Oamenii se bat aici. Uitați-vă la ce se ajunge.
Liviu Dragnea: Tu ti-ai facut datoria, ai intrebat. Circul asta? Voi așa vreți să faceți presă? Dacă la voi în studio vin asemenea oameni mai faceți emisiuni? Faceți cu cei de la USR.
Citește și ”Iohannis se pregătește pentru ce e mai rău. Joacă la totul sau nimic.”
Jurnalistul Cristi Citre a postat pe pagina sa de Facebook un clip în care se vede cum deputații PSD care îl însoțeau pe Liviu Dragnea i-au împins și bruscat pe jurnaliștii și cameramanii care încercau să obțină declarații de la șeful PSD. 
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Singurul care a vorbit cu protestatarii a fost ministrul de Externe, Teodor Meleşcanu, care a fost întrebat dacă este vinovat de împiedicarea oamenilor să voteze în diaspora la alegerile prezidenţiale din 2014, el replicând: ”Eu sunt de vină şi pentru Războiul de independenţă”.
”În orice ţară civilizată ar trebui să vină să îi ia cu dubele”, a spus secretarul general al PSD, Marian Neacşu, la intrarea în biroul lui Dragnea.
“Încă nu i-au luat pe ăştia de aici?”, a spus Carmen Dan la ieşirea din sala de plen.
Unsprezece protestatari Rezist se află pe holul de la plenul reunit al Parlamentului încă din timpul discursului premierului Viorica Dăncilă şi strigă ”Justiţie, nu corupţie!”, ”Cuib de hoţi şi de mafioţi”, ”Dragnea nu uita, asta nu e ţara ta”. În acelaşi timp, şi în faţa Parlamentului, în Parcul Izvor, au început să se adune protestatari, iar în boxe se aude ”Imnul golanilor” din iunie 1990.

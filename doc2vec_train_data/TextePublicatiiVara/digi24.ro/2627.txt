Ministrul Rovana Plumb a solicitat o întâlnire de lucru cu reprezentanții serviciilor de consultanță ai CE, pentru urgentarea aprobării proiectelor majore. Primirea aprobărilor este greoaie, acuză Plumb.
Noi vinovați în dosarul fondurilor europene absorbite cu întârziere de către România și a proiectelor de infrastructură derulate cu întârziere. Ar fi vorba de firmele de consultanță angajate de către Comisia Europeană pentru a superviza proiectele înaintate de România Comisiei Europene pentru finanțare.
Într-o postare pe un sit de socializare ministrul informează că marți a avut loc o întâlnire de lucru cu reprezentanții JASPERS pentru o analiză privind stadiul dezvoltării portofoliului de proiecte de apă și infrastructură rutieră.
JASPERS este entitatea CE care expertizează proiectul de realizare a autostrăzii Pitești-Sibiu.În urmă cu un an JASPERS a atenționat partea română că proiectul avea numeroase problem, printer care, spre exemplu, și amplasarea picioarelor unui pod al autostrăzii în albia unui râu sau in imediata vecinătate a unei localități.
JASPERS (Joint Assistance to Support Projects in European Regions) este un parteneriat de asistență tehnică între Comisia Europeană, BEI și BERD ce acordă asistență tehnică țărilor beneficiare de fonduri europene pentru pregătirea proiectelor majore, finanțate din Fondul European de Dezvoltare Regională și Fondul de Coeziune.
Întâlnirea a fost solicitată de ministrul Rovana Plumb ca urmare a unor semnale venite din partea unor beneficiari de fonduri europene privind necesitatea unei îmbunătățiri a colaborării cu aceste servicii de consultanță.
”În context, doamna Plumb și-a exprimat îngrijorarea cu privire la întârzierile apărute în ultimii ani și la procesul greoi de aprobare a proiectelor, solicitând partenerilor fluidizarea și urgentarea acestui proces. În prezența domnului Antonio Almagro, director JASPERS, a fost agreată o modalitate de accelerare a pregătirii proiectelor, care va fi monitorizată permanent”, mai spune Plumb pe situl de socializare.

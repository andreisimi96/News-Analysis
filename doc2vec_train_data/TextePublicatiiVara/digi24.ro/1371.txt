Adrian Alexandrov, iubitul Elenei Udrea, va pleca în Costa Rica, pentru a-i fi alături fostului ministru. Elena Udrea a fost condamnată definitiv , marți, la 6 ani de închisoare cu executare, în dosarul Gala Bute.
Citește și:  Prima reacție a lui Rudel Obreja după condamnarea la 5 ani de închisoare
„Nu e cel mai bun moment să vorbesc acum. Mă duc cât pot de repede. Nu o pot lăsa singură în aceste momente”, a declarat Adrian Alexandrov, iubitul Elenei Udrea, pentru Viva.
Adrian Alexandrov se află la Bucureşti, în timp ce Elena Udrea şi-a aflat sentinţa în Costa Rica, unde se află de câteva luni şi unde a solicitat statut de refugiat politic.
„Multumesc tuturor celor care ați crezut și credeți în dreptatea mea, tuturor celor care m-ați susținut, mă susțineți, v-ați rugat și vă rugați pentru mine! 
Mulțumesc presei care a dus și duce o luptă mai aprigă și mai determinată pentru adevăr și oprirea abuzurilor din România, decât o duc aleșii poporului, cei care ar avea obligația să o facă. 
Sistemul încă există și funcționează, Protocoalele și culoarele din justiție sunt în continuare eficiente, sunt încă judecători și procurori care execută ordinele și comenzile generalilor SRI. 
Până decid ce voi face în continuare, va rog să acceptați că nu voi face nicio declarație. Doamne, ajută tuturor!”, a transmis Elena Udrea, după ce a aflat sentința. 

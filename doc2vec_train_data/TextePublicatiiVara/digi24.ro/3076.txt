Fostul Palat al Finanțelor, o clădire impozantă din centrul Oradei, lãsată ani la rând în paragină, ar putea deveni sediul Consiliului Județean Bihor. Propunerea consilierilor PNL a fost agreată de conducerea administrației județene, iar acum sunt căutate surse de finanțare pentru refacerea imobilului. Acesta ar putea găzdui și instituțiile subordonate CJ Bihor.
Ridicatã într-un singur an, la sfârșitul secolului al XIX-lea, impozanta clãdire de pe Strada Republicii a fost închiriatã inițial de statul maghiar care i-a dat destinația de Palat al Finanțelor. Dupã primul rãzboi mondial a revenit statului român, iar din anii '50 a adãpostit cabinete medicale.
Dupã procese întinse pe durata a 14 ani, în 2016 Consiliul Județean a câștigat clãdirea ajunsã într-o stare avansatã de degradare. Inițial s-a discutat despre o vânzare a construcției, dar consilierii liberali au propus ca imobilul sã devinã sediul Consiliului Județean.
"Fosta clădire a policlinicii din Oradea, aflată într-o stare avansată de degradare, ar putea fi transformată în sediu administrativ pentru instituțiile subordonate din Consiliul Județean Bihor, asta dacă se vor găsi bani pentru reabilitarea ei", a relatat Anca Deac, jurnalist Digi24 Oradea.
"Căutăm finanțare și, dacă este clădirea respectivă reabilitată, atunci putem discuta ce anume facem cu clădirile și ce fel de activitate se va desfășura acolo", spune Jozsef Szabo, administratorul public al județului Bihor.
Pe lângã administrația județeanã, în clãdire ar urma sã se mutã și instituțiile aflate în subordinea CJ Bihor.
"Am cerut să ni se spună exact câte și pe ce sume sunt unele instituții din subordinea Consiliului Județean. E adevărat, e normal dacă deții niște spații, ca și stat, ca și instituție, ca și Consiliu Județean, de ce să nu stea instituțiile subordonate în acea clădire", se întreabă Sebastian Lascu, consilier județean PNL.
Mai mult, Consiliul Județean deține spații pe care le-a închiriat la prețuri sub cele plătite pentru spațiile în care funcționează instituțiile din subordinea sa.
"Plățile chiriilor plătite de către noi sunt la o anumită valoare care s-a negociat sau am reușit să le restrângem la un anumit preț, dar oricum sunt mai ridicate decât chiria pe care o primim noi de la anumite entități unde ei stau în chirie", a precizat Sandor Pasztor, președintele CJ Bihor.
Clădirea a fost evaluată în urmă cu mai mulți ani la două milioane de euro.
Reporter: Anca Deac
Operator: Florin Lucuța

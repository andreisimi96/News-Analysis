Mo Salah, cel mai important jucător al lui Liverpool, a părăsit terenul în lacrimi,  în finala Ligii, cu Real , din cauza unei accidentări și după câteva ore a primit o altă veste rea: ar putea rata Mondialul de luna viitoare, informează Digi Sport .
Cu 44 de goluri în actuala stagiune, în toate competiţiile, Salah era marea speranţă a "cormoranilor" pentru o nouă noapte magică, după Istanbul 2005.
Din păcate pentru englezi, Salah a fost nevoit să fie schimbat în minutul 31, după un fault comis de căpitanul "galacticilor", Sergio Ramos. Acesta l-a prins de braţ şi a căzut ulterior peste umărul vârfului lui Liverpool.
BBC a anunțat la câteva ore după încheierea finalei Champions League, scor 3-1 pentru Real Madrid, că accidentarea lui Mohamed Salah este gravă și acesta ar putea rata Mondialul din Rusia.
Și Klopp a confirmat că problemele egipteanului sunt extrem de serioase.
„Este în pericol (n.r.prezența la CM2018). E de necrezut ce s-a întâmplat. Are probleme grave la umăr, a mers la spital. Dacă ar fi putut să continue, fiți sigur că ar fi făcut-o. Dar nu arată deloc bine, va trebui să își facă o radiografie, să vedem exact ce este”, a punctat tehnicianul german.

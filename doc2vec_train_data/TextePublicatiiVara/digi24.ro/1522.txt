Unele lucruri par că nu se vor schimba niciodată. De exemplu, obsesia şi practicile PSD de a parazita instrumentele democraţiei, precum ideea de protest. Sau, la pachet, metodele de mobilizare a oamenilor simpli în beneficiul unui pumn de politicieni.
Foto: INQUAM_Octav Ganea
Organizarea mitingului PSD de sâmbătă seară, ora 20.00, aduce mai degrabă cu stilul consacrat în Epoca de Aur de atotputernicul PCR, când ”sprijinul” popular era atent regizat, canalizat şi utilizat la fiecare 1 mai, 23 august sau cine ştie ce sesiune din ciclul „lupta pentru pace”, când Iubitul Conducător trebuia să demonstreze, ţării şi lumii, că poporul îi e alături.
În ultimele zile, relatări mass-media şi de pe reţelele sociale au pus în lumină modul în care social-democraţii se pregătesc pentru mitingul de sâmbătă, în esenţă nefiind vorba de altceva decât de utilizarea infrastructurii politice şi instituţionale pe care o controlează în teritoriu.
Context în care, grupul civic „Geeks for Democracy” a creat o platformă online menită să îi încurajeze pe cetățenii din țară care sunt sau se simt constrânși să participe la mitingul organizat de PSD să povestească despre aceste abuzuri. După cum se poate constata, iniţiativa pare să aibă deja un real succes printre „beneficiari” .
După ce iniţial fusese adusă în discuţie o manifestaţie de sprijin pentru familia tradiţională , în cele din urmă va fi "un miting organizat împotriva abuzurilor care se întâmplă în România de mult timp, faptul că democraţia şi statul de drept sunt afectate de câţiva ani în România. Facem acest miting pentru a arăta că suntem decişi să mergem până la capăt” (cf. Liviu Dragnea).
Context în care, ne-am mobilizat şi noi şi am contactat câteva primării din ţară pentru a lua pulsul pregătirilor în curs. Având în vedere interesul public, demersul jurnalistic a fost unul incognito, edilii crezând că discută cu cineva de la partid, de pildă, cu un membru de la cabinetul secretarului general Neacşu. Care Neacşu? Nici ei n-au întrebat, nici noi n-am detaliat. Deşi, trebuie spus asta, unii dintre interlocutori au manifestat o uşoară suspiciune. Doar unii.
Printre interlocutori, şi unii dintre cei ale căror nume se regăsesc pe platforma mitingcujapca.ro , dar şi unul al cărui fiu a fost condamnat în 2017 la închisoare cu executare.
Mai jos, dialogurile...
"Nu acuma cu familia, s-a terminat cu familia"
Marius Niţescu, primarul localităţii Floreşti-Stoeneşti, judeţul Giurgiu
- Bună dimineaţa, domn' primar Niţescu! De la biroul secretarului general Neacşu, de la Bucureşti, vă sun.
- Facem un tur de orizont în ţară. Cum stăm pentru sâmbătă? Nu mă interesează detalii, dar să ştiu...
- Da, da, da, da! Da, da! Adică, uite chiar acum măd duc la Giurgiu să primim mai multe informaţii.
- (De) ce informaţii aveţi nevoie?
- Nu, noi avem o şedinţă la nivel de judeţ. Aţi înţeles? Da? Deci eu aşa ştiu, de sâmbătă seară... sperăm că o să fie bine, da?
- În ogradă ce aveţi? Pe câţi mizaţi, câţi oameni?
- O sută, o sută şi ceva.
- O sută şi ceva? Din oraş, da?
- Cu ce veniţi? Cum veniţi?
- Am un autocar şi încă unul. Unul de vreo 30 de locuri şi unul de 60 plus nişte maşini.
- Oamenii vin şi cu maşini personale?
- Da, da, da.
- Sunt din primărie sau aţi găsit şi pe lângă?
- Nuuu, pe lângă, pe lângă!
- Din primărie nu vine nimeni?
- Ba da, ba da, cum...! Am şi din primărie.
- Cam câţi, aşa? 10-20 vin, bănuiesc.
- Da, da. Aproximativ 10, că nu pot să iau fete. Iau băieţii şi au şi familiile celorlalte (neclar – n.r.)
- Păi fetele ce au? Vin la Bucureşti...
- Vin, vin şi ele. Vin şi ele, o parte din ele.
- Şi din ce zonă sunt, din primărie sau din instituţiile de lângă? Cum aţi vorbit cu ei? Adică sunt de încredere, da?
- Da, da, da, da.
- Fără discuţii, că aţi văzut, a mai apărut prin presă, mai una-alta şi nu e...
- Da, nu... eu n-am treabă cu asta. Adică eu nu fac obligatoriu. Nu, cine vrea să vină. Nu pot să oblig eu pe cineva, nu. Facem ca totul să fie în regulă, adică sunt un om care încearcă să facă treaba cât mai ok, adică fără să oblig oameni.
- Şi ce le-aţi zis? Ştiu pentru ce vin să protesteze, da?
- Da, bineînţeles.
- Pentru ce vin să protesteze?
- Împotriva neregulilor din justiţie.
- Am înţeles, bine. Pentru familie? Să nu le confundăm acuma, să ştie oamenii clar.
- Da, da. Nu acuma cu familia, s-a terminat cu familia.
- Am înţeles. Bine, ne vedem sâmbătă!
Ştefan Şilochi, primarul localităţii Târgu Ocna, judeţul Bacău
Întâi răspunde secretara. Femeia face imediat legătura, când i se transmite că apelul e de la Bucureşti, de la biroul secretarului general Neacşu, de la partid, în legătură cu organizarea pentru mitingul de sâmbătă. Edilul Şilochi răspunde, însă cu unele rezerve din cauza faptului că discuţia e prin telefon. De menţionat că fiul primarului din Târgu Ocna a fost condamnat definitv anul trecut la 3 ani şi 4 luni de închisoare , într-un dosar DIICOT privind infracţiuni cu utilaje de construcție. 
- Câteva elemente legate de pregătire, pentru sâmbătă... dacă sunteţi în grafic, dacă aveţi probleme deosebite. Nu mă interesează detalii încă.
- Nu, nu. Ce probleme să avem?
- Dacă sunteţi în grafic cu ce v-aţi propus, cu ce avem de făcut sâmbătă.
- Dar cine sunteţi dumneavoastră?
- De la Bucureşti, de la partid, biroul secretarului general Neacşu.
- E totul în regulă sau sunt probleme?
- Nu avem probleme.
- Vine lume? Mizaţi pe nişte oameni, sper, bănuiesc.
- Da, da, ne organizăm.
- Deci e în regulă, aveţi cu ce veni, aveţi pe cine miza, ştie lumea pentru ce vine, da?
- Bine, am înţeles, da.
- Da sau nu?
- Păi eu nu pot să vă răspund dumneavoastră, nu vă ştiu... noi ne organizăm aici, avem şefii noştri. E o problemă mai internă, aşa.
- Deci e în regulă, da?
- Da, în regulă, ştim ce avem de făcut, da.
- Am înţeles.
- Nu pot să discut pe telefon.
- Am înţeles, dar nu avem timp de aia facem şi prin telefon, că să venim până acolo...
- Ştiu, am înţeles, dar nu trebuie să veniţi că noi avem şefii noştri.
- Ştiu, dar facem şi de la Bucureşti un tur de orizont pentru că trebuie să fim siguri că e totul în regulă.
- Da, da, da.
Vlăduţ Marin, primarul localităţii Bîrza, judeţul Olt
- Facem un tur de orizont rapid, dacă sunt probleme deosebite pentru pregătirea pentru sâmbătă.
- Nu, nu.
- Aveţi cu ce veni, pe cine miza?
- Da, da.
- Cine vine, cam câţi să notez aici?
- Păi 50.
- De la dumneavoastră mă interesează.
- De unde sunt oamenii, cine sunt? Sunt de încredere, din primărie?
- Nu, nu, din afară, din comună, din comună.
- Au ajutoare sociale sau nu?
- Da, membri de partid da.
- Cu ce vin?
- Cu maşinile şi cu microbuzul.
- Îşi plătesc ei tot sau aveţi cu ce?
- Fiecare îşi plăteşte.
- Ştiu pentru ce să vină, da? Să nu fie confuzie de mesaj.
- Da, da.
- Pentru ce li s-a zis să vină? Pentru c-a fost povestea cu familia, la început, acum este altceva.
- Pentru abuzuri.
- Da, dar fără familie, da?
- Fără familie.
"Da, o să vină cu un microbuz cu oamenii lui"
Alexandru Zar, primarul localităţii Goleşti, judeţul Vrancea
- Bună dimineaţa, domnu' primar, de la biroul secretarului general Neacşu, de la Bucureşti, vă sun. Fac un tur de orizont în ţară să văd dacă sunt probleme deosebite pentru sâmbătă.
- Aveţi oameni, trimiteţi oameni, sunteţi în regulă cu graficul? Mai sunt trei zile.
- Ce să vă pot spune, ne vedem de treaba noastră aici.
- Adică? Veniţi la miting? Vine cineva la miting din zonă?
- Viceprimarul se ocupă cu problema asta.
- Domnul Boştinaru, da...
- Da, o să vină cu un microbuz cu oamenii lui.
- Oamenii lui? De unde? Adică din sat, comună, de unde?
- Membri, membri de partid.
- Din primărie nu luaţi pe nimeni? Nu vine nimeni?
- De unde?
- Păi ce să caute? Doamne fereşte...
- O sută de oameni?

Jaf la o benzinărie din Lugoj. Trei tineri au reuşit să fure 157.000 de lei, dar au fost prinşi de poliţişti la scurt timp. Potrivit anchetatorilor, totul a fost pus la cale de un angajat al benzinăriei. 
Suspecții au fost aduși la audieri și reținuți pentru 24 de ore și, dacă vor fi găsiți vinovați, ei riscă până la 5 ani de pușcărie.
Totul s-a întâmplat duminică noaptea. Se pare că doi tineri cu vârste cuprinse între 20 și 24 de ani au fost ajutați de un angajat al benzinăriei.
Casierul a lăsat ușa din spate deschisă pentru ca suspecții să poata intra în stație. Ba mai mult se pare că acesta le-ar fi spus și codul de le seif.
Unul dintre tineri a intrat cu cagulă pe pe cap în benzinărie de unde a luat 157.000 de lei. După câteva minute cei trei s-au făcut nevăzuți.
Jaful a fost anunțat a doua zi de un angajat care a sunat la 112. Poliția a venit la fața locului, iar cu ajutorul camerelor de supraveghere suspecții au fost identificați și reținuți, iar banii au fost recuperați parțial.

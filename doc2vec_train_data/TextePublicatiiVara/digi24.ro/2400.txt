Momentul de la luni seara, pe Arena Națională, când primarul Capitalei, Gabriela Firea, a fost huiduită de oamenii prezenți la ceremonia în care Simona Halep a prezentat trofeul câștigat la Roland Garros, a amintit de un alt moment similar, care a avut-o însă protagonistă pe Elena Udrea.
VIDEO. Reacţia Simonei Halep, când oamenii au început să huiduie pe Arena Naţională
În 2012, Elena Udrea, pe atunci ministrul Dezvoltării Regionale și Turismului, s-a aflat la meciul lui Lucian Bute, organizat în cadrul Galei Bute. După victoria obținută contra lui Jean Paul Mendy, Lucian Bute le-a mulțumit românilor prezenți la eveniment, dar și Elenei Udrea, moment în care publicul a început să huiduie copios.
Întrebată cum i s-a părut reacția oamenilor la auzul numelui său, Elena Udrea a răspuns scurt: „Nicio faptă bună nu rămâne nepedepsită”.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Aceeași reacție a avut-o aseară și Gabriela Firea, care a scris pe Facebook că „nicio faptă bună nu rămâne nepedepsită” , apoi a aruncat vina pe „aparatul sorosist de propagandă”. În urma avanlanșei de comentarii critice, primarul Capitalei și-a închis pagina de Facebook.

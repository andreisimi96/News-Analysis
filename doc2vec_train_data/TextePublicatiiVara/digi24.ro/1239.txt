În cursul apariţiilor sale publice, liderul nord-coreean Kim Jong Un are obiceiul să afişeze o expresie sumbră: s-a văzut şi în fotografia făcută în 31 mai la Phenian, care îl arată pe liderul nord-coreean strângând mâna ministrului de externe Serghei Lavrov, informează France 24, citat de Agerpres . 
Fotografia nu reda fără îndoială suficient imaginea unei vizite diplomatice reuşite pentru canalul de televiziune public Rossia 1.
Prin urmare, postul tv a decis să-l retuşeze pe Kim Jong Un, prin intermediul Photoshop, şi să-i adauge un mic surâs dictatorului nord-coreean, aflat alături de şeful diplomaţiei ruse.
Ţinând cont de acoperirea mediatică a vizitei lui Serghei Lavrov, părea destul de probabil că şiretlicul va fi descoperit. Decizia Rossia 1 este de altfel cu atât mai bizară, cu cât alte fotografii de la întâlnirea Kim-Lavrov îi arată pe cei doi zâmbind.
Această vizită a lui Serghei Lavrov la Phenian intervine înainte de summitul preconizat în data de 12 iunie între Donald Trump şi Kim Jong Un, la Singapore. Acest summit este destinat să iniţieze un proces de pace între cele două Corei, pe de o parte, şi între Coreea de Nord şi SUA, pe de altă parte.
Kim Jong Un este un client obişnuit al retuşărilor foto: într-un articol din iunie 2017 din The Independent, experţi americani au relevat că fotografiile oficiale erau retuşate la nivelul urechilor, pentru a-l face pe liderul nord-coreean "mai frumos". 
Fotpografia originală cu Kim Jong-un și Sergei Lavrov

Deşi fotbalul ligii a doua a intrat în vacanţa de vară, Luceafărul Oradea îşi face deja programul pregătirilor pentru viitoarea ediţie de campionat. Locul în care va fi efectuat stagiul centralizat de pregătire urmează să fie ales între Băile Felix sau Austria.
Deocamdată au fost stabiliţi câţiva dintre adversarii din meciurile amicale.
„Avem un număr de cinci jocuri şi avem două date libere, pe 18 iulie şi 21 iulie. Avem perfectat cu U Cluj, în deplasare, cu ASU Poli, acasă, şi cu Unirea Tăşnad, înainte de începerea campionatului", a enumerat Cristian Lupuţ, antrenorul Luceafărului Oradea.
În ceea ce priveşte lotul, până în acest moment Luceafărul nu s-a despărţit de niciun jucător. Asta chiar dacă şapte din componenţii formaţiei au ajuns la final de contract.
„- Sigur că vor fi plecări, sigur vor fi şi veniri. Încă nu am avut o discuţie (...) faţă în faţă cu conducerea clubului; am avut o discuţie telefonică.
„Despre jucători, de veniri, de plecări, nume, nimic conret deocamdată.
-Sunteţi în tatonări?
-Suntem în tatonări şi la veniri, şi la plecări", spune Lupuţ.
Prima etapă a noii ediţii de campionat în Liga a doua este programată pe 4 august.
Reporter: Nicolae Mihalcea

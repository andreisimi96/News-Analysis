Nadia Comăneci a sosit, sâmbătă, la Paris, pentru a o susţine pe Simona Halep în finala de la Roland Garros, subliniind că a fost impresionată de meciul numărului 1 mondial cu Garbine Muguruza şi speră ca aceasta să repete evoluţia şi în finala cu Sloane Stephens.
Formula 1: Marele Premiu al Canadei e duminică, de la ora 21:00, în direct pe Digi Sport 2
„Am reuşit să fac rost de bilet şi am venit de la Chicago. Nu am vrut să pierd această finală, am fost alături de ea şi anul trecut. Are o şansă reală să câştige acest trofeu şi cred că toată lumea din România e alături de ea. Trebuie să joace aşa cum ştie, ea ştie ce are de făcut, m-a impresionat meciul cu Muguruza, a fost extrem de determinată, cred că şi azi va fi la fel de determinată”, a declarat Nadia Comăneci la Pro TV.
Simona Halep joacă, astăzi, de la ora 16:00, pentru un prim titlu de Grand Slam, la Roland Garros , după ce se află pentru a patra oară în finală la un turneu de asemenea anvergură, a doua din acest an, după Australian Open. Indiferent de rezultatul meciului din finala de la Roland Garros cu Sloane Stephens (SUA), Halep îşi va păstra locul I WTA şi în ierarhia ce va fi publicată luni.

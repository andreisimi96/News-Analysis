Moneda europeană a atins aproape 4,64 lei, la cel mai mare nivel din ultimele trei săptămâni. Dolarul american, la rândul lui, a înregistrat cel mai mare nivel din iulie 2017.
Banca Naţională a României (BNR) a anunţat marţi un curs de referinţă de 4,6397 lei/euro, în creştere cu 0,24% faţă de nivelul atins vineri, cel mai mare nivel din 10 mai. Dolarul a ajuns la 4,0284 lei, cel mai ridicat nivel din iulie 2017, potrivit News.ro .
Consiliul de Administraţie al BNR a anunţat, în 7 mai, creşterea ratei dobânzii de politică monetară de la 2,25% la 2,50% pe an.
Vineri, euro a crescut la 4,6288 lei. Marţi, euro a atins valoarea de 4,6397, cel mai mare nivel din 10 mai, când a fost tot 4,6397 lei. Dolarul american, cotat indirect în piaţa românească prin raportare la paritatea euro/dolar, s-a apreciat de la 3,9524 lei la 4,0284 lei. Acesta este cel mai mare nivel din 6 iulie 2017, când a fost 4,0365 lei.
Cursul francului elveţian a crescut de la 3,9799 lei la 4,0430 lei. Acesta este cel mai mare nivel din 2 martie, când a fost 4,0451 lei. Preţul gramului de aur a crescut de la 165,7899 lei la 169,0228 lei. Acesta este cel mai mare nivel din 26 aprilie 2017, când a fost 169,2055 lei.
Pe aceeași temă

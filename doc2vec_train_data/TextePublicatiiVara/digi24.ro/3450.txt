Sunt şcoli în care niciun candidat la Evaluarea Naţională nu a reuşit să ia note de trecere. Un exemplu vine din Craiova, unde unii elevi nici măcar nu au venit la examen, pentru că ştiau că nu au nicio şansă să promoveze.
Patru școli din județul Dolj au înregistrat promovabilitate zero la Evaluarea Națională, dintre care două se află în Craiova: Școala Profesională Specială și Școala Anton Pann.
La Școala Anton Pann din Craiova s-au înscris inițial 54 de elevi, dintre care s-au prezentat ulterior la probele scrise numai 5 elevi de clasa a VIII-a. Dintre aceștia nu a reușit niciunul să ia note de trecere.
La nivelul județului Dolj au fost cele mai multe medii de 10 din regiunea Olteniei, și anume 23, însă la capitolul promovabilitate cel mai bine au stat județele Vâlcea, Gorj și Olt unde rata de promovabilitate a atins aproape 75%.

Un pod de cale ferată s-a prăbușit în râul Tărlung, aflat sub cod roșu de inundații, în zona comunei Budila din județul Brașov, fiind afectată linia Brașov - Întorsura Buzăului.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Podul este situat între stațiile Hărman și Budila. Între Brașov și Întorsura Buzăului sunt 36 km și zilnic circulă șase trenuri pe sens, operate de Regio Călători. 
Potrivit Inspectoratului General pentru Situaţii de Urgenţă (IGSU), podul de cale ferată din comuna Budila, judeţul Braşov s-a prăbuşit în râul Tărlung din cauza viiturii produse în zonă. A fost afectată linia Braşov – Întorsura Buzăului, însă nu sunt trenuri blocate pe această rută, precizează reprezentanţii instituţiei.
CFR Infrastructură informează că podul se află pe secţia CF neinteroperabilă Hărman – Întorsura Buzăului, care este administrată de un operator privat. Potrivit CFR, circulaţia trenurilor pe această rută a fost închisă de la ora 16.10.

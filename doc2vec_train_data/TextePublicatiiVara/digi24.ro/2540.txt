ACTUALIZARE. Luarea de ostatici s-a terminat cu bine. Victimele au fost eliberate, iar agresorul arestat.
Doi oameni au fost ţinuţi ostatici timp de cinci ore într-un imobil din centrul Parisului.  Suspectul a pătruns în clădire, a stropit una dintre victime cu benzină, după care s-a refugiat cu prizonierii într-un apartament, unde funcţiona sediul unei firme. Răpitorul a anunţat că are o bombă la el şi că o va detona, dacă nu e pus în legătură cu ambasada Iranului, fără să spună însă ce treabă are cu diplomaţii. 
Trupele speciale încearcă să rezolve cu bine o luare de ostatici din centrul Parisului. Un bărbat a luat trei prizonieri printre care şi o femeie însărcinată, într-o clădire din arondismentul 10.
Răpitorul a anunţat că are o bombă la el şi că o va detona dacă dacă nu este pus în legătură cu ambasada Iranului, fără să spună însă ce treabă are cu diplomaţii.
Reporterii francezi au informaţii că unul dintre ostatici este rănit şi că altul a fost eliberat în urmă cu puţin timp.

Echipa Croaţiei s-a calificat în sferturile de finală ale Cupei Mondiale de fotbal din Rusia, după ce a învins formaţia Danemarcei cu scorul de 3-2 la loviturile de departajare, 1-1 (1-1, 1-1) după prelungiri, duminică seara, la Nijnîi Novgorod, în optimile de finală.
Formula 1: Cursa de la Silverstone e în direct la Digi Sport 1 (duminică, ora 16:00)
Portarii Danijel Subasici şi Kasper Schmeichel au fost cei care s-au remarcat la acest meci, primul apărând trei lovituri de departajare, iar danezul două şi un penalti.
La finalul prelungirilor, scorul era 1-1. Mathias Jorgensen a deschis scorul pentru Danemarca în minutul 1, iar trei minute mai târziu, Mario Mandzukici a egalat pentru croaţi.
În minutul 116, Kasper Schmeichel a apărat un penalti executat de Luka Modrici, lovitură acordată pentru un fault al lui Jorgensen la Rebici.
La loviturile de departajare, pentru Croaţia au marcat Kramarici, Modrici şi Rakitici. Au ratat Badelj şi Pivarici.
Pentru Danemarca au marcat Kjaer şi Krohn-Dehli. Au ratat Eriksen, Schone şi N. Jorgensen.
Subasici a egalat recordul portughezului Ricardo, de trei lovituri de departajare apărate la un meci, care a fost stabilit la un meci al Portugaliei cu Anglia, în 2006.
Croaţia: Subasici - Vrsaljko, Lovren, Vida, Strinici (Pivarici ’81) - Rakitici, Brozovici - Rebici, Modrici, Perisici (Kramarici ’97) – Mandzukici (Badelj ‘108). Selecţioner: Zlatko Dalic
Danemarca: Schmeichel - Kjaer, Christensen (Schone ’46), M. Jorgensen - Dalsgaard, Eriksen, Delaney (Krohn-Dehli ’98), Knudsen - Poulsen, Cornelius (Jorgensen ’66), Braithwaite (Sisto ‘106). Selecţioner: Age Hareide
Meciul a fost arbitrat de argentinianul Nestor Pitana.
În sferturile de finală, Croaţia va întâlni echipa Rusiei, în data de 7 iulie, la Soci. Rusia a trecut în optimi de Spania, scor 5-4 în urma loviturilor de departajare.
Surse: Agerpres, news.ro.

Devlet Bahceli, liderul Partidului Acțiunii Naționaliste (MHP), principalul aliat al președintelui Recep Tayyip Erdogan, a transmis Greciei că Ciprul va fi mereu „turcesc”.
Declarația politicianului de la Ankara a venit în replică la criticile formulate de Atena pe seama unui clip de campanie al MHP, în care Cipru este prezentat ca teritoriu al Turciei, transmite Ekathimerini .
„Ce ar trebui să facem? Ciprul este turcesc și așa va fi pentru totdeauna”, a afirmat Bahceli la un miting electoral organizat în Izmir.
Liderul MHP a avertizat Grecia să nu uite „zilele în care bunicii voștri s-au scufundat pe fundul mării”, făcând aluzie la războaiele greco-turce de-a lungul istoriei.
Unl dintre conflicte este cel din 1974, când soldații turci au invadat Ciprul, pe motiv că îi apărau pe etnicii turci de perscuțiile ciprioților.
Sângeroasa invazie s-a sfârșit cu ruperea țării în două, situație nerezolvată până astăzi: Republica Cipru și Republica turcă a Cirpului de Nord. Ambele entități statele sunt separate de o linie de demarcație impusă de ONU.
Comunitatea internațională consideră că talerul nordic al insulei se află sub ocupație turcă. În timp ce partea greacă a Ciprului beneficiază de avantajele economice ale recunoașterii internaționale, fiind membră UE, partea turcă este subdezvoltată și masiv depopulată.
Speranțele de reunificare rămân pe agenda politică a celor două entități, dar de cele mai multe ori sunt transformate în arme de șantaj politicianist. 

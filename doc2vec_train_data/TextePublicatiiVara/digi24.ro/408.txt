Prima imagine cu atacatorul din Belgia. Martor: Era îmbrăcat din cap până în picioare în negru și avea 2 pistoale
Benjamin Hermans fusese eliberat luni din închisoare. Potrivit RTBF, el s-ar fi radicalizat în timpul petrecut în penitenciarul din Lantin.
El fusese arestat în trecut pentru furt, distrugerea proprietății publice și pentru posesie de droguri. Pentru că arăta un comportament deosebit de violent, judecătorii l-au condamnat la închisoare printre altele și pentru trafic de droguri.
Procurorii belgieni îi întocmiseră și un profil psihologic, conform căruia bărbatul era „instabil”. De asemenea, autoritățile mai știu despre el că avusese o copilărie „dificilă” și că nu mai vorbea cu familia sa.
Luni seara, polițiștii au pornit pe urmele sale pentru o infracțiune minoră comisă în apropiere de Luxemburg. Atacul armat din Liege a urmat după ce bărbatul a fost oprit la un control al poliției, a intrat în conflict cu ofițerii și a sustras un pistol cu ajutorul unui cutter.

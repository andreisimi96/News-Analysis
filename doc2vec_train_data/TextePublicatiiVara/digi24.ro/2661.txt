Antrenorul australian Darren Cahill a postat, miercuri, un mesaj şi o galerie foto despre timpul petrecut cu jucătoarea română la Roland Garros.
Tenis, WTA: Turneul de la 's-Hertogenbosch e în direct la Digi Sport 2, în perioada 11-17 iunie
„Este ceva la Paris care o face să zâmbească. Câteva dintre fotografiile mele favorite din timpul petrecut la Roland Garros, de la săptămâna de pregătire până în ultima zi. «Singurul mod să fii mulţumit cu adevărat este să faci ceea ce crezi că este o muncă extrarodinară şi singurul mod de a face o muncă extraordinară... este să iubeşti ceea ce faci.» Steve Jobs”, a scris Cahill.
Simona Halep, locul I WTA, a câştigat, sâmbătă, turneul de la Roland Garros, după ce a învins-o, în finală, cu scorul de 3-6, 6-4, 6-1, pe americanca Sloane Stephens, locul 10 WTA. În urma acestui succes, primul din carieră la un grand slam, Halep a devenit prima jucătoare română care câştigă un „major”, după Virginia Ruzici, care s-a impus, în 1978, tot la French Open.

Kim Jong-un a refuzat să folosească stiloul americanilor pentru a semna acordul istoric pentru denuclearizare a Coreei de Nord . Un membru al echipei liderului nord-coreean a fost surprins purtând mănuși albe și ștergând stiloul pe care Kim îl primise de la echipa lui Trump, scrie The Telegraph .
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
În ciuda schimbării bruște de atitudine față de SUA a liderului de la Phenian, echipajele de securitate care l-au însoțit pe Kim în Singapore au rămas extrem de vigilente și în alertă. Despre Kim Jong-un se spune adeseori că are obsesia de a se feri de orice tentativă de otrăvire și este paranoic că oricând ar putea fi organizată o lovitură de stat sau un asasinat pentru a fi înlăturat de la putere.
Ce spune China despre summitul dintre Donald Trump și Kim Jong-un
Chiar înainte de a semna acordul, Kim Jong-un a primit un alt stilou de la sora lui, Kim Yo-jong. Yo-jong a devenit, recent, una dintre cele mai apropiate și de încredere persoane din jurul dictatorului nord-coreean, fiind recent promovată în ierarhia politică de la Phenian.
Kim Yo-jong a primit o funcție importantă – nu este menționată și natura ei - în cercul restrâns al decidenților din biroul politic al Partidului Muncitorilor, devenind astfel, oficial, a doua cea mai influentă femeie din Coreea de Nord, după soția liderului de la Phenian, Ri Sol-ju, transmite The Guardian.
Kim Jong-un are o binecunoscută paranoia de a nu lăsa în urmă informații personale și biologice atunci când merge în vizite oficiale în străinătate. La summitul de la Singapore, liderul nord-coreean și-ar fi adus propriul WC , tocmai pentru a nu lăsa în urmă materiale care pot fi folosite de serviciile secrete pentru a afla informații despre sănătatea sa.

La finalul mitingului PSD, preşedintele social-democraţilor, Liviu Dragnea, a fost întrebat de câţiva membri ai comunităţii #Rezist de ce participanţii la manifestaţie nu strâng gunoiul din Piaţa Victoriei. 
„Sunt 200 de angajaţi de la Salubritate care asta fac acum”, a răspus Liviu Dragnea.
La finalul mitingului PSD, în urma manifestanţilor au rămas mii de PET-uri din plastic, hârtii, mucuri de țigară, iar câţiva membri ai comunităţii #Rezist l-au întrebat pe Liviu Dragnea de ce participanţii nu strâng gunoiul lăsat de ei.
 Liderul PSD a mai rămas în zona scenei amplasate în Piaţa Victoriei circa 20 de minute după terminarea manifestaţiei, fiind flancat de mai mulţi oameni din mişcarea #Rezist, care l-au luat la întrebări în timp ce se îndrepta spre intrarea în Palatul Victoria.
Zeci de mii de persoane venite din toată ţara au participat sâmbătă la mitingul PSD „împotriva abuzurilor” organizat în Piaţa Victoriei din Capitală.

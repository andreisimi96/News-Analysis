Firma Drumuri și Poduri Gheorghieni, controlată indirect de către asfaltatorul Costel Cășuneanu, a fost nevoită să îndepărteze asfaltul turnat pe 400 de metri pătrați de pistă.
Problemele au apărut pe aproximativ 20 de metri pătrați din cauza unui fenomen numit de exsudare a bitumului (exsudare = ieșire la suprafață a unui material component).
Acesta a făcut ca suprafața de rualre să nu mai corespundă cerințelor tehnice privind rugozitatea pistei. In realitate au fost frezați 400 de metri pătrați de pistă respectiv întreaga suprafață pe care s-a folosit șarja respectivă de bitum. Suprafața a fost frezată și urmează să fie refăcută până luni când este programată recepția pistei.
Un caz similar a fost întâlnit în primvăvara acestui an pe lotul 3 din autostrada Sebeș Turda. Exsudarea face ca la suprafața căii de rulare să apară un exces de bitum care face o suprafață să fie alunecoasă și deci periculoasă pentru vehiculele care rulează.

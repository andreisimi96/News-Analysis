Lista de indicații privind organizarea mitingului PSD de sâmbătă a circulat intens pe rețelele de socializare, fiind distribuită inclusiv pe pagina de Facebook a PSD Constanța. Însă în elaborarea textului s-au strecurat mai multe greșeli gramaticale și de exprimare, remarcă Dexonline, care a oferit o versiune corectă a listei. 
„N-ar fi rău ca cei care doresc să organizeze alte persoane să fie capabili să comunice într-un mod ușor de înțeles de ceilalți (și, dacă se poate într-o limbă română corectă)! De obicei în mesajele de acest tip se fac greșeli de ortografie, însă în cazul de față s-a trecut la alt nivel:
*pancardă nu există în lexicul limbii române: este fie pancartă, fie placardă;
panotaj: termenul există, dar înseamnă „acoperire a pereților cu panouri (de lemn)”;
afluire: termenul există, dar înseamnă „îmbulzire, deplasare într-o direcție unică”; în jargon militar înseamnă, într-adevăr, „deplasare către un punct dinainte stabilit”, dar acest sens nu este înțeles de cei care nu au petrecut mult timp în armată. Împreună cu organizarea în grupe și detașamente, se dau indicii importante despre meseria organizatorului;
grup și grupă: grupa este „cea mai mică subunitate militară”, însă grup este un termen generic, care introduce ambiguitate în comunicare dacă i se dă și una alt înțeles (ca în acest caz)!”, scriu cei de la Dexonline, pe platforma Cum scriem corect .
Citește mai multe aici

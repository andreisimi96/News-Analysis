Jurnalistul Cătălin Tolontan spune că justiția a fost servită în Gala Bute și că s-a făcut dreptate în dosarul în care Elena Udrea a fost condamnată la 6 ani de închisoare cu executare pentru luare de mită și abuz în serviciu. 
„S-a făcut lumină. Justiția a vorbit și e servită în acest moment. Toți suntem egali în fața legii și cine comite infracțiuni trebuie să plătească. Au fost 7 ani foarte grei, când publicul a participat chiar și când nu avea încredere în ce scriam, chiar când nu va avea încredere că DNA anchetează cazul. DNA foarte multă vreme l-a anchetat exclusiv pe Obreja. Abia în decembrie 2013, Kovesi și Maria Alexandru au decis să extindă cercetarea. Nu e foarte mult de spus. A vorbit justiția. Două instanțe au dat aceeași sentință. Udrea a fost condamnată pentru 3 cazuri de luare de mită și pentru abuz în serviciu. Să așteptăm motivarea”, a declarat Cătălin Tolontan, în direct la Digi24.

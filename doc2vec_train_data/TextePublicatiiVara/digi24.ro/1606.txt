O femeie de 63 de ani din Statele Unite, condamnată la închisoare pe viaţă, a fost graţiată de Donald Trump. Kim Kardashian este cea care l-a rugat pe preşedintele SUA să ia această decizie.
Alice Johnson era după gratii din 1996, atunci când a fost arestată pentru că făcea parte dintr-o reţea de distribuţie de cocaină. Deşi infracţiunea nu era cu violenţă şi femeia era la prima abatere, un judecător a trimis-o la închisoare pentru restul vieţii.
Americanca a fost un deţinut model şi era eligibilă pentru eliberare printr-un program iniţiat de Barack Obama, dar fostul preşedinte nu a mai apucat să-i semneze decretul de graţie. Cazul femeii a intrat apoi în atenţia lui Kim Kardashian datorită reţelelor de socializare.
Săptămâna trecută, vedeta a fost primită de Donald Trump în Biroul Oval şi a susţinut eliberarea lui Alice Johnson.

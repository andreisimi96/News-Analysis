Co-liderul formațiunii Alternativa pentru Germania (AfD, de extremă dreapta), Alexander Gauland, a fost nevoit să plece de pe o plajă în pantalonii scurți de înot și la bustul gol, după ce acestuia i-au fost furate hainele în ceea ce pare a fi un act motivat politic.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
„Alți înotători mi-au spus că hoții au strigat: «Acesta nu este un loc pentru naziști»”, a explicat Alexander Gauland, potrivit Newsweek.
La momentul furtului, liderul extremist înota într-un lac de lângă orașul Potsdam.
„Aveam cheile în pantaloni, așa că a trebuit să schimb întregul sistem de închidere al casei”, a mai precizat politicianul german.
Recent, co-liderul AfD a spus că dictatorul nazist Adolf Hitler şi naţional-socialiştii acestuia nu au fost decât „un excrement de pasăre” într-un mileniu de istorie germană glorioasă, transmite Agerpres .
„Hitler şi naţional-socialiştii nu sunt decât un excrement de pasăre în 1.000 de ani de istorie germană de succes”, a afirmat Gauland, la congresul aripii de tineret a AfD, Junge Alternative, ce are loc la Seebach, în Turingia (est).
„Da, ne recunoaştem responsabilitatea pentru cei 12 ani” ai dictaturii naziste, a mai spus Gauland, care este şi co-preşedinte al grupului AfD din Bundestag, unde formaţiunea a acces pentru prima dată în 2017 şi este principala forţă de opoziţie.
„Am avut o istorie glorioasă şi aceasta, dragi prieteni, a durat mai mult decât cei 12 ani nenorociţi”, a adăugat co-liderul AfD.
Secretarul general al Uniunii Creştin-Democrate (CDU), Annegret Kramp-Karrenbauer, a apropiată a cancelarului Angela Merkel, a reacţionat prompt pe Twitter: „50 de milioane de victime de război, Holocaustul şi războiul total nu sunt decât «un excrement de pasăre» pentru AfD şi Gauland. Iată ce este acest partid în spatele măştii civilizate”.
Alexander Gauland, în vârstă de 77 de ani şi fost membru al CDU, nu este la primul său derapaj verbal. În campania electorală pentru alegerile federale din septembrie, el a lăudat meritele soldaţilor Wehrmacht-ului, armata din timpul regimului nazist.
La congresul de la Seebach, tineretul AfD a susţinut că Uniunea Europeană nu mai poate fi reformată şi că „trebuie să moară”, a relatat dpa.
„Uniunea Europeană trebuie să moară pentru ca Europa să trăiască”, a declarat Damian Lohr, liderul Junge Alternative, afirmând că atitudinea faţă de UE este cea mai mare diferenţă între valorile aripii de tineret şi cele ale formaţiunii principale.

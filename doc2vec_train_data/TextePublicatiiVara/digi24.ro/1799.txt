Simona Halep este în finala Roland Garros, pentru al doilea an consecutiv, după o semifinală de vis, alături de Garbine Muguruza, în care a luptat eroic pentru fiecare punct.
Formula 1: Marele Premiu al Canadei e în acest weekend pe Digi Sport
Dincolo de meciul perfect din punct de vedere tactic pe care l-a făcut jucătoarea din România, jurnaliștii americani au descoperit și un lucru foarte interesant în jocul ei. Era atât de puțin probabil ca acest lucru să se întâmple încât până și Simona Halep a fost uimită atunci când a aflat, chiar în conferința de presă.
Loviturile de rever cu două mâini ale jucătoarei din România au fost mai puternice decât cele expediate de Rafael Nadal în meciul împotriva argentinianul Diego Schwartzmann. Astfel, în timp ce Nadal a lovit mingea cu o viteză medie de 120 de km/h, Halep a reușit să-l depășească lovind în medie cu 121 de km/h.
„Da? Asta chiar e de pus în ramă, o să scot la imprimantă şi o să pun în ramă”, a spus Simona Halep, amuzată, atunci când jurnaliștii i-au prezentat statistica într-o conferință de presă.

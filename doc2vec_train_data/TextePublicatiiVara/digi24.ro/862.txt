ACTUALIZARE. Cel puţin 17 copii au ajuns la spital, iar medicii cred că micii pacienţi s-au intoxicat cu mâncarea primită în timpul orelor. 250 de copii au fost expuşi pericolului, spun poliţiştii şi inspectorii de sănătate publică. Ei fac acum investigaţii să afle cine este de vină. Pe fir a intrat şi Protecţia Consumatorilor, care nu a putut încă să facă un control. 
Dublă anchetă la o grădiniţă de stat de la Bucureşti. 10 copii au ajuns la spital, iar medicii cred că micii pacienţi s-au intoxicat cu mâncarea primită în timpul orelor. Poliţiştii şi inspectorii sanitari fac investigaţii.
Potrivit Poliţiei Capitalei, patru copii însoţiţi de familiile lor au ajuns noaptea trecută la spital, prezentând semne ale unei posibile toxiinfecţii alimentare. În cursul zilei de vineri, alţi şase copii au ajuns la spital cu toxiinfecţie alimentară.
Toţi cei zece copii sunt înscrişi la grădiniţa Brândușa din Sectorul 3. Aceştia nu au fost internaţi, însă se afllă sub tratament.
Poliţiştii Secţiei 11 şi reprezentanţi ai Direcţiei de Sănătate Publică şi ai ANSVSA fac verificări la sediul grădiniţei şi recoltează probe.

Startul în prima etapă a Turului Ciclist al Bihorului a fost dat vineri, la amiază, în Piaţa Unirii. Rutierii au avut de parcurs 180 de kilometri pe traseul Oradea - Aleșd - Bratca - Pocola - Băile Felix - Oradea.
Chiar înainte de căţărarea de la Bratca, plutonul a fost nevoit să oprească la o trecere peste calea ferată, pentru a aştepta trecerea unei garnituri.
Etapa a doua este programată sâmbătă dimineață, de la ora 9:30. Traseul însumează 86 de kilometri, pe ruta  Oradea - Băile Felix - Beiuș - Stâna de Vale. Tot sâmbătă, de la ora 18, este programată întrecerea contracronometru. Aceasta se va desfăşura în Oradea, pe traseul str. Avram Iancu - Calea Matei Basarab - Str. Sucevei - str. Avram Iancu - Piața Unirii.
Duminică, după etapa dedicată amatorilor, programată la ora 10, echipele vor porni în cea de-a treia rundă la ora 15, din Parcul Traian. Finişul este anunţat patru ore mai târziu, iar festivitatea de premiere se va desfăşura de la ora 19:30, în Piaţa Unirii.
Redactor: Adrian Laboș

Laura Codruța Kovesi este chemată astăzi la Consiliul Superior al Magistraturii. Inspecţia Judiciară a semnalat că procurorul-şef DNA a comis două abateri disciplinare. Secţia pentru procurori în materie disciplinară a CSM va decide cu privire la modul în care va răspunde Kovesi pentru încălcarea atribuţiilor de serviciu.
Foto: Inquam Photos / Octav Ganea
Laura Codruţa Kovesi este acuzată că și-a delegat consilierul, să efectueze controale la două servicii teritoriale ale DNA. Procurorii spun că judecătorul detaşat se afla în stare de incompatibilitate pentru efectuarea controlului tematic.
O a doua cauză care o vizează pe şefa DNA este aflată pe rolul Secției pentru procurori ai CSM. Are legătură cu înregistrările din timpul unei şedinţe de lucru apărute în spaţiul public. Atunci, procurorul-şef al DNA ar fi folosit faţă de colegii procurori un ton superior şi agresiv.
Șefa DNA a fost acuzată şi de instrumentarea urgentă a unor dosare „cu miniștri”, de impact mediatic, pentru îmbunătăţirea imaginii instituţiei.
Pe aceeași temă

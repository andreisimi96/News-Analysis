Un nou detaliu în ancheta legată de prăbușirea în 2010, în apropie de Smolensk, a avionului în care se afla fostul președinte al Poloniei, Lech Kaczynski.
Comisia de anchetă în acest caz a descoperit pe rămăsițele aeronavei urme ale unei substanțe explosive. Aceeași substanță – analizată prin metoda cromatografică - se afla și pe corpul uneia dintre victime.  
Ciudat este că, totuși, la locul tragediei aviatice, asemenea urme nu au fost depistate, relatează agenția PAP .
În 2016, o comisie guvernamentală anunța că pe aripa stângă a aeronavei prezidențiale TU-154 M fuseseră găsite indicii ale unei explozii, aspect contrazis de un comitet de anchetă din Rusia.
Pe 10 aprilie 2010, zeci de oficiali civili şi militari polonezi au decedat atunci când avionul în care se aflau s-a prăbuşit în apropiere de Smolensk, în vestul Rusiei.
Delegaţia poloneză se îndrepta spre Katyn pentru a participa la o ceremonie de marcare a 70 de ani de la masacrul din 1940, când circa 22.000 de prizonieri de război polonezi au fost ucişi de forţele sovietice. 

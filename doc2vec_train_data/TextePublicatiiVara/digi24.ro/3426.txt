OMS apreciază că transsexualitatea - faptul de a avea sentimentul de apartenenţă la sexul opus - nu mai trebuie să fie considerat o boală mentală, o decizie care urmează să fie supusă validării ţărilor în 2019, relatează News.ro.
Acesta este lucrul care rezultă din a 11-a versiune a Clasificării Internaţionale a Maladiilor (CIM), publicate de Organizaţia Mondială a Sănătăţii (OMS) săptămâna aceasta şi prima actualizare globală a acestei nomencalturi de la începutul anilor '90.
Documentul - intitulat CIP-11 - urmează să fie prezentat Adunării Mondiale a Sănătăţii, în mai 2019, la Geneva, în vederea adoptării de către statele membre şi va intra în vigoare pe 1 ianuarie 2022.
Noua clasificare comportă noi capitole, inclusiv unul dedicat sănătăţii sexuale. El acoperă afecţiuni clasate anterior în altă parte, precum „incongrunţa de gen”, adică transsexualismul, clasat până acum la tulburările mentale.
Una dintre „foarte marile probleme” este că „faptul de a lega (transsexualitatea) de bolile mentale este stigmatizant”, a declarat Lale Say, însărcinată cu Departamentul Sănătăţii Reproductive şi Cercetarea la OMS.
De asemenea, OMS se aşteaptă ca această nouă clasificare a transsexualităţii „să reducă stigmatizarea, ceea ce ar putea contribui la o mai bună acceptare a acestor persoane în societate (...) şi chiar la creşterea accesului lor la îngrijiri de sănătate”, a declarat ea.
În februarie 2010, Franţa a fost prima ţară din lume care a scos transsexualitatea de pe lista afecţiunilor psihiatrice.
Noua clasificare OMS - CIM-11 - prevede totodată un nou capitol despre medicina tradiţională.
În contextul în care milioane de persoane recurg la ea în lume, medicina tradiţională nu a fost niciodată repertoriată în acest sistem.
Tulburarea de joc video a fost adăugată, la rândul ei, la secţiunea tulburărilor adictive.

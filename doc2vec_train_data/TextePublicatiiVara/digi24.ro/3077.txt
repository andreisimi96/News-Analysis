La puţin timp după ce Ryanair a renunţat la cursele de Londra operate de pe Aeroportul Oradea, compania irlandeză a anunţat că se mutã la Cluj-Napoca. Zborurile către capitala Angliei ar urma să înceapă din luna aprilie a anului viitor, cu o frecvenţă de trei curse pe săptămână.
Aceasta ar urma să fie prima cursă operată de compania irlandeză de pe aeroportul clujean.
Preşedintele Consiliului Judeţean Bihor, Sandor Pasztor, consideră că există o legătură între acest anunţ şi faptul că Blue Air a renunţat la zborurile din Cluj-Napoca către Stansted, lângă Londra.
"În condițiile în care programul de iarnă care trebuie să apară în ultima săptămână al lunii iunie, deci peste aproximativ două săptămâni, încă nu este anunțat nici una dintre jucătorii principali în zonă. Nici de Wizz Air, nici de Blue Air, nici de Ryanair. Dar pot doar să fac o legătură logică între lucruri, în care Blue Air a anunțat în 30 mai, aproximativ de două săptămâni că se retrage de pe Cluj cu toate cursele de Londra. Poate că se retrage fiindcă are o altă intenție în zonă. Nu știu! Vom vedea în ultima săptămână a lunii iunie", a declarat Sandor Pasztor.
Redactor: Adrian Ciucuriţă
Operator: Gabor Szilagyi

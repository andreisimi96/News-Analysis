Elena Udrea ar putea afla decizia definitivă în dosarul Gala Bute. Pronunţarea, stabilită iniţial pentru 23 mai, a fost amânată pentru astăzi . Fostul ministru a fost condamnat în primă instanță, în martie 2017, la șase ani de închisoare.
FOTO: Inquam Photos/ Octav Ganea
În acelaşi dosar, fostul preşedinte al Federaţiei de Box, Rudel Obreja, a primit cinci ani de închisoare.
Procurorii DNA spun că statul ar fi fost păgubit cu 2 milioane de euro, în 2011. Bani ar fi foast daţi ilegal de Ministerul Dezvoltării firmei care a organizat Gala de Box în care Lucian Bute îşi apăra titlul mondial.
Acuzaţiile din dosar s-au extins şi asupra activităţii de ministru a Elenei Udrea. Aceasta este acuzată şi că ar fi luat bani de la oameni de afaceri interesaţi să obţină contracte cu statul.

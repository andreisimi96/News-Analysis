Deputatul PSD Nicolae Bacalbașa a fost interpelat de protestatarii din fața Palatului Parlamentului, după ce coaliția PSD-ALDE a adoptat, pe repede-înainte, Codul de procedură penală . Pentru ca procedura să fie efectuată, programul Camerei Deputaţilor a fost prelungit, luni seară, până aproape de ora 22:00.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Bacalbașa a refuzat să stea de vorbă cu protestatarii, afirmând că „nu îmi place urlatul pe stradă”.
„Așa este democrația”, i-a răspuns unul dintre oamenii ieșiți în stradă.
„Democrația nu e așa. Democrația este un protest în forme civilizate. Într-un cadru organizat și civilizat”, a replicat deputatul.
Citește și ”Iohannis se pregătește pentru ce e mai rău. Joacă la totul sau nimic.”
Într-o singură zi, Codul de procedură penală a trecut de Camera Deputaţilor. A fost din nou avizat de Comisia Iordache şi a primit, apoi, 175 de voturi „pentru” în plen. Dintre cei 108 deputaţi ai Opoziţiei, doar 78 au fost în sală şi au votat „împotrivă”. Legea urmează să ajungă la preşedintele Klaus Iohannis, pentru promulgare. Ar putea, totuşi, să facă un ocol pe la Curtea Constituţională. PNL şi USR au anunţat că vor face sesizări.

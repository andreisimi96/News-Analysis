Paul Ionescu, consilierul de la Camera Deputaților al lui Liviu Dragnea, a ajuns luni dimineață la DIICOT pentru a fi audiat de procurorii antimafia. Ulterior, el a afirmat că a fost audiat ca martor într-un „din viața privată”.
Actualizare 11:40. Paul Ionescu a plecat de la sediul DIICOT.
„Nu are nicio legătură nici cu zona politică, nici cu zona parlamentară. Este un dosar din viața privată”, a spus consilierul lui Liviu Dragnea.
El a susținut că are calitatea de martor într-un deschis în 2017 și că nu poate da alte detalii.
Ar fi vorba despre un dosar de evaziune fiscală și spălare de bani. 
Citiți și Declarația de avere a lui Paul Ionescu, consilierul lui Dragnea audiat azi la DIICOT
Întrebat despre dosarul care are legătură cu plângerea depusă de Ludovic Orban, consilierul lui Dragnea a spus că încă nu a fost citat dar se va prezenta la audieri dacă este nevoie.
Paul Ionescu a făcut parte din delegația care l-a însoțit pe Liviu Dragnea în vizita efectuată în Israel, în primăvară.
Deocamdată sunt puține informații cu privire la calitatea lui Paul Ionescu și dosarul în care este audiat.
Însă, potrivit surselor Digi24, nu ar fi vorba de dosarul de înaltă trădare în care liderul PNL, Ludovic Orban, a depus o plângere penală la adresa lui Liviu Dragnea și Viorica Dăncilă. Procurorii au început zilele trecute urmărirea penală in rem în acest dosar, adică urmărirea penală cu privire la faptele săvârșite și nu a persoanelor.

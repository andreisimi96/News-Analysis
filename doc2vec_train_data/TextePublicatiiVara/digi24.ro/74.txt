Duelul dintre CSM CSU Oradea şi CSU Sibiu pentru un loc în finala Ligii Naţionale de baschet masculin se mută de azi la Oradea. La egalitate după 80 de minute de joc, cele două echipe se vor confrunta azi şi duminică, în Arena „Antonio Alexe".
"Consider că, acum, după cele două jocuri de la Sibiu, avem prima şansă. Nu aş fi spus acest lucru înaintea celor două jocuri, dar acum cred că puţin suntem favoriţi. Bineînţeles, o presiune există pe ambele echipe, mai mult pe noi aş zice, în primul joc", susţine Şerban Sere, directorul CSM Oradea
Prima confruntare are loc în această seară, de la ora 20, în direct la Digisport.
"Din punctul meu de vedere, echipa care câştigă meciul trei are şanse în proporţie de 75-80% să se califice mai departe. Cred că aceasta va fi meciul psihologic, cu încărcătura psihologică cea mai mare, iar echipa învinsă va fi foarte greu, indiferent care va fi ea, va fi greu să se remonteze", spune Sere.
Meciul al patrulea al semifinalei va avea loc duminică, de la aceeaşi oră, 20, şi va fi transmisă de Digisport.
Reporter: Nicolae Mihalcea
Operator: Gabor Szilagyi

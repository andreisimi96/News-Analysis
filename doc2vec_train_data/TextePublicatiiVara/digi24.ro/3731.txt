Recent, s-au împlinit 20 de ani de la descoperirea lui Marree Man, cea mai mare operă de artă în pesiaj din lume. Însă nici până în prezent nu se știe cine se află în spatele acestui desen.
Pe 26 iunie 1998, pilotul australian Trac Smith survola la bordul unui elicopter regiunea centrală a Australiei de Sud, ținutul Woomera, când a observat profilul unui bărbat uriaș desenat pe suprafața solului.
Numit Marree Man, după localitatea din apropiere – Marree, desenul are o mărime de 4,2 kilometri.
Antrepenorul australian Dick Smith a pus la bătaie recent o recompensă de 5.000 de dolari australieni oricui va oferi o informație – oricât de mică – legată de indentitatea autorului lui Marree Man, transmite BBC .
Marree Man reprezintă un aborigen care aruncă o woomera (armă indigenă de vânătoare asemănătoare unei macete, însă de forma unui vârf de lance).
„Oricine a făcut conturul, l-a marcat din zece în zece metri cu niște țepuse de bambus. Dacă nu ai fi avut coordonatele, n-ai fi știut unde să trasezi cotul sau picioarele. Ținând cont că la acea dată ( 1998 – n.r.) tehonologia GPS era la început, avem de-a face cu o operă remarcabilă”, spune Phil Turner, funcționar.
Cu puțină vreme înainte ca pilotul Trac Smith să desenul în 1998, mai multe faxuri anonime ar fi ajuns în diverse redacții din Australia, informând presa de apariția lui Marree Man.
Unii sunt de părere că desenul ar fi fost realizat de artiști americani, deoarece la fața locului s-ar fi găsit o placuță încrustată cu steagul SUA și cu cercurile olimpice. Alte voci cred că anumite indicii dau de înțeles că membri ai armatei australiene ar fi autorii lui Marree Man.

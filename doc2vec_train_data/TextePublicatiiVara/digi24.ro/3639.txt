Președintele USR, Dan Barna, îl acuză pe ministrul Justiției Tudorel Toader de un abuz în serviciu „simbolic”, pentru propunerile aduse azi de acesta la modificarea articolului privind abuzul în serviciu.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
„Tudorel Toader comite un abuz în serviciu
Ministrul Justiției comite un abuz în serviciu, simbolic vorbind, prin anularea faptei de abuz în serviciu pentru care a fost condamnat Liviu Dragnea. Noua definiție pe care această slugă a infractorilor o propune comisiei parlamentare prejudiciază interesele tuturor românilor cinstiți.
Tudorel Toader şi Florin Iordache acționează ca simple slugi ale infractorului Liviu Dragnea, exclusiv pentru a-l scăpa pe stăpânul lor de asumarea răspunderii penale și în beneficiul tuturor infractorilor din România.
Tudorel Toader a venit cu o propunere care redefinește abuzul în serviciu astfel încât Liviu Dragnea și toți funcționarii publici care și-au bătut joc de români rămân nepedepsiți.
Dacă această propunere trece de votul Parlamentului va deveni perfect legal să atribui illegal un contract din bani publici, sau să plătești de la stat oameni care lucrează de fapt pentru PSD și Liviu Dragnea.
Punctual, modificările vor fi următoarele:
-Abuzul în serviciu dispare, iar fapta devine similară cu luarea de mită.
-Prin introducerea, cu privire la incriminarea funcţionarilor publici, a sintagmei „care refuză să îndeplinească un act”, cei de la PSD-ALDE se pun într-o poziţie de maximă putere asupra funcţionarilor publici pe care îi pot şantaja în voie.
-Dacă în textul iniţial era trecută ca sancţiune şi „interzicerea exercitării dreptului de a ocupa o funcţie publică”, această prevedere lipseşte cu desăvârşire din propunerea de astăzi.
Pentru actuala majoritate şi pentru guvernul Dăncilă nu contează soarta zecilor de mii de români afectaţi de inundaţiile din ultimele zile, de dărâmarea unor poduri ori de surparea unor drumuri sau de lipsa accesului la servicii publice. Singurul obiectiv al lor rămâne cel declarat de Liviu Dragnea în urmă cu două săptămâni – să îi scape pe infractori!
Vedem că deja legiferează nu doar pentru a-l scăpa pe Dragnea, dar şi pentru a forţa rămânerea pe viaţă în funcţie publică a oricărui infractor. Noi decidem dacă le permitem în continuare să îşi treacă România pe persoană fizică.”, a scris Barna pe Facebook.

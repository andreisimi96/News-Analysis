Fostul premier Victor Ponta a reacționat, pe Facebook, la d ecizia CCR privind revocarea șefei DNA , Laura Codruța Kovesi.
Foto: InquamPhotos/Octav Ganea
„Decizia de azi a CCR este greu de explicat în drept - dar este perfect justificată de fapte! O persoană care a acționat la limită ( sau dincolo) de lege este revocată printr-o decizie la limită ( sau dincolo) de Constituție!
Când îți folosești poziția de șef al DNA că să obții un nou mandat trebuie să răspunzi / când acuzi un Președinte al Senatului, un Prim Ministru, un judecător al CCR ( lista este lungă) și judecătorii Înaltei Curți decid să ii achite pentru că sunt nevinovati - trebuie să răspunzi / când te înconjori și promovezi nulități intelectuale și umane că Portocală, Uncheșelu, Onea, Eva, Papici, Iacob etc trebuie să te scufunzi cu ei / când începi să crezi că poți să învingi presă cu procese trebuie să dai socoteală / când rămâi în funcție împotriva tuturor evidențelor și accepți să distrugi o instituție pe care ar trebui să o aperi doar pentru ambiție și putere personală atunci trebuie să răspunzi!
Când faci înțelegeri ascunse cu Liviu Dragnea și cu Sistemul și te aștepți să nu te înjunghie pe la spate cu prima ocazie - trebuie să îți accepți greșeala și să pleci (eu așa am făcut)!”, a scris fostul premier.
„După părerea mea umilă azi CCR nu a respectat textul Constituției, dar a luat o decizie corectă de oportunitate politică! Și nu ai cum să nu te supui acestei decizii!
Dacă după Decizia CCR Laura Codruța Kovesi nu demisionează ea va fi principalul vinovat de distrugerea DNA ( eu am demisionat în 2015 deși eram nevinovat și nu aveam vreo decizie a CCR sau a Justiției / am pierdut eu dar am salvat Guvernul , PSD și pacea socială în România ) / dacă Klaus Iohannis nu o demite din funcție el va fi principalul vinovat pentru pierderea celui de al doilea mandat!
Cum nu țin cu nimeni în acesta poveste privesc cu interes de pe margine - ca toți românii!”, a adăugat Victor Ponta.

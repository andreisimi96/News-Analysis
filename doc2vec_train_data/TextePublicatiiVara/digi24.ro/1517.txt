Wim Fissette, fostul antrenor al Simonei Halep și actualul antrenor al lui Angelique Kerber, spune că Simona pornește ca favorită în semifinala Roland Garros care va fi disputată azi, de la ora 15:00.
Formula 1: Marele Premiu al Canadei e în acest weekend pe Digi Sport
Belgianul a declarat că Simona Halep este cea mai bună jucătoare din lume pe zgură și că pe Kerber o așteaptă un meci greu.
„Încă de la început am spus că Simona este marea favorită la câştigarea turneului de la Roland Garros. Este cea mai bună jucătoare din lume pe zgură. A demonstrat asta împotriva lui Mertens, chiar dacă belgianca nu avea experienţă împotriva jucătoarelor din top 20. Halep este însă foarte solidă! Îşi obligă adversarele tot timpul să caute liniile pentru a o depăşi. Este clar că Angie are o şansă mai mare pe iarbă în faţa Simonei. Dar va trebui să joace inteligent şi să găsească un echilibru între jocul agresiv şi răbdare. Nu va fi uşor, dar trebuie să creadă”, a declarat Wim Fissette, potrivit Digi Sport .
Sub îndrumarea lui Wim Fissette, Simona Halep a câștigat turneele de la Doha și București, a fost finalistă la Madrid, la Roland Garros și la Turneul Campioanelor, semifinalistă la Indian Wells și Wimbledon. Simona Halep a renunțat însă în 2014 la colaborarea cu Wim Fissette, printr-un SMS.

Imagini spectaculoase suprinse în munţii Bucegi cu capre negre care fac sprinturi pe stânci.
Specialiştii Romsilva, care au dat publicității imaginile rare, estimează că în parc trăiesc in jur de 500 de capre negre. Animalele au musculatura extrem de dezvoltată şi copitele despicate, pentru a se putea deplasa uşor în zone stâncoase, inaccesibile altor specii. Caprele negre trăiesc în grupuri de până la 30 de exemplare, structura grupurilor fiind schimbată în funcție de anotimp.
România are o populație dezvoltată de capre negre, estimată la 7.000 de exemplare.
Parcul Natural Bucegi are o suprafață de peste 32.000 de hectare, din care aproape 21.500 de hectare sunt păduri.

Nowcasting&colon; Cod portocaliu de furtuni &scedil;i vijelii în mai multe județe
Nowcasting&colon; Cod portocaliu de furtuni &scedil;i vijelii în mai multe județe
Administraţia Naţională de Meteorologie (ANM) a emis, miercuri dimineaţa, mai multe avertizări nowcasting Cod portocaliu de furtuni şi vijelii, valabile în localităţi din judeţele Cluj, Sălaj, Maramureş, Satu Mare şi Bihor.
Potrivit meteorologilor, până la ora 7:45, în mai multe localităţi din judeţele Cluj, Sălaj, Maramureş, Satu Mare şi Bihor, inclusiv în zonele de munte aferente, se vor semnala averse care vor depăşi local 25 - 30 l/mp, frecvente descărcări electrice, grindină de dimensiuni mici şi medii şi vânt puternic cu aspect de vijelie.
De asemenea, alte localităţi din judeţele Cluj, Sălaj, Maramureş, Satu Mare, Arad, Bihor, Caraş-Severin şi Timiş se află sub Cod galben de instabilitate atmosferică şi ploi torenţiale, până în jurul orei 8:00.
Avertizările de fenomene periculoase imediate (nowcasting) se emit pentru o perioadă de maximum şase ore, menţionează ANM.
De asemenea, de astăzi, de la ora 14.00, 30 de judeţe din întreaga ţară se vor afla sub cod galben de furtuni, cu descărcari electrice, vânt, ploi abundente şi grindină. Îndeosebi în sud-vest şi în zona montană, cantităţile de precipitaţii vor ajunge şi la 80 de litri pe metru pătrat

Mihaela Buzărnescu o va întâlni pentru prima dată pe Naomi Osaka, în sferturile de finală ale turneului de tenis de la Nottingham, relatează Agerpres.
Tenis, WTA: Turneul de la 's-Hertogenbosch e în direct la Digi Sport 2, în perioada 11-17 iunie
Jucătoarea japoneză de tenis Naomi Osaka, favorita numărul 3, s-a calificat în sferturile de finală ale turneului WTA de la Nottingham (Anglia), dotat cu premii totale de 226.750 dolari, învingând-o în două seturi, 6-3, 6-2, pe cehoaica Denisa Allertova, într-o partidă disputată miercuri.
Osaka (20 ani, locul 18 WTA) se va lupta pentru un loc în semifinale cu românca Mihaela Buzărnescu, numărul 5 pe lista capilor de serie, care a trecut la rândul ei, cu 6-3, 5-7, 6-3, de americanca Irina Falconi.
Acesta va fi primul duel între Buzărnescu şi Osaka în circuitul profesionist. Partida este programată vineri, de la ora 13:00.
Tot miercuri, germanca Mona Barthel a reuşit să o elimine pe favorita numărul 2, Magdalena Rybarikova din Slovacia, în faţa căreia s-a impus în trei seturi: 6-3, 1-6, 7-5.
Barthel se va lupta pentru un loc în semifinale cu câştigătoarea partidei dintre croata Dona Vekic, deţinătoarea trofeului, şi belarusa Vera Lapko, programată joi.
Rezultate - optimi de finală:
Mihaela Buzărnescu (România/N.5) - Irina Falconi (SUA) 6-3, 5-7, 6-3
Naomi Osaka (Japonia/N.3) - Denisa Allertova (Cehia) 6-3, 6-2
Dalila Jakupovic (Slovenia) - Magdalena Frech (Polonia) 6-4, 6-3
Mona Barthel (Germania) - Magdalena Rybarikova (Slovacia/N.2) 6-3, 1-6, 7-5

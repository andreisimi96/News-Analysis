Centrul Infotrafic anunţă că, luni, până la ora 19:00, pe Autostrada A2 Bucureşti - Constanţa, se vor executa lucrări de reparaţii asupra carosabilului. Vor exista restricţii pe anumite sectoare ale ambelor sensuri.
Potrivit Infotrafic se vor executa lucrări de reparaţii asupra carosabilului, pe Autostrada Soarelui, pe prima bandă a sensului de mers către Constanţa, pe tronsoanele kilometrice 12-35 şi 157 - 157+800 de metri. Aici vor avea loc lucrări de plombări, frezare şi asfaltare. 
De asemenea, pe prima bandă a sensului de mers către Bucureşti, între kilometrii 24 şi 23+500, au loc lucrări de plombări a gropilor existente.
Reparaţiile se vor desfăşura până la ora 19:00.
Infotrafic recomandă conducătorilor auto să reducă viteza în zona lucrărilor, să circule cu atenţie sporită şi să respecte indicaţiile semnalizărilor rutiere montate la faţa locului.

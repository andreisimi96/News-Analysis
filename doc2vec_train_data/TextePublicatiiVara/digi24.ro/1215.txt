Controversa din jurul mandatului judecătorului Petre Lăzăroiu este una cât se poate de serioasă, consideră preşedintele Klaus Iohannis, care a cerut, marţi dimineaţă, CCR şi preşedintelui instituţiei (foto) să "analizeze cu maximă răspundere" situaţia creată.
Valer Dorneanu, președintele CCR. Foto: Agerpres
"Da, consider că este o problemă", a fost răspunsul şefului statului la întrebarea adresată de un jurnalist, referitor la statutul judecătorului CCR Petre Lăzăroiu , adăugând că "nu este deloc o problemă simplă", iar mai presus de asta "toată lumea se aşteaptă ca primul actor care respectă cu sfinţenie Constituţia" să fie "chiar Curtea Constituţională". 
Prin tolerarea acestor mandate mai lungi chiar Curtea Constituţională s-a pus singură în situaţia de a-i fi chestionată respectarea supremaţiei Constituţiei, a mai apreciat Klaus Iohannis, care a precizat că responsabilitatea de a rezolva problema îi revine preşedintelui CCR, nu preşedintelui ţării. "Preşedintele României nu are nicio atribuţie practică în a constata vacanţa unui mandat, dar cred că CCR trebuie să analizeze cu maximă răspundere această chestiune, pentru a nu rămâne o umbră. Eu voi respecta Constituţia indiferent de ce se întâmplă", a explicat Iohannis
"Eu voi respecta Constituţia indiferent de ce se întâmplă", a mai puctat şeful statului.
Tot marţi, Iohannis s-a referit şi la situaţia delicată în care sunt puşi procurorii, dar şi la situaţia creată de decizia CCR privind revocarea şefei DNA. Detalii AICI
Pe aceeași temă

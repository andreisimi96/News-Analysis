Un bărbat este cercetat de poliţişti după ce noaptea trecută, beat fiind, a înjunghiat un câine fără stăpân care intrase în scara unui bloc din Capitală. El a fost prins la scurt timp în zonă şi dus la secţia de poliţie pentru a fi audiat, scrie News.ro.
Potrivit Poliţiei Capitalei, în noaptea de joi spre vineri, un bărbat din Sectorul 3, aflat sub influenţa alcoolului, a înjunghiat un câine fără stăpân care intrare în scara blocului.
Poliţiştii au fost sesizaţi prin 112 şi l-au prins pe bărbat în scurt timp, pe o alee din zonă.
Bărbatul de 39 de ani a fost dus la secţia de poliţie pentru audieri, în timp ce câinele a fost transportat la o clinică veterinară, rămânând internat pentru tratament.
Cercetările sunt continuate de către Secţia 13 Poliţie pentru infracţiunea de rănire sau schingiuirea animalelor.

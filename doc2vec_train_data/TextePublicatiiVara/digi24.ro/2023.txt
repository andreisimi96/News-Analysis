„Simona Halep este REGINA tenisului mondial: Campioană la Roland Garros şi nr. 1 WTA. Simona Halep are lumea la picioare: este noua campioană de la Roland Garros, după ce a câştigat cea de-a treia finală jucată pe zgura pariziană. A pierdut în 2014 şi 2017, dar pentru Simona a venit şi momentul de glorie”.  Federaţia Internaţională de Tenis a felicitat-o, sâmbătă, printr-un mesaj postat pe Facebook, pe Simona Halep pentru trofeul câştigat la Roland Garros.
Foto: Guliver/Getty Images
Formula 1: Marele Premiu al Canadei e duminică, de la ora 21:00, în direct pe Digi Sport 2
„Felicitări imense, Simona Halep! Românca este în sfârşit campioană de Grand Slam, după o finală fabuloasă la Roland Garros”, este mesajul ITF.
S ite-ul oficial al turneului de la Roland Garros notează, sâmbătă, după ce Simona Halep a câştigat ultimul act cu Sloane Stephens, că românca „a alungat fantomele”, după ce a pierdut precedentele trei finale de Grand Slam. Pe pagina de Facebook a competiţiei, prima reacţie de după meci a fost: „S-a născut o campioană”.
La rândul ei, presa internațională apreciază la unison preformanța româncei, subliniind că vine ca o încununare a tenacității ei, după o serie de finale ghinioniste sau neconvingătoare.
A patra oară a fost cu noroc pentru Simona Halep, care s-a impus după o luptă grea cu Sloane Stephens (3-6, 6-4, 6-1), scrie cotidianul francez de sport L'Equipe. Imperială la începutul meciului, americanca nu a putut rezista în faţa lui Halep, care i-a dejucat jocul şi s-a impus, notează News.ro.
Simona Halep a ajuns în sfârșit la acea performanță majoră pe care o aștepta. Totuși, americana Sloane Stephens nu i-a făcut victoria ușoară, notează canalul de sport ESPN .
Liderul mondial Simona Halep în  sfârșit a câștigat primul ei titlu de Grand Slam cu o victorie a revenirii curajoase pe care o obține împotriva nr. 10 mondial, scrie BBC.com .
„Ce revenire inspirată față de acum de 12 luni din finala cu Ostapenko. Nr. 1 mondial a câștigat prima ei finală de grand slam, la a patra încercare, și a pus capăt legendei că este o jucătoare nu face față momentelor importante”, scrie The Guardian .  
Agenţia Associated Press arată în materialul despre succesul Simonei Halep la Roland Garros că Darren Cahill este cel care a contribuit la schimbarea atitudinii româncei, când a ameninţat-o că rupe colaborarea cu ea. De atunci, Halep a devenit o altă jucătoare, mai puternică din punct de vedere psihic, mai bună.
„Simona Halep continua să spună oricui o asculta că e o jucătoare diferită, că era mai puternică din punct de vedere psihic. Dorea atât de mult să câştige un grand slam şi era sigură că, într-o zi, o va face. După trei înfrângeri în „majore”, poate că Halep încerca să se convingă pe ea însăşi mai mult decât pe oricine altcineva că poate să o facă. Şi a avut dreptate. (..) Când meciul s-a încheiat, Halep a lăsat să-i cadă racheta şi şi-a acoperit faţa cu mâinile. Apoi, a urcat în tribune pentru o mare îmbăţişare cu antrenorul ei, Darren Cahill. El a ameninţat-o că nu va mai lucra cu ea, spunându-i că limbajul negativ al corpului şi atitudinea negativă îi stau în cale. Probabil a avut dreptate, dar altceva este cert: Simona Halep este o campioană de grand slam, acum şi pentru totdeauna”, comentează AP, referindu-se la incidentul care a avut loc în martie 2017, la turneul de la Miami, când Simona Halep a avut un dialog tensionat cu antrenorul Darren Cahill la pauzele de „coaching” din timpul partidei cu Johanna Konta. Halep a spus că a fost şocată de faptul că a fost aproape să-şi piardă antrenorul în urma acelui incident şi a recunoscut că i-a fost ruşine de gestul ei.
Simona Halep este noua regină a tenisului, scrie și cotidianul spaniol Marca . Dacă ceva o caracterizează pe Simona este capacitatea ei de a lupta până la capăt. A lăsat la o parte nervii de pe teren, care au cântărit atât de mult în finalele din 2014 și 2017 și a construit încetul cu încetul pentru a ajunge la un stadiu în care se bucură mai mult de tenis și de spectacol. 

O fotografie oficială de la summitul Grupului Celor Şapte (G7) ţări industrializate - care a devenit virală pe Internet - în care Donald Trump pare să-i înfrunte pe ceilalţi lideri ai lumii, rezumă noile fracturi occidentale, însă este interpretată în mod foarte diferit, relatează news.ro, care citează AFP.
„Occidentul zguduit”, titrează luni cotidianul german Tagesspiegel publicând imaginea de-acum celebră, realizată de către un fotograf oficial ce lucrează pentru Guvernul german şi difuzată pe reţele de socializare de către purtătorul de cuvânt al cancelarului Angela Merkel.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
„Preşedintele american îi „bruschează” pe partenerii Statelor Unite, s-a terminat G7?”, se întreabă ziarul berlinez, la fel ca multe alte publicaţii.
Această fotografie picturală, cu alură de tablou, a fost una dintre cele mai împărtăşite, comentate sau deturnate pe reţele de socializare, pare să sintetizeze mai mult ca orice discurs starea lumii după fiascoul ţărilor industrializate în Canada.
Ea a fost făcută de Jesco Denzel, un fotograf german premiat cu World Press Photo, specializat în fotografii şi portrete oficiale.
Larga sa difuzare de către Guvernul german răspunde clar unui obiectiv de comunicare - şi anume să scoată în evidenţă fermitatea Angelei Merkel, care apare în imagine înconjurată de ceilalţi lideri G7.
Înclinată în faţă, cu mâinile pe o masă, ea pare să-l înfrunte pe Donald Trump, chiar să-l mustre pe şeful statului american, aşezat în faţa sa.
„Donald, data viitoare când mai pui pe Twitter vreo prostie, îţi vom confisca telefonul, ai înţeles?!”, scrie ironic pe Twitter fostul premier belgian Guy Verhofstadt.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
„Spune-ne ce are Vladimir (Putin) despre tine. Poate te putem ajuta”, scrie el într-o a doua postare, referindu-se la ancheta rusă. 
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
„O victorie fără drept de apel de relaţii publice a Germaniei”, dă asigurări, la rândul său, săptămânalul Der Spiegel pe site. „În politică, nu doar conţinuturile sunt importante, ci şi imaginile”, adaugă revista.
”1-0 PENTRU PREŞEDINTELE AMERICAN”
Însă interpretările scenei diferă foarte mult, iar mulţi îl văd pe Donald Trump ieşind învingător în această imagine.
„1-0 pentru preşedintele american”, apreciază pe Twitter Elisabeth Wehling, o specialistă în ştiinţe politice şi limbaj la Universitatea Berkeley din California.
Donald Trump „rămâne aşezat, în timp ce celelalte persoane prezente sunt în picioare”, subliniază ea, un mod prin care el îşi „afirmă autoritatea cu o difuziune mondială”.
Altfel, în fotografie, Donald Trump pare să o ignore pe Angela Merkel, care i se adresează, părând să-l scruteze mai degrabă pe Emmanuel Macron, aflat în dreapta cancelarului.
În opinia anturajului preşedintelui american, imaginea cu Donald Trump rămânând impasibil, cu braţele încrucişate, traduce mai ales fermitatea vestitorului „Americii mai întâi”.
„Încă unul dintre aceste #G7 în care celelalte ţări aşteaptă ca Statele Unite să fie bancherul lor etern. Preşedintele le spune clar că s-a terminat”, a declarat într-un mesaj postat pe Twitter consilierul pe probleme de securitate naţională al Casei Albe John Bolton.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Sfârşitul unei epoci - acesta este, per ansamblu, sentimentul care predomină în Germania după acest G7 dramatic, sentimentul unei rupturi în relaţia transatlantică, paradigma după care s-a reconstruit în bună parte ţara după 1945.
Şeful diplomaţiei germane Heiko Maas a apreciat că Donald Trump, retrăgându-şi susţinerea faţă de comunicatul final al summitului, a distrus „foarte rapid o cantitate incredibilă de încredere” reciprocă.
Respingând ideea sfârşitului relaţiei cu Statele Unite, Angela Merkel, o atlantistă convinsă până acum, a vorbit duminică seara despre „un pas decisiv” făcut de preşedintele american.
Germania se află în mod special în colimatorul administraţiei americane, atât din cauza excedentelor sale comerciale, cât şi a cheltuielilor militare considerate prea slabe în cadrul NATO. Iar noua situaţie obligă ţara să-şi regândească orientarea strategică.
Cancelarul se raliază de-acum tot mai mult viziunii lui Macon cu privire la o Europă puternică şi suverană.
Ea tocmai a acceptat ideea unei forţe de intervenţie comune europene şi a îndemnat duminică seara Europa să-şi apere mai bine interesele, „altfel riscând să fie zdrobită în lume, în care domină poli foarte puternici”.

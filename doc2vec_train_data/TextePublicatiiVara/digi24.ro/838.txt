Haos la bănci și printre posesorii de carduri: sistemul Visa este nefuncțional în Europa. Tranzacțiile au fost refuzate în mai multe țări, vineri după-amiază. Abia sâmbătă dimineața sistemul și-a revenit la normal.
ACTUALIZARE SÂMBĂTĂ, ORA 7:00. Sistemul de plăți Visa a fost restabilit și este complet funcțional pentru toate tipurile de tranzacții.
Sistemul de plăţi electronice VISA a revenit complet la normal, a anunţat compania sâmbătă dimineaţă. Vineri, timp de mai multe ore, au fost probleme cu cardurile VISA în mai multe ţări europene.  Din cauza unei erori de sistem, utilizatorii nu le-au mai putut folosi pentru a face plăţi.
Compania a spus că întreruperile au fost provocate de niște calculatoare care s-au defectat. Nu există niciun indiciu care să arate că ar fi fost vorba de hackeri sau de un virus, a precizat VISA.
Situaţia s-a redresat după aproximativ cinci ore de la anunţul că sunt probleme cu sistemul de plăţi cu cardul, dar abia sâmbătă dimineaţă sistemul a redevenit operaţional sută la sută.
ACTUALIZARE 21.34. Potrivit The Guardian, posesorii de carduri Visa pot scoate bani de la ATM-uri.
ACTUALIZARE 21.10. Un parlamentar britanic povestește că nu a putut plăti pentru carburantul achiziționat.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
ACTUALIZARE 20.20. O turistă britanică explică, pe Twitter, ce probleme întâmpină în Sicilia, unde a încercat să cumpere bilete de tren cu un card Visa. 
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Și un alt turist scrie că are probleme similare.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
ACTUALIZARE 20.15. Într-un comunicat, Visa a precizat: „În prezent ne confruntăm cu o perturbare a serviciului de plăţi din cauza căreia unele tranzacţii din Europa nu pot fi procesate. Investigăm cauzele şi lucrăm la rezolvarea situaţiei cât mai curând posibil. Vă vom ţine la curent cu evoluţia cazului”.
Mastercard a anunţat că reţeaua sa funcţionează în mod normal. 
Deocamdată, se poate retrage numerar de la bancomate, dar există temeri că s-ar putea forma cozi imense.
Compania Visa a confirmat că anumite tranzacții nu se pot efectua. Amploare problemei nu este cunoscută încă, dar oamenii discută pe rețelele de socializare că nu pot plăti cu cardul în magazine și la benzinării.
În Spania, autoritățile le-au transmis posesorilor de carduri Visa să își păstreze calmul. „Dacă nu puteți plăti nu înseamnă că ați fost jefuiți sau atacați de hackeri. Visa a suferit o cădere de sistem în Europa, ceea ce a dus la întreruperea plăților cu cardul”, a transmis poliția.
Visa inc. este o companie internaţională de tehnologii de plată care operează una dintre cele mai avansate reţele de procesare a plăţilor din lume. VisaNet poate procesa peste 65.000 de tranzacţii pe secundă, asigurând protecţie împotriva fraudei pentru consumatori şi plăţi sigure pentru comercianţi.
Surse: The Guardian, Agerpres, News.ro. 

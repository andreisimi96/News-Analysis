Formaţia Academia Rapid a învins, duminică, pe Arena Naţională, cu scorul de 2-0, echipa CSA Steaua, în ultima etapă a play-off-ului Ligii a IV-a, şi va juca barajul de promovare în al treilea eşalon.
Baschet masculin, play-off, turul 3: CSU Oradea - Steaua (luni, 20:00, Digi Sport 2)
ACTUALIZARE 22.37. Meciul s-a încheiat cu victoria giuleștenilor. Golurile au fost marcate de Daniel Niculae ’23 şi Grigore ’68, informează news.ro.
Rapid va juca barajul de promovare în Liga a III-a contra învingătoarei din campionatul judeţului Giurgiu, la 16 şi 23 iunie.
În play-off-ul pentru desemnarea campioanei judeţului Giurgiu vor evolua, la 5 şi 7 iunie în semifinale şi la 10 iunie finala, echipele Mihăileşti, Singureni, Energia Remuş şi Dunărea Giurgiu.
Suporterii giuleştenilor au venit în număr mare la stadion pentru a-şi încuraja echipa. Rapidiştii au nevoie de un egal pentru a merge în barajul de promovare în Liga a 3-a. Î
n schimb, roş-albaştrii sunt obligaţi să câştige pentru a-i lua locul rivalei. Derby-ul din această seară va fi arbitrat de Alexandru Tudor.
Se estimează că în tribune vor fi aproximativ 20.000 de suporteri.
Daniel Pancu a anunţat că se va retrage la finalul acestui sezon, astfel că partida de duminică poate fi ultima din cariera sa, în cazul în care Rapidul va pierde meciul, informează digisport.ro.
Atacantul care va implini 41 de ani în luna august a marcat de cinci ori în poarta Stelei.
"Decizia era luată de mult. Din septembrie o să fiu destul de ocupat. O să fiu directorul tehnic al Rapidului. Avem mult de lucru, grupe de copii și juniori, infrastructură, terenuri de antrenament. Pur și simplu nu o să mai am timp de meseria asta de jucător, care e cea mai frumoasă din lume. A fost minunat, sper să închei cu o promovare. Sunt mândru de ce am realizat, nu numai la Rapid, ci în toată cariera" a declarat Pancu.
Pancu a câştigat, alături de giuleşteni, un titlu, trei Cupe ale României și două Supercupe, şi aşteaptă 10.000 de fani alb-vişinii la derby.
"O atmosferă bună, de încredere, venim după două victorii normale, absolut meritate, în play-off. Ne aşteaptă un al treilea meci, cu un adversar puţin mai bun de ce am întâlnit vineri şi miercuri, e un meci decisiv, dar cred că presiunea mai mare e la ei decât la noi", a prefaţat Pancu partida.

Într-un discurs rostit astăzi la Paris, în deschiderea unei conferinţe despre viitorul Europei, miliardarul George Soros a lansat un avertisment privind viitorul UE.
George Soros: „Uniunea Europeană e într-o criză existenţială. Tot ce putea să meargă prost a mers prost. În ultimele săptămâni, nu doar Europa, ci întreaga lume a fost şocată de gestul lui Donald Trump, care s-a retras unilateral din acordul nuclear cu Iranul şi a distrus, practic, alianţa transatlantică. Acest lucru va pune o presiune de o forţă imposibil de prevăzut pe o Europă care are deja probleme mari. Nu mai e o figură de stil să spui că Europa se confruntă cu un pericol existenţial. E realitatea dură, care ar putea să oblige statele membre să pună deoparte interesele naţionale cu scopul de a salva Uniunea Europeană. Acesta a fost şi îndemnul lui Emmanuel Macron, în discursul lui de la Aachen. El a fost susţinut cu precauţie de cancelarul Angela Merkel, care e dureros de conştientă de opoziţia cu care se confruntă acasă”.

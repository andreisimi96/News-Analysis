Apple câştigă o nouă bătălie din războiul purtat împotriva eternilor rivali de la Samsung. O bătălie de 539 de milioane de dolari, fiindcă atât trebuie să-i plătească gigantul sud-coreean celui american, pentru că a copiat elemente ale telefoanelor sale.
Decizia a fost luată de un tribunal din Statele Unite şi este cea mai recentă etapă a unei lupte în justiţie care a început acum şapte ani.
Potrivit unei decizii judecătoreşti din 2012, Samsung a fost obligată la plata unui miliard de dolari către Apple, deşi compania americană ceruse o sumă de două ori mai mare. De atunci, cei doi giganţi se judecă pentru banii care ar trebui plătiţi.
Decizia de acum a tribunalului american nu este definitivă, aşa ca Samsung poate face apel.
Pe aceeași temă

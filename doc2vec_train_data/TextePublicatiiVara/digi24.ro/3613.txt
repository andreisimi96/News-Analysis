Metrorex a anunțat că, începând cu 1 iulie, studenții vor beneficia de o reducere de 50% și pentru titlurile de călătorie: cartelele de 2 călătorii, cartelele de 10 călătorii și abonamentele săptămânale.
Metrorex a anunțat că studenții vor plăti, începând cu 1 iulie, cu 50% mai puțin pentru achiziționarea cartelelor de 2 călătorii, cartelelor de 10 călătorii și abonamentului săptămânal. 
Titlurile de călătorie nu pot fi combinate în decursul a 30 de zile consecutive de la dată cumpărării a unuia din cele trei tipuri de titluri de călătorie reduse. Astfel, pot fi achiziționate maximum 4 abonamente săptămânale sau maximum 3 cartele cu 10 călătorii sau maximum 10 cartele cu 2 călătorii.
Comunicatul Metrorex :
„Studenții vor beneficia de reducere de 50% și pentru titlurile de călătorie: cartelă de 2 călătorii, cartelă de 10 călătorii și abonament săptămânal
Din 1 iulie 2018 Metrorex introduce în oferta tarifară următoarele titluri de călătorie:
- 2 călătorii pentru studenți – 2,50 lei;
- 10 călătorii pentru studenți – 10 lei;
- Abonament săptămânal pentru studenți – 12,50 lei.
Noile facilitățile pentru studenți sunt introduse în baza Hotărârii de Guvern nr. 42 din 31 ianuarie 2017 pentru aprobarea Normelor metodologice privind acordarea facilităților de transport intern feroviar și cu metroul. 
Astfel, studenții vor avea posibilitatea să achiziționeze și alte noi tipuri de cartele, de la casieria specială din stația Piață Română.
Menționăm că titlurile de călătorie nu pot fi combinate în decursul a 30 de zile consecutive de la dată cumpărării a unuia din cele trei tipuri de titluri de călătorie reduse. Astfel, pot fi achiziționate maximum 4 abonamente săptămânale sau maximum 3 cartele cu 10 călătorii sau maximum 10 cartele cu 2 călătorii. Variantele propuse pot fi achiziționate doar în cazul în care nu se cumpără abonamentul lunar cu reducere pentru studenți.
Actele necesare la emiterea abonamentului lunar gratuit pentru studenți sunt: legitimația de student pentru gratuitate la transport și cartea de identitate sau pașaportul. Menționăm că prevederile legale amintite mai sus, se aplică și studenților din provincie.”

Președintele Klaus Iohannis a declarat, marți, legat de decizia CCR de revocare a șefei DNA, Laura Codruța Kovesi, că este convins că procurorii trebuie să fie independenți și nu controlați politic. Președintele a menționat, de asemenea, că „o decizie a CCR nu poate fi discutată prin referendum”, dar „dacă va fi nevoie, putem să convocăm un referendum”.
Preşedintele Klaus Iohannis a declarat, marţi, că nu se pronunţă în privinţa revocării şefei DNA decât după ce va primi motivarea CCR şi o va citi cu foarte mare atenţie. El a precizat însă că ia în calcul că respecta statul de drept, să îl întărească, să aibă grijă ca procurorii să rămână independenţi, cu respectarea Constituţiei, subliniind că articolul din legea fundamentală care spune că procurorii îşi desfăşoară activitatea sub autoritatea ministrului Justiţiei nu poate însemna sub nicio formă că sunt în subordinea acestuia.
„Aşa cum am spus, aştept motivarea Curţii, pe care o vom citi până o înţelegem sau până înţelegem ceva din ea, după care voi comunica ce trebuie făcut sau ce voi face eu mai exact. Însă, la momentul acesta, pot să vă spun două-trei lucruri care ţin evident de această temă.
Această decizie a CCR aparent vorbește doar despre o chestiune foarte concretă de revocare sau nerevocare a procurorului șef DNA, în realitate sunt mult mai multe teme care apar și care trebuie aduse în discuție: în bunăoară statutul procurorilor. Eu sunt convins că procurorii trebuie să fie independenți, ei nu trebuie să fie controlați politic. Orice am face noi în România, noi ca stat, trebuie să asigurăm independența procurorilor pentru a garanta o justiție independentă.
În Constituție avem un articol care spune că procurorii funcționează sub autoritatea ministrului. Eu înțeleg în felul următor: ministrul ar trebui să aibă o autoritate în domeniu și să o folosească pentru a apară independența procuroruilor, pentru a-i apara, chiar pe procuror în dezaterea publică pentru că munca procurorilor este extrem de dificilă. În niciun caz, autoritatea mininistrului din articolul din Constituție nu înseamnă și nu poate să însemne că procurorii sunt în subordinea ministrului. Nimeni nu îi poate plasa în subordinea ministrului”, a explicat Klaus Iohannis, președintele României.
Întrebat dacă ia în calcul să dea curs deciziei CCR, președintele Klaus Iohannis a declarat:„Eu iau în calcul să respect statul de drept din România, să-l întăresc, să am grijă atâta cât pot să rămână procurorii independenţi, cu respectarea evident a Constituţiei. (Veți organiza un referendum? n.r. ) O decizie a CCR nu poate fi discutată prin referendum. Nesubordonarea procurorilor este foarte bine ancorat în justiție și nu trebuie supus unei consultări populare. Dacă va fi nevoie, putem să convocăm un referendum, dar sunt riscuri. După ce avem motivarea Curții, o citim până o înțelegem și apoi decidem.”

O femeie a fost bătută cu bestialitate pe o stradă din Capitală de fiul ei, bărbatul, cunoscut cu afecţiuni medicale, fiind internat în prezent într-o unitate de specialitate. Atenție, imagini care vă pot afecta emoțional!
În mediul online au apărut imagini cu scenele de violenţă care ar fi fost înregistrate de o cameră de supraveghere de pe Bulevardul Regina Maria. Poliţia s-a sesizat din oficiu cu privire la săvârşirea infracţiunii de violenţă în familie.
Potrivit Poliţiei Capitalei, în data de 2 iunie, la miezul nopţii, Secţia 14 Poliţie a fost sesizată, prin apel 112, că pe Bd. Regina Maria, nr. 43, o femeie este agresată de un tânăr şi la faţa locului s-au deplasat cu operativitate agenţi de siguranţă publică, care au identificat persoana vătămată, precum şi agresorul, care era fiul acesteia.
"Femeia a fost transportată la o unitate spitalicească pentru îngrijiri medicale, în urma acestora constatându-se că leziunile suferite nu au fost de natură a-i pune viaţa în pericol, motiv pentru care a părăsit unitatea de primiri urgenţe. Bărbatul în vârstă de 40 de ani, cunoscut cu afecţiuni medicale, a fost internat într-o unitate de specialitate. Secţia 14 Poliţie s-a sesizat din oficiu cu privire la săvârşirea infracţiunii de violenţă în familie, urmând a fi stabilită întreaga situaţie de fapt şi a fi dispuse măsuri în consecinţă", arată reprezentanţii DGPMB, citați de Agerpres .
În imagini se vede cum un bărbat cu bustul gol ia pe sus o femeie pe care care o târăşte câţiva metri pe trotuar. La un moment dat, victima, căzută la pământ, încearcă să se ridice. Agresorul se năpusteşte asupra ei cu picioarele.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Potrivit unor surse apropiate anchetei, femeia agresată nu a depus plângere împotriva fiului său, iar bărbatul ar avea grave probleme psihice, fiind internat la Spitalul de Psihiatrie ''Al. Obregia''. 

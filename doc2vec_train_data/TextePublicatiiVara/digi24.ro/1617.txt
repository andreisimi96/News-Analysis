Simona Halep, locul I WTA, s-a calificat în semifinalele turneului de la Roland Garros, după ce a învins-o, joi, cu scorul de 6-7 (2-7), 6-3, 6-2, pe germana Angelique Kerber, locul 12 WTA.
Formula 1: Marele Premiu al Canadei e în acest weekend pe Digi Sport
Simona Halep şi Angelique Kerber au disputat, pe arena Suzanne Lenglen, unul dintre cele mai frumoase meciuri ale turneului feminin la actuala ediţie a Roland Garros, o înfruntare de anduranţă, cu multă rispă de energie şi lovituri spectaculoase, o partidă clasică pe zgură. Deşi a fost condusă cu 4-0, în primul set, Halep nu a lăsat niciun moment impresia că are de gând să se predea, cum a făcut-o în unele partide, chiar recent. Dimpotrivă, românca a fost încrezătoare, lucidă şi inteligentă, şi-a corectat ce nu mergea în jocul ei şi s-a impus în faţa rivalei, mult mai clar decât a făcut-o la începutul anului, la Australian Open.
Trădată de rever, mai ales de cel în lung de linie şi prea grăbită să încheie punctele, Halep a intrat greu în meci. Kerber a etalat aceeaşi combinaţie devensivă-contraatac, cu acoperire aproape perfectă a terenului, cu oscilaţia ei obşunuită de-a lungul liniei de fund a terenului, dar punctele i-au intrat pe tabelă mai ales din partea cealaltă a fielului. Cu peste 10 greşeli în primele patru ghemuri (30 în total, în primul set), comise de liderul WTA, scorul nu putea fi altul decât 4-0 pentru jucătoarea germană, scrie news.ro.
Pe cât de uşor s-a distanţat Keber la 4-0, cu primul break în startul meciului, pe atât de greu şi-a construit revenirea Halep. Dârzenia, răbdarea, efortul, calmul i-au adus beneficii Simonei Halep, care a echilibrat jocul. Şi la început şi pe parcurs, sportiva care şi-a asumat riscuri a fost românca, dar jocul ei a devenit lucrativ când a corectat precizia loviturilor şi nu s-a mai grăbit.
Treptat, punctele s-au lungit, iar efortul depus de cele două jucătoare a crescut. Halep s-a apropiat mai întâi la 3-4, apoi a egalat la 5. Germana nu a reuşit să închidă setul nici când a servit a doua oară, la 6-5, astfel că ele au ajuns în tie-break. Din nefericire, Halep a rispit iar punctele şi a pierdut cu 2-7, după aproape o oră de joc, făcând să pară în zadar truda depusă până atunci.
Dar nu a fost în zadar, pentru că Halep a căpătat încredere din creşetrea nivelului evoluţiei ei şi a strecurat nesiguranţa în jocul lui Kerber. Halep a făcut break în primul ghem al setului secund şi a revenit rândul jucătoarei germane să caute recuperarea terenului pierdut, să rişte mai mult loviturile decisive şi în acelaşi timp să greşească mai mult. Deşi sportiva din Constanţa s-a mai jucat cu nişte mingi de break, pe care le-a irosit cu seninătate, ea a controlat autoritar setul şi l-a închis aşa cum l-a început, cu break, scor 6-3, după o oră şi 40 de minute de la începutul partidei.
Jocul lui Kerber s-a stins treptat, astfel că Halep şi-a continuat evoluţia dominantă pe teren. Ea a reuşit break-ul în decisiv în ghemul al doilea, dar nu l-a concretizat cu serviciul, iar Kerber s-a apropiat la 1-2. Cu un rebreak, românca a pus distanţa de două ghemuri la locul ei, apoi a mărit-o treptat şi, cu un nou break, a închis meciul, scor 6-2, după două ore şi apropae 15 minute.
În semifinală, a şasea din carieră la un Grand Slam, a treia la Roland Garros, Simona Halep va juca împotriva spaniolei Garbine Muguruza, locul 3 WTA, atât pentru calificarea în ultimul act al French Open, cât şi pentru locul I WTA. Jucătoarea care se va impune în această întâlnire va fi, luni, numărul 1 mondial.
Până în prezent, Halep şi Muguruza s-au întâlnit de patru ori, iar spaniola conduce cu 3-1. Însă toate victoriile ei sunt pe hard, în timp ce succesul Simonei Halep este pe zgură, în optimi, la Stuttgart, în 2015, scor 3-6, 6-1, 6-3.
În cealaltă semifinală vor evolua americancele Sloane Stephens, locul 10 WTA, şi Madison Keys, locul 13 WTA. Ele s-au întâlnit şi în finala ultimei ediţii a US Open, când Stephens s-a impus cu 6-3, 6-0.
Calificarea în semifinale este recompensată la Roland Garros cu un premiu de 560.000 de euro şi cu 780 de puncte WTA.
Simona Halep a fost de două ori finalistă pe zgura pariziană, în 2014 şi 2017.
LIVE TEXT HALEP - KERBER, LIVE TEXT, LA ROLAND GARROS:
ora 17.23 Simona Halep face încă un break și este în semifinale la Roland Garros, unde o va întâlni pe jucătoarea spaniolă Garbine Muguruza.
ora 17.18 Este 5-2 pentru Halep, în decisiv. Kerber a făcut 50 de greșeli neforțate. 46 a făcut Simona.
ora 17.14 Kerber își face serviciul și este 4-2 în decisiv pentru Simona.
ora 17.08 Pauza medicală nu a ajutat-o foarte mult pe Kerber, care își pierde serviciul. Simona izbucnește și tipă „TACI” spre tribune. Imediat își câștigă serviciul și face 4-1.
ora 17.03 Meciul este întrerupt, după ce Kerber a cerut intervenție  medicală. Acuză probleme la un deget de la picior, care este pansat de asistentă.
ora 16.57  Halep, face break în debutul setului trei (2-0). Jocul lui Kerber pare destructurat, însă, chiar și așa, reușește să facă si ea rebreak. Este 2-1.
ora 16.55 Simona, început în forță în decisiv. Este 1-0, 40-0. 
ora 16.48 Este 6-3 în setul doi pentru Halep, iar meciul merge în decisiv. Hai, Simo!
ora 16.45 Halep își face serviciul după o luptă admirabilă și o lovitură în stilul lui Federer, la fileu. Kerber o aplaudă. 5-3  pentru Halep.
ora 16.38 Kerber își face serviciul - 4-3. Halep păstrează avantajul break-ului.
ora 16.34 Răspunsul lui Halep este admirabil. Câștigă rapid serviciul și face 4-2.
ora 16.30 Kerber își face serviciul după o luptă dramatică  în game-ul 5 din setul 2.
ora 16.25 Halep este pe punctul de a face un al doilea break, însă resimte tensiunea meciului și are și un gest de frustrare extremă.
ora 16.22 VICTORIE, MUGURUZA, împotriva Mariei Sharapova - 6-2, 6-1. Muguruza va juca în semifinală cu câștigătoarea dintre Halep și Kerber.
ora 16.22 Halep răspunde la fel, cu un serviciu câștigat la 0. Este 3-1.
ora 16.18 Kerber reușește un serviciu la 0. Este 2-1 pentru Halep în setul doi.
ora 16.17 Halep își consolidează break-ul în setul doi. Este 2-0. Simona a făcut doar două greșeli în acest al doilea game. Este 6-2, 5-1 pentru Muguruza în meciul împotriva Mariei Sharapova.
ora 16.14 Halep începe bine al doilea set, cu un break. Aflăm și că în ultimele 13 game-uri a făcut nu mai puțin de 30 de erori neforțate. Este o dovadă de agresivitate, de care a dat dovadă și la Melbourne anul acesta, când a ajuns până în finala AO.
ora 16.13 Până și racheta lui Kerber simte tensiunea acestui meci. Racordajul cedează la începutul primului set. Iar Halep are două șanse de break chiar din primul game.
ora 16.10 Primul set al meciului Halep - Kerber a durat o oră. 
ora 16.07 Muguruza a reușit break-ul și în setul 2. Este 6-2, 2-1 în meciul împotriva Sharapovei. Câștigătoarea acestui meci se va întâlni cu Halep sau Kerber în semifinală.
ora 16.06 2-7 și Kerber câștigă primul set.
ora 16.06 2-6 și patru mingi de set pentru Kerber.
ora 16.05 2-5 pentru Kerber  și Halep schimbă racheta în tie break. Probleme cu tensiunea racordajului.
ora 16.04 Este 2-4 pentru Kerber. Jucătoarea din Germania pare încordată.
ora 16.03 2-2 - Simona revine spectaculos. Muguruza - Sharapova este 6-2, 1-1.
ora 16.02 1-2, după intervenția arbitrului de scaun la o lovitură controversată, anunțată ca out de arbitrul de linie.
ora 16.01 este 0-2 în tie break pentru Kerber.
ora 15.59 Halep își activează toate resursele de energie și face rebreak. Este 6-6 și se va juca tie break.
ora 15.56 Kerber reușește un al treilea break într-un moment important al meciului. Este 5-6.
ora 15.51 Meci de infarct în sferturi la Roland Garros pentru Halep. Simona a revenit spectaculos de la 0-4. Este 5-5 în acest moment. Este 5-2 și pentru Muguruza, în partida cu Sharapova.
ora 15.49 Halep luptă pentru break. Hai, Simo! Are șansa de a egala la 5.
ora 15.47 Halep  își face din nou serviciul. Este 4-5,  dar Kerber urmează să servească pentru set.
ora 15.39 Simona își consolidează rebeak-ul. Este 3-4, cu Kerber la serviciu.
ora 15.36 În același timp se dispută și partida dintre Sharapova și Muguruza. Este 3-0 pentru Muguruza, în primul set.
ora 15.33 Simona Halep reușește un prim rebreak și pare că a intrat în sfârșit în meci. Loviturile lui Halep par calibrate milimetric.
ora 15.31 Halep este pe punctul de a face un prim rebreak. Hai, Simona!
ora 15.27 Halep își face în sfârșit servicul și pare că a intrat în meci. Lovește mai bine și cu mai multă precizie.
ora 15.25 Este 0-4 pentru Kerber, iar Halep trebuie să își recapete concentrarea pentru a avea o șansă la victorie. 
ora 15.23 Halep a început să joace adânc, pentru a-i pune dificultăți lui Kerber, iar strategia pare să funcționeze. Cele două se cunosc foarte bine, au jucat împreună de 10 ori, fiecare adjudecându-și câte 5 victorii.
ora 15. 18 Simona luptă să își câștige cel de-al doilea set, însă nu reușește. Este 0-3, iar Kerber are două break-uri în față.
ora 15. 14 Kerber își consolidează breakul si este 0-2.
ora 15.10 Kerber începe partida printr-un break. Este 0-1, în primul set.
ora 15.07 A început meciul dintre Simona Halep și Angelique Kerber.
Întâlnirea dintre Halep și Kerber este prima de pe terenul Suzanne Lenglen.
Simona Halep și Angelique Kerber s-au întâlnit până acum de zece ori, fiecare având la activ câte 5 victorii. Ultima dată cele două s-au întâlnit în iarnă, pe hard-ul de la Australian Open, unde Halep s-a impus în semifinală, scor 6-3 4-6 9-7. 
Meciul Garbine Muguruza (Spania), locul 3 WTA - Maria Sharapova (Rusia), locul 30 WTA, va deschide ziua de miercuri, tot de la ora 15.00, pe terenul Philippe Chatrier.

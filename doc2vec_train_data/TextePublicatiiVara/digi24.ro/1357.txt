Perchezi&tcedil;ii la un clan interlop din Bucure&scedil;ti acuzat de trafic de droguri &scedil;i proxenetism
Peste 50 de percheziţii au făcut procurorii DIICOT în această dimineaţă la persoane bănuite de trafic de droguri şi proxenetism. Ancheta vizează un clan mafiot care activează, în principal, în Bucureşti, încă din anul 2000.
Este vorba de clanul Ștoacă, cel care activează în Capitală, în special în sectoarele 4 și 5, încă de la începutul anului 2000.
Potrivit procurorilor DIICOT, în ultima perioadă în care au investogat activitățile ilegale ale clanului, au reușit să descopere modul de acționare al acestei grupări. Liderii grupării lăsau moștenire conducerea acestui grup infracțional copiilor și nepoților. De asemenea, anchetatorii au descoperit și regulile stricte după care funcționa această grupare precum regula tăcerii sau cea a sacrificiului care erau aplicate de membrii acestui clan.
Gruparea este cunoscută pentru trafic de droguri, pentru care deținea monopolul în sectoarele 4 și 5 din București, și pentru trafic de carne vie în țări din UE dar și în Emiratele Arabe Unite.

O cameră de bord a surprins o scenă frumoasă și rară în traficul din România. Un șofer din Brăila a coborât din mașină pentru a ajuta un bărbat cu handicap locomotor să traverseze strada. 
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
La o trecere de pietoni din Brăila, un bărbat aflat într-un cărucior special încerca cu greu să traverseze strada. Martor la scenă, un șofer n-a stat pe gânduri și a coborât din mașină pentru a-l ajuta pe bărbat.
Întâmplarea a fost surprinsă de camera de bord a unui alt șofer aflat în trafic, care a postat imaginile pe internet.
”Mergeam dinspre Barieră către strada Griviței. Omul în scaun cu rotile a început să traverseze pe culoarea verde a semaforului, dar pentru că se deplasa foarte încet l-a prins culoare roșie. Băiatul din fața mea s-a dat imediat jos de la volan și l-a ajutat să treacă strada”, a povestit pentru obiectivbr.ro Claudiu Tănase, șoferul care a postat filmulețul pe internet. 
Șoferul brăilean a stârnit un val de aprecieri pe rețelele de socializare, imaginile fiind distribuite de mulți internauți.

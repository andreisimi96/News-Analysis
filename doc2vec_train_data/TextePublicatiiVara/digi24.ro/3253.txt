7 din 10 români ştiu deja ce vor face vara asta. Şi-au plătit vacanţele, iar în topul destinaţiilor rămân Grecia, Turcia şi Bulgaria. Şi staţiunile de la noi sunt la mare căutare. Pe litoral sunt aşteptaţi aproape un milion de români în acest sezon.
Grecia, Turcia şi Bulgaria sunt în continuare destinaţiile preferate de români pentru vacanţa de vară. Mulţi şi-au făcut rezervări de la finalul sezonului trecut.
Ciprian Enea, consultant turism: Rezervările au început încă din luna septembrie a anului trecut. Evident că am avut discounturi de 40 - 45 chiar 50%. Sunt câteva sute de mii de turiști români care pleacă în străinătate în vacanță. Este vorba despre 250-350 de mii de români.
Mădălina Isar pleacă la finalul verii împreună cu soţui ei în Grecia. Şi-a rezervat din februarie sejurul.
Mădălina Isar: Voi merge în Santorini în luna septembrie. Am plătit pentru un pachet pentru 2 persoane, 7 nopți de cazare, cu avion, toate taxele incluse, 500 euro. Dacă mi-aş fi rezervat acum, în plin sezon, probabil aș fi cheltuit 1200-1300 de euro.
Pentru cei care nu şi-au cumpărat deja vacanţa de vară, mai există o variantă. Ofertele last minute. De exemplu, un sejur de 7 nopţi, pentru două persoane, în Grecia costă în mod normal 1.000 euro, însă dacă îl veţi cumpăra cu doar câteva zile înainte de plecare, costul aceleiași vacanțe va ajunge la jumătate.
Raluca Hatman, reprezentant agenţie de turism: Avem 1 din 5 turiști români care pleacă în vacanță printr-o ofertă last minute. Este un pic riscant pentru că astfel de oferte sunt în general în număr limitat.
Chiar dacă staţiuniele alese sunt aproape, mulţi preferă să călătorească cu avionul.
-Pe lângă Atena am plecat. Le-am cumpărat în ianuarie și au costat pentru toți 4 membri ai familiei la 230 de euro. A fost super ofertă, de aceea am ales Grecia.
-În vacanță în Grecia.
-Care a fost prețul biletelor?
-Redus. Mult redus. Aproape la prețul autocarului.
Un sejur de 7 nopţi, în Grecia, cumpărat la finalul anului trecut costa 800 de euro. Acum este mai scump cu 300 de euro.
În Turcia, cele mai căutate hoteluri sunt cele de 5 stele. Un pachet de 7 nopţi costa, în octombrie anul trecut, 1.200 de euro. Acum, este cu 400 de euro mai scump.
Şi Bulgaria rămâne în top. Un sejur la 4 stele rezervat anul trecut costa 500 de euro, faţă de 700 acum.
Pe aceeași temă

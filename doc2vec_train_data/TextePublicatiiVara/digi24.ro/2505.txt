CSM CSU Oradea este noua campioană a României la baschet masculin. Bihorenii au câștigat cu 92-89 meciul al patrulea al finalei cu Steaua și s-au impus la general cu 3-1.
Partida disputată în sala Mihai Viteazu din Capitală a început perfect pentru bucureșteni, care erau obligați să câștige meciul patru pentru a trimite duelul în decisiv. Primul sfert s-a încheiat cu un avans de 6 puncte al roș-albaștrilor, 21-15. Echipa antrenată de finlandezul Jukka Toijala s-a desprins chiar și la 10 puncte în startul sfertului secund, dar până la pauza mare orădenii au revenit excelent, astfel că după primele 20 de minute avea un avans minim.
Sferturile trei și patru au fost extrem de echilibrate, dar victoria le-a revenit în cele din urmă bihorenilor. S-a terminat 92-89 pentru echipa lui Cristi Achim care a câștigat pentru a doua oră în istorie titlul în Liga Națională. Cel mai bun marcator al partidei a fost Kris Richard, de la oaspeți, cu 26 de puncte. De la Steaua, Brandon Taylor a încheiat meciul cu 22 de puncte.
În primele patru partide, scorul a fost 86-73, 70-75, 94-70. Formaţia antrenată de Cristi Achim a mai cucerit titlul în 2016.
U BT Cluj a câştigat medaliile de bronz ale Ligii Naţionale. În meciul decisiv al finalei mici, baschetbaliştii antrenaţi de Mihai Silvăşan au învins CSU Sibiu cu 91-77, după ce în primele două scorul a fost 94-89 şi 90-93.

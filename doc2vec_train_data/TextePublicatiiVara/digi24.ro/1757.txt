Jurnalistul Cristian Tudor Popescu a vorbit la Digi24 despre organizarea mitingului PSD de sâmbătă şi despre regulile impuse participanţilor. Jurnalistul a făcut o paralelă între mitingurile de 23 august şi cel de acum, cu reguli similare şi condiţii.
„La mingul ăsta se vine cu vreun portret? E vorba de un miting de 23 august, e o defilare după toate regulile, cu convocator, cu organizarea grupei de tovarăşi, cu conducător, steag la 10 oameni, îi îmbracă pe toţi în alb.
Cum poţi să obligi nişte oameni care vin ... un miting trebuie să aibă nişte nume, să pună portretul domnului Dragnea, al lui Tăriceanu, a lui Dăncilă. Să le agite. E un miting pentru pace.
Trebuie să fie nişte nume de instituţii, de persoane, să spună: <jos cutare, jos cutare!>, <sus Udrea!>.
Să vină cu portretele lui Udrea, al lui Mazăre, al lui Ghiţă, să ştim o treabă, dacă tot e vorba de abuzuri!
Nu că ar putea veni cu nişte portrete de copii abuzaţi de părinţi, de neveste bătute până în pragul morţii ... se mai petrec nişte abuzuri în afară de cele care-i afectează dar în legătură cu ele nu cred că o să se manifeste.
Au schimbat tema de vreo patru ori, au început cu anti homosexuali, apoi cu Dăncilă, apoi cu sprijinul guvernului, şi acum contra abuzurilor.
Vă propun, stimaţi manifestanţi, dacă va câştiga Simona Halep să facem un miting de bucurie pentru această victorie imensă pentru Simona şi steguleţe mici, şi steguleţe mari, să le agităm pentru Simona. Cred că e o temă mai bună!, a declarat la Digi24 jurnalistul Cristian Tudor Popescu.
Intervenţia integrală în materialul video
FOTO: INQUAM PHOTOS - Octav Ganea

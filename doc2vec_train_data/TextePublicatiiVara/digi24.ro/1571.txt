Steaua a câștigat meciul al doilea cu CSM CSU Oradea, din finala Ligii Naționale. S-a terminat 75-70 pentru bucureșteni, în meciul disputat în Arena "Antonio Alexe". Astfel, Steaua a egalat situația la general, 1-1.
CSM CSU Oradea a început senzațional meciul secund de pe teren propriu și conducea cu 29-12 la finalul primului sfert. Oaspeții au revenit treptat, iar la pauza mare Oradea mai avea doar 4 puncte avans, 44-40.
Jucătorii lui Cristian Achim au rămas la conducere până la jumătatea ultimului sfert. Flowers i-a adus pe bucureșteni în avantaj (70-67), iar de acolo Steaua a condus ostilitățile până la final. Roș-albaștrii s-au impus cu 75-70.
Randal Falker, cu 19 puncte şi 5 recuperări, a fost cel mai bun de la Steaua, dar evoluţii notabile au avut şi Jermaine Jonte Flowers, 13 p, Pavel Marinov, 12 p, 3 pase decisive, Luka Lapornik, 10 p, 2 rec, 2 pd. MVP-ul orădenilor a fost Kristopher Jameil Richard, 22 p, dar s-a remarcat şi Vaidas Kariniauskas, 14 p, 4 pd.
Următoarele două partide ale finalei care se joacă în sistemul 3 din 5 se vor disputa în Capitală. Primul meci va fi duminica de la ora 18:00, în direct la Digi Sport.

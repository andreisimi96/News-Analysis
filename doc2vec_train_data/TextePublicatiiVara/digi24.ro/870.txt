Este alertă de vreme rea în mai mult de jumătate de ţară. De la ora 14:00, 27 de judeţe din vestul, nordul şi centrul ţării intră sub cod galben de furtuni şi vijelii.
Este vorba de judeţe din vestul, nordul, centrul ţării, precum şi zonele montane şi deluroase care se vor află sub alertă.
Sunt aşteptate ploi torenţiale, în urmă cărora se vor strânge cantităţi de apă cât pentru o lună, căderi de grindină, vijelii puternice şi descărcări electrice. Astfel de fenomene vor fi şi în celelalte regiuni, în special sâmbătă seară şi la începtul săptămânii viitoare.
Meteorologii au emis o atenţionare cod galben de instabilitate atmosferică, valabilă de sâmbătă de la ora 14.00 până duminică la ora 23.00. Vor fi averse care vor avea şi caracter torenţial, frecvente descărcări electrice, intensificări de scurtă durată ale vântului cu aspect de vijelie şi căderi de grindină.
„În intervalul menţionat, vor fi perioade cu instabilitate atmosferică accentuată în zonele de munte, precum şi în Crişana, Maramureş, Transilvania şi nordul Moldovei. Vor fi averse care vor avea şi caracter torenţial, frecvente descărcări electrice, intensificări de scurtă durată ale vântului cu aspect de vijelie şi căderi de grindină”, anunţă meteorologii.
Conform ANM, în intervale scurte de timp sau prin cumulare, se vor înregistra cantităţi de apă ce vor depăşi 15-20 l/mp şi punctiform 40-50 l/mp. Astfel de fenomene vor fi şi în restul teritoriului, însă pe arii mai restrânse.
Manifestări specifice instabilităţii atmosferice se vor semnala şi la începutul săptămânii viitoare, local şi temporar, în majoritatea regiunilor, anunţă meteorologii.

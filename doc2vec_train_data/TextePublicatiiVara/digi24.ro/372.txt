Elena Udrea susține că a primit o ofertă din partea Netflix ca să facă un serial despre viața ei. Fostul ministru al Turismului a dezvăluit această informație într-un interviu pentru gsp.ro .
Foto: Inquam Photos / Octav Ganea
Cum a decurs interviul:
- Obosiţi. E de la sarcină?
- Obosesc când vorbesc. Dacă nu vorbesc deloc… Bine, mai vorbesc la telefon, dar și la telefon... Toată lumea vrea pe video, dar cum pe video că eu în casă nu sunt nici aranjată, nici machiată, nici îmbrăcată de video? Când am emisiuni… apropo, am avut, am o propunere de la Netflix. Să fac un serial. 
- Netflix? Pe ce temă și unde? Aici?
- Nu, am primit propunerea când eram în România, dar acum li se pare și mai interesant că sunt aici. Mă gândeam ce interesant ar fi când intru eu în direct la televiziune, sunt în pantaloni scurţi, în papuci, dar în sus sunt îmbrăcată de birou.
- E farmecul televiziunii…
- Da, da, aranjată, dar eu sunt, de fapt, desculţă.
- Și se face documentarul?
- Da, da, dacă se finalizează discuţiile. A venit o doamnă la mine de la Londra să discute. Mi s-a părut foarte interesant.
- E vorba și de niște bani? Bănuiesc că nu deveniţi milionară din asta…
- Ba da! În dolari!
Elena Udrea se află în Costa Rica, unde are statutul provizoriu de refugiat politic. Ea așteaptă pronunțarea definitivă în dosarul „Gala Bute”, în care în primă instanță a fost condamnată la 6 ani de închisoare pentru luare de mită şi abuz în serviciu. Magistrații instanței supreme au amânat pronunțarea sentinței pentru 5 iunie .

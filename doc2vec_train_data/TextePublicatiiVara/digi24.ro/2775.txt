Dobânzile de politică monetară, care influenţează costul creditelor, sunt pe un trend ascendent nu doar în România, ci peste tot în lume, spune guvernatorul BNR, Mugur Isărescu. Cert este că economiile lumii se află la sfârşitul unui ciclu de evoluţie financiară, iar următorul va veni cu dobânzi mai mari.
„S-a terminat perioada dobânzilor scăzute, foarte scăzute și negative. Așteptăm să vedeem ce hotărăște și Banca Centrală Europeană. Tendința este clară, pentru noi este că suntem la sfârșitul unui ciclu de dobânzi, de ani buni de dobânzi negative și foaere scăzute: Începe unul nou, dobânzi care vor ajunge categoric pozitive, dar normalizarea înseamnă într-adevăr normalizare. Încă nu știm ce înseamnă noul ciclu de creștere a dobânzilor, nu neapărat în România, ci în lume”, a spus Mugur Isărescu.
În acest moment, dobânda cheie în România este de 2,5%, după trei majorări consecutive în 2018.

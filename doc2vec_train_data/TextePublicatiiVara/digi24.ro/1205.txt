Maria Sharapova și Serena Williams - unul dintre cele mai așteptate meciuri de la Roland Garros, nu s-a mai disputat, după ce americanca și-a anunțat retragerea de la turneu, din cauza unei accidentări care o împiedică să mai poată servi . 
Foto: Guliver/Getty Images
Formula 1: Marele Premiu al Canadei e în acest weekend pe Digi Sport
Rivalitatea binecunoscută dintre cele două, atât pe terenul de tenis, unde Williams are 19 victorii în cele 21 de meciuri jucate contra Sharapovei, cât și în afara terenului, a făcut ca partida programată luni între cele două să fie așteptată cu interes de fanii tenisului. Însă cu câteva minute înaintea partidei, Serena a ținut o conferință de presă în care a anunțat, dezamăgită, că este nevoită să se retragă de la French Open.
„Este foarte dificil, pentru că îmi place să joc contra Mariei. Este un meci pe care mă simt dispusă oricând să îl joc”, a spus Williams.
Deși cele două și-au aruncat adeseori replici acide, nu a fost cazul și de data aceasta. Maria Sharapova a reacționat elegant la auzul veștii că merge în sferturile de finală de la Roland Garros fără să fie nevoită să o înfrunte pe Serena. „Abia așteptam meciul cu Serena azi și sunt dezamăgită că a trebuit să se retragă. Îi doresc o recuperare grabnică și sper să revină la alte turnee în curând”, a declarat Maria Sharapova. 

33 la sută din angajaţii statului stau degeaba şi alţi 33 la sută trebuie supravegheaţi ca să îşi facă treaba. Iar ceilalţi, care muncesc, manifestă o solidaritate ciudată cu ei, de tip colectivism de pe vremuri. Aşa sună analiza antreprenorului Dragoş Anastasiu, invitatul emisiunii În faţa ta.
Reporter: Sunt prea mulți angajați la stat?
Dragoş Anastasiu, antreprenor: Ce aud de la cei care au fost în interior: avem undeva la 33 la sută oameni care nu fac aproape nimic. 33 la sută oameni care fac dacă stai cu biciul, 33 oameni care fac. Asta înseamnă că dacă renunți la 30 la sută din aparatul bugetar nu se întîmplă mare lucru, întrebarea e cum îi depistezi?
Când vine șeful și zice: hai să ne despărțim de colegii care nu fac nimic intervine mila. Cine are mila asta? Ăia 33 care fac treaba. Avem sentimentul de colectivism în noi. Ăia care sunt buni și ar putea fi plătiți cu 33% mai mult, din solidaritate prost înțeleasă îi păstrează și pe ceilalți.

Poliția Română atrage atenția cetățenilor cu privire la apariția unei noi escrocherii. Polițiștii specializați în combaterea criminalității informatice au fost sesizați despre desfășurarea unei campanii prin care se încercă fraudarea victimelor, prin sisteme informatice, în numele Poliției Române. Dacă primiți un astfel de mesaj, este important să știți că este o fraudă și să nu dați curs cererii! Sesizați poliția dacă aveți calculatorul criptat sau dacă ați plătit.
“Dacă primiţi un astfel de mesaj, este important să ştiţi că este o fraudă şi să nu daţi curs cererii! Sesizaţi Poliţia dacă aveţi calculatorul criptat sau dacă aţi plătit. Poliţia Română vă recomandă să nu plătiţi suma cerută pentru decriptarea fişierelor, în cazul în care calculatorul este virusat, întrucât de cele mai multe ori nu veţi recapătă fişierele. Anunţaţi de îndată Poliţia în cazul în care sunteţi victime ale unor astfel de atacuri”, se arată într-un comunicat al IGPR.
Poliția Română vă recomandă să nu plătiți suma cerută pentru decriptarea fișierelor, în cazul în care calculatorul este virusat, întrucât de cele mai multe ori nu veți recapătă fișierele.
De asemenea, poliția recomandă să faceți back-up-uri regulate ale datelor stocate pe sistemul informatic, să mențineți sistemul updatat și să instalați un program de tip antivirus. În plus, nu deschideți niciodată un atașament primit de la o persoană necunoscută sau un link neobișnuit primit pe rețelele de socializare.
Proiectul No More Ransom a fost lansat în iulie 2016, de poliția națională olandeză și Europol, instituția de combatere a criminalității la nivelul Uniunii Europene, cu scopul de a crește nivelul de colaborare dintre sectoarele public și privat în lupta contra ransomware.
Operațiunea Bakovia - În luna decembrie 2017, polițiștii Direcției de Combaterea a Criminalității Organizate și procurorii D.I.I.C.O.T. au efectuat 7 percheziții la persoane bănuite că ar fi infectat numeroase calculatoare cu programe malițioase și ar fi cerut recompense pentru decriptarea fișierelor afectate.
Acțiunea s-a desfășurat în comun cu agenții internaționale precum Europol, FBI și National Crime Agency. Este primul caz din lume în care s-a reușit arestarea unor persoane bănuite de ransomware.

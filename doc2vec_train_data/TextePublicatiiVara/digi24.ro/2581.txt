Donald Trump, care a acceptat o invitaţie a lui Kim Jong Un de a se duce la Phenian în cursul summitului lor istoric din Singapore potrivit KCNA, s-a felicitat miercuri că a împiedicat o „catastrofă nucleară”, relatează news.ro, care citează AFP.
FOTO: Gulliver/ Getty Images
În prima sa dare de seamă despre summitul din Singapore, agenţia oficială nord-coreeană de presă a apreciat că această întâlnire fără precedent deschide calea „unei întorsături radicale”.
„Kim Jong Un l-a invitat pe Trump să efectueze o vizită la Phenian la un moment oportun, iar Trump l-a invitat pe Kim Jong Un să vină în Statele Unite”, scrie KCNA.
Agenţia dă asigurări totodată că Trump a evocat „o ridicare a sancţiunilor” impuse regimului  de la Phenian.
„Lumea a făcut un mare pas care îndepărtează o potenţială catastrofă nucleară! Nu se mai lansează rachete de testare sau de cercetare nucleare!”, a scris Trump într-un tweet, fără să conforme, până acum, că a acceptat invitaţia la Phenian.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Ziarul oficial nord-coreean Rodong Sinmun a publicat pe prima pagină fotografii de la strângerea de mână istorică între trump şi Kim, în faţa unui rând de steaguri americane şi nord-coreene, alternate.
„Întâlnirea secolului deschide o nouă eră în istoria relaţiilor”, dintre cele două ţări inamice, titra ziarul.
„Drumul dificil către denuclearizarea peninsulei coreene şi o pace permanentă nu face decât să înceapă”, analizează cu mai multă prudenţă ziarul sud-coreean Hankook.
Evenimentul era de neimaginat în urmă cu doar câteva luni, când cei doi lideri schimbau aproape zilnic insulte personale şi ameninţări cu războiul nuclear.
„REALITY-SHOW FĂRĂ SUBSTANŢĂ”
În pofida răsunetului mediatic al summitului, rezultatele sale tangibile - mai ales pe tema-cheie a „denuclearizării” - provoacă îndoieli, iar ziarul japonez conservator japonez Sankei cataloghează evenimentul drept un „reality-show” şi consideră declaraţia „fără substanţă”.
Kim s-a angajat încă o dată în favoarea „denuclearizării complete a peninsulei coreene”. Însă această formulă adoptată de Phenian este departe de a corespunde exigenţelor avansate de mult timp de Statele Unite, potrivit cărora o „denuclearizare” nord-coreeană, în afară de „completă”, trebuie să fie „verificabilă” şi „ireversibilă”.
Phenianul are motive să fie satisfăcut de evenimentul din Singapore - un mare succes pentru un regim foarte izolat, supus unor sancţiuni internaţionale dure şi care doreşte de mult timp să obţină o legitimitate.
„Kim Jong Un a obţinut ceea ce voia la summitul din Singapore: prestigiu internaţional”, analizează Paul Haenle, directorul Centrului Carnegie-Tsinghua.
SFÂRŞITUL MANEVRELOR CU SEULUL
Într-o spectaculoasă conferinţă de presă, după summit, Trump a anunţat că Statele Unite îşi vor opri manevrele militare comune cu Coreea de Sud, pe care le-a catalofat el însuşi drept „foarte provocatoare” faţă de Nord.
Phenianul cerea de mult timp încetarea acestor exerciţii militare, percepute ca pregătiri în vederea unei invazii militare a Coreei de Nord.
Aproape 30.000 de militari americani sunt staţionaţi în Coreea de Sud, cu scopul de a apăra această ţară aliată a Statelor Unite de vecinul său din nord.
„În timp ce noi suntem pe cale să negociem un acord global foarte complet, eu cred că nu este potrivit să avem exerciţii militare”, a declarat Trump, adăugând că acest lucru permite „să se economisească mulţi bani”.
Seulul şi Comandamentul militar american în Coreea de Sud au subliniat că nu au fost avertizate dinainte cu privire la acest anunţ.
„Exerciţiile şi prezenţa militară americană joacă un rol vital în securitatea Asiei de Est”, şi-a exprimat îngrijorarea ministrul japonez al Apărării Itsunori Onodera.
Să se pună capăt exerciţiilor comune „depăşeşte tot ceea ce experţii sunt de acord”, apreciază Adam Mount de la Federation of American Scientists.
Într-o serie de tweet-uri publicate în noaptea de marţi spre miercuri, Trump a exaltat posibilităţile dezvoltării economice a Coreei de Nord în cazul unei „denuclearizări”.
„Nu există limită la ceea ce poate să realizeze Coreea de Nord dacă abandonează armamamntul nuclear şi alege comerţul şi angajarea cu lumea”, a scris Trump.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Kim „are în faţa lui oportunitatea de a deveni liderul care să inaugureze o eră nouă şi glorioasă de securitate şi de prosperitate pentru cetăţenii săi”, a adăugat el.

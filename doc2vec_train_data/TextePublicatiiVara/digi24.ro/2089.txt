Ion Țiriac&colon; „Simona a jucat un meci modest”
Ion Țiriac&colon; „Simona a jucat un meci modest”
Ion ŢIriac a recunoscut că a avut emoţii pentru Simona Halep și chiar a criticat-o după succesul de la Roland Garros. Nu a jucat ca în semifinala cu Muguruza, a declarat omul de afaceri care a sprijinit-o mereu. Țiriac a fost însă convins că liderul mondial nu va rata și această șansă și a prezis că Simona se va impune în trei seturi.
Formula 1: Marele Premiu al Canadei e duminică, de la ora 21:00, în direct pe Digi Sport 2
„Este showul Simonei Halep, a jucat un meci modest, dar este meritul ei că a stat cu adversara. Nu a jucat ca joi”, a declarat Ion Țiriac, citat de News.ro. „Meritul ei este 300 la sută că și de data aceasta nu a renunțat aboslut deloc la luptă”, a adăugat omul de afaceri.
„Mi-a fost teamă înaintea primului set. Am spus că rezultatul va fi 6-1, 6-2 pentru una dintre cele două jucătoare. Dar după al doilea set, eram convins că dacă Simona va câştiga primul sau al doilea game, o să câştige cu 6-0 sau 6-1. Şi aşa a fost”, a declarat Ţiriac pentru site-ul italian ubitennis.com.
„De la mijlocul celui de-al doilea set, mingea a circulat mai mult. Joi, contra Muguruzei, reverul său a fost mai rapid decât cel al lui Nadal, dar azi a fost cu totul alt meci. Stephens nu e devastatoare cu nicio lovitură, dar trimite înapoi orice minge. Simona trebuia să deschidă terenul mai mult şi nu a făcut-o. S-a mulţumit să dea mingea înapoi. Apoi, a jucat 2 metri în spatele liniei, inadmisibil. Cu Muguruza nu a făcut-o, pentru că ştia că va pierde”, a mai precizat Ţiriac, o declaraţie care arată că jocul proaspetei campioane de pe zgura pariziană nu l-a mulţumit complet, scrie digisport.ro .
Țiriac a urmărit finala de la Roland Garros alături de Nadia Comăneci, iar Simona Halep a ținut să-i mulțumească în declarațiile de după meci pentru sprijinul acordat. „A fost trup și suflet alături de mine în fiecare meci”, a spus Simona Halep.

O nouă gafă cu steaguri folosite greşit într-un cadru oficial a avut loc, de data această la Iaşi, au descoperit jurnaliștii Digi24.
În timpul unei întrevederi dintre primarul Mihai Chirica şi ambasadorul Marii Britanii, Paul Brummel, municipalitatea a pus pe masă, în faţa diplomatului, un steag britanic care nu mai este în uz din 1801.
Faţă de varianta corectă lipseşte crucea Sfântului Patrick, adică liniile roşii în diagonală. Acestea au fost adăugate acum mai bine de 200 de ani, când Irlanda s-a alăturat Angliei şi Scoţiei, în Regatul Unit.
Duminică, în timpul unei conferinţe de presă comune ţinute la Constanţa de premierii României şi Estoniei, drapelul ţării baltice fusese pus invers . Greşeală a fost corectată de şeful guvernului de la Tallinn.
Pe aceeași temă

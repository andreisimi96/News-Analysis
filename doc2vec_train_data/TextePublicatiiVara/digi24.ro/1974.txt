Simona Halep și Sloane Stephens joacă, ACUM, în finala Roland Garros. Simona Halep, locul I WTA, s-a calificat pentru a treia oară în finala turneului de la Roland Garros, după ce a învins-o, joi, cu scorul de 6-1, 6-4, pe spaniola Garbine Muguruza, locul 3 WTA.
Formula 1: Marele Premiu al Canadei e duminică, de la ora 21:00, în direct pe Digi Sport 2
LIVE TEXT HALEP - STEPHENS ÎN FINALA ROLANG GARROS:
ora 16.34 „Am fost și eu fix în aceeași situație, când eram numărul 1 mondial, și am jucat contra lui Steffi Graf. Îmi place mult jocul Simonei, poate pentru că mă regăsesc și eu în el. Este o fată care nu se poate baza pe talie, așa cum am fost și eu, ce a fost nevoită să se dezvolte fizic și să realizeze un tenis diversificat, cu inteligență și viziune pe teren. E o muncitoare și merită să câștige Roland Garros-ul. Simona este capabilă să contracareze diferența de talie cu adversarele ei prin plasament, poziționare, angajament, tehnică. Halep servește mai bine ca mine, e mai completă ca mine, are nevoie doar de un declick mental. După ce va câștiga primul Grand Slam se va simți eliberată”, a spus fosta mare campioană Justine Henin (36 de ani), fost număr 1 mondial și câștigătoare a șapte titluri de Grand Slam, într-un interviu pentru L’Equipe, acordat înainte acestei finale de vis din cariera Simona Halep.
ora 16.33 Simona Halep luptă pentru șansa la un break, însp Stephens își face serviciul. Este 1-4 în primul set, însă Halep pare concentrată și gata să lupte în continuare pentru primul titlu de Grand Slam din carieră.
ora 16.29 Din păcate, Stephens face break-ul în acest prim set. Este 1-3 pentru jucătoarea din America în acest prim set. Hai, Simona!
ora 16.25 Simona își face din nou serviciul și este 1-2.  Ambele jucătoare par foarte concentrate și și-au intrat în ritm rapid. Este un început spectaculos de finală, ambele jucătoare jucând aproape perfect.
ora 16.20 Simona Halep își face serviciul după un ultim punct câștigat după un schimb de 25 de mingi. Este 1-1.
ora 16.16 Darren Cahill a făcut câteva declarații și despre fani Simonei Halep, înainte de finala care se desfășoară chiar în aceste momente pe terenul central de la Roland Garros: „Imi este greu sa explic, ca sa fiu sincer. Am petrecut destul de mult timp in Bucuresti, dar si in Constanta, orasul ei natal, iar personalitatea enorma care este Simona in Romania e greu de explicat. Virginia Ruzici a castigat Roland Garros, dar de atunci nu cred ca a existat un sportiv in Romania care sa fie atat de urmarit ca Simona. (...) A luat-o putin prin surprindere, a inceput sa joace bine mai tarziu in cariera, dar a facut-o in stil de mare jucatoare, devenind numarul unu in lume. Este foarte iubita in Romania si merita acest lucru. Este o fata buna si cred ca multi oameni o admira. (...) Va fi o finală dificilă. Sloane este o adversară foarte puternică, loveşte mingea foarte tare. Îmi voi face jocul împotriva ei, aşa cum am făcut şi până acum. Suntem pe zgură, va fi ceva diferit, aşa că nu am aşteptări. Vreau doar să intru pe teren să-mi păstrez tactica şi să menţin lucrurile pozitive în fiecare secundă”.
ora 16.10 Mai multe lovituri câștigătoare pentru Stephens pe început de meci. Jucătoarea din SUA își face serviciul. Este 0-1.
ora 16.11 A început meciul dintre Simona Halep și Sloane Stephens, cu jucătoarea americancă la serviciu.
ora 16.08 „Este o profesionistă desăvârșită și are alături un fizioterapeut de foarte mulți ani. Este vorba despre Theo Cercel, tot un român care a lucrat cu mulți alti sportivi. Este fizioterapeutul ei de 6 sau 7 ani. Simona a investit la începutul carierei, iar acum vede beneficiile acelei investiții. La 16, 17 sau 18 ani muncești mult și nu vezi neapărat rezultatele, dar sunt lucruri care te ajută pe parcursul carierei. Asta a făcut Simona. Este o profesionistă în adevărat sens al cuvântului” a precizat Darren Cahill, antrenorul Simonei Halep, într-un interviu acordat WTA.
ora 16.02 Trofeul Roland Garros a fost scos pe teren. Simona Halep și Sloane Stephens au ieșit la antrenamente. În câteva momente, începe meciul de legendă al Simonei Halep. Hai, Simona!!!!
ora 15.56  Impresionată de meciul cu Muguruza, Nadia a venit la Paris special pentru a fi alături de Halep  
ora 15.55 mai sunt câteva momente până când Simona Halep și Sloane Stephens vor ieși la încălziri.
ora 15.43 Gheorghe Hagi și Gheorghe Popescu vor fi în tribune la meciul Simona Halep de azi. Și Virginia Ruzici este alături de ea. Părinții Simonei Halep sunt și ei la stadion, însă, din superstiție, nu vor să vorbească  cu presa. Sunt însă încrezători că asta este ziua în care Simona Halep va ridica un trofeu de Grand Slam deasupra capului.
ora 15.40 „Acest Roland Garros a arătat progrese uriaşe pentru Halep la serviciu. De la agresivitate, la viteză şi plasament. De asemenea, a servit foarte bine în momentele cheie. Înainte, era mult mai chibzuită sub presiune, se simţea în serviciul ei teama. Acum nu mai e cazul, serveşte excelent când are mai multă nevoie. E clar că ea va face tot posibilul pentru a câştiga finala”, a spus antrenorul Serenei Williams, Patrick Mouratoglou, pentru Eurosport.
ora 15.34 Cristian Tudor Popescu crede că există o diferență majoră față de Halep de anul trecut și Halep din prezent. Evoluția ei ar putea fi descrisă printr-o singură frază: „Simona a învățat să greșească”.
ora 15.20 Acum 10 ani și o zi, Simona Halep câștiga titlul la junioare la Roland Garros. O învingea în finală pe românca Elena Bogdan, după o luptă dusă pe parcursul a trei seturi. Să îi ținem pumnii și în finala de azi. Hai, Simona!!!!

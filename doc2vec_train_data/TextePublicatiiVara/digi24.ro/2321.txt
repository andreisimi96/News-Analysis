Simona Halep nu este doar prima jucătoare de tenis a lumii, dar a bifat și o frumoasă performanță în acest weekend, atunci când a câștigat turneul Roland Garros.
20:00, Digi Sport 1: Azi, Simona Halep se întâlneşte cu suporterii pe Arena Naţională, festivitate transmisă în direct în emisiunea Fotbal Club
Succesul, dăruirea, ambiția și puterea de muncă a româncei este sursă de inspirație pentru mulți puști din întreaga lume. Printre ei și fiul faimosului David Beckham, Romeo, în vârstă de 15 ani.
Acesta s-a pozat alături de Simona și a postat imaginea pe contul personal de Instagram, unde a strâns aproape 140.000 de like-uri în 22 de ore.
Spre deosebire de  tatăl lui, legendă a  fotbalului, Romeo iubește tenisul și s-a antrenat cu sportivi de top ca Andy Murray, Grigor Dimitrov sau Caroline Wozniacki.
Romeo Beckham plănuiește să se înscrie în curând la turneele din circuitul ITF, înainte de a face saltul către circuitul profesionist ATP.

Alpinistul Peter Maier a asistat la un fenomen rar în Austria: un tsunami căzut din cer. Scena pe care el a filmat-o în zona lacului Millstater dă impresia că în lac se varsă o găleată de apă. Videoclipul a fost deja văzut de peste un milion de ori pe Facebook, relatează duminică lesoir.be.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Ceea ce Maier numeşte un tsunami căzut din cer este, de fapt, o rafală descendentă şi o schimbare bruscă şi radicală a vântului, provocând un curent rapid de aer spre sol, potrivit Agerpres.
"Am avut noroc", spune bărbatul. ''Aceste fenomene sunt imposibil de prevăzut''.
Fenomen de o intensitate incredibilă, acesta este una dintre cele mai mari pericole pentru aviaţie, chiar dacă avioanele sunt astăzi echipate cu un sistem de detecţie pentru schimbări bruşte ale curenţilor de aer.

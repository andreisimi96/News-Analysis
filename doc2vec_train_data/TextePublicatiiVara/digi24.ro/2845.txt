Procedura extrădării din Serbia a lui Sebastian Ghiţă continuă. Este precizarea făcută, vineri dimineaţă, de ministrul Justiţiei, după ce Curtea Supremă l-a achitat joi pe fostul deputat într-un dosar în care acesta avea emis un mandat de arestare.
„În momentul acesta, nu avem niciun temei juridic să anulăm, să retragem solicitarea de extrădare, prin urmare el rămâne sub puterea celuilalt mandat de arestare. În mod firesc așteptăm hotărârea și în acel dosar, în funcție de care sigur vom proceda potrivit prevederilor legale. Când va scăpa și de acel mandat vom discuta”, a declarat Tudorel Toader.
Fostul deputat PSD, Sebastian Ghiţă, a fost achitat , din nou, de Curtea Supremă, de această dată în dosarul în care DNA formulase şase acuzaţii împotriva lui: șantaj, dare de mită, cumpărare de influenţă, spălare de bani, conducere fără permis şi obţinere ilegală de informaţii din dosare penale. Iar unul dintre mandatele de arestare, aflate la baza cererii de extrădare din Serbia, a fost anulat

Cântăreaţa rap Nicki Minaj a confirmat unui fan de pe Twitter, sub formă de glumă, că are o relaţie cu rapperul Eminem.
FOTO; Gulliver/ Getty Images
Actualizare 15:25 - Cântăreaţa Nicki Minaj a glumit pe seama fanilor când a confirmat că are o relaţie cu rapperul Eminem, scrie TMZ.
Tabloidul american citează surse apropiate vedetei, care susţin că ea s-a distrat vineri după ce a stârnit valuri pe reţelele de socializare.
În vârstă de 35 de ani, Onika Tanya Maraj, originară din Trinidad-Tobago, este cunoscută pentru sinceritatea debordantă, dar şi pentru mici farse, scrie News.ro.
Potrivit Billboard, posibila relaţie cu Eminem ar fi dovedită de faptul că ea îl menţionează în piesa „Big Bank” pe care ocântă cu YG, iar în single-ul său „Barbie Tingz” cântăreaţa oferă indicii privind o relaţie cu un alb.
Întrebată pe Twitter dacă se întâlneşte cu Eminem, cântăreaţa a răspuns simplu: „Da”.
Nicki Minaj a avut mai multe relaţii cu figuri importante ale zonei rap, între care Nas, de care s-a despărţit la începutul lui 2018.
Cântăreaţa a înregistrat recent cea de-a 30-a piesă în top 10 al Mainstream R&B/Hip-Hop airplay, egalând performanţa lui Beyoncé.

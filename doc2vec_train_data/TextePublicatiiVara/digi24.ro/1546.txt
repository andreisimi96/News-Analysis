Germanii de la Daimler au ales tot Ungaria pentru a construi noua fabrică de pe teritoriul Europei. Divizia premium a constructorului - Mercedes-Benz - a început construcţia celei de-a doua uzine din ţara vecină, o investiţie care se ridică la 1 miliard de euro, amplasată la aproximativ 90 de kilometri de capitala Budapesta.
Guvernul ungar sprijină investiţia germanilor cu o subvenţie de 38, 5 milioane de euro.
De asemenea, 50% din producţia va fi asigurată de funrizorii autohtoni.
Odată cu deschiderea acestei noi fabrici vor fi create 2.500 de locuri de muncă, iar producţia ar urma să înceapă în 2020.
Linia de asamblare e adaptată pentru maşini cu tracţiune integrală, dar şi modele electrice - semn că Mercedes crede în viitorul acestor maşini şi se pregăteşte să le scoată pe piaţă rapid, în ton cu direcţia mondială din industria auto.
Cealaltă uzină Daimler din Ungaria produce deja modelul Mercedes B Class din martie 2012, dar şi CLA coupe, din 2013.
La noi în ţară, Daimler are două unităţi de producţie de subansamble, la Cugir şi Sebeş. Poate şi România ar fi trebuit să-şi fi făcut loc cu coatele pentru a atrage o astfel de investiţie: dechiderea unei fabrici aici. Dar nu a fost să fie.

John McGuirk, purtătorul de cuvânt al campaniei pro-viaţă „Salvaţi Amendamentul 8” a recunoscut înfrângerea în referendumul pe tema avortului , numind deznodământul „o tragedie de proporţii istorice” scrie BBC.
FOTO: Gulliver/ Getty Images
El a declarat că cei care se află în majoritate ar trebui „să arate respect şi bunătate faţă de mulţi oameni care sunt supăraţi”, potrivit News.ro.
„Sunt oameni care au inima frântă după acest deznodământ”, a adăugat el.
„Ceea ce au făcut votanţii irlandezi ieri este o tragedie de proporţii istorice ... Copilul nenăscut nu mai are un drept la viaţă recunoscut de statul irlandez. În scurt timp, va fi introdusă o legislaţie prin care se va permite uciderea copiilor în ţara noastră. Ne vom opune acestei legislaţii. Dacă şi când se vor deschide clinici pentru avort în Irlanda, ne vom opune de asemenea”, se arată în comunicatul campaniei.
Datele publicate de The Irish Times şi RTE indică faptul că aproximativ 69% dintre cei care s-au prezentat la urme au votat în favoarea abrogării articolului din Constituţie care interzice avortul.

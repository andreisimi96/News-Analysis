Subordonarea justiţiei de către politic, ca în Polonia şi Ungaria, este o adevărată „boală”, care s-ar putea răspândi şi în alte ţări.
Avertismentul vine de la Reţeaua Europeană a Consiliilor Judiciare, care analizează zilele acestea statutul de membru al Poloniei în această structură.
În acelaşi timp, magistraţii maghiari au cerut instituţiei comunitare să analizeze presiunile la care este supusă justiţia din Ungaria, de către guvernul lui Viktor Orban.
Preşedintele Reţelei Europene a Consiliilor Judiciare susţine că nu este vorba de cazuri izolate, ci de o problemă de sistem. El menţionează şi România, unde există disputa privind independenţa justiţiei.
Deşi consideră situaţia mai puţin îngrijorătoare decât în Polonia şi Ungaria, oficialul european are acelaşi avertisment: fără stat de drept şi justiţie independentă, finalul este unul singur - dictatura.

Aviz favorabil al CSM pentru procurorul propus de Toader &scedil;ef al DIICOT
Aviz favorabil al CSM pentru procurorul propus de Toader &scedil;ef al DIICOT
Secţia pentru procurori a Consiliului Superior al Magistraturii a avizat favorabil, marţi, propunerea ministrului Justiţiei de numire a procurorului Felix Oliver Bănilă la conducerea Direcţiei de Investigare a Infracţiunilor de Criminalitate Organizată şi Terorism (DIICOT), informează News.ro.
”Secţia pentru procurori a Consiliului Superior al Magistraturii a avizat favorabil propunerea ministrului Justiţiei de numire în funcţia de procuror şef al Direcţiei de Investigare a Infracţiunilor de Criminalitate Organizată şi Terorism a domnului BĂNILĂ OLIVER - FELIX, procuror la Parchetul de pe lângă Tribunalul Bacău”, este Hotărârea nr. 232 a Secţiei pentru procurori a CSM, potrivit News.ro. 
Citește și ”Singura opțiune a președintelui pentru a ieși din capcana întinsă de Dragnea și CCR”
Secţia pentru procurori a Consiliului Suprem al Magistraturii (CSM) a discutat, marţi, avizarea propunerii ministrului Justiţiei de numire a procurorului Felix Oliver Bănilă la conducerea Direcţiei de Investigare a Infracţiunilor de Criminalitate Organizată şi Terorism (DIICOT), urmând ca tot în cursul acestei zile să trimită la ministerul Justiţiei avizul.
Anterior, ministrul Justiţiei, Tudorel Toader, a anunţat că va trimite preşedintelui solicitarea de numire în funcţie a lui Bănilă, întrucţt avizul este consultativ. 
Felix Oliver Banilă, în vârstă de 46 de ani, este procuror la Parchetul Tribunalului Bacău. În perioada 2010 - 2017, el s-a aflat la conducerea Parchetului Tribunalului Bacău. În 2016, Bănilă a candidat pentru un post în CSM, fără succes.   
Conform legii, procurorul-şef al DIICOT este numit de preşedintele României, la propunerea ministrului Justiţiei, cu avizul CSM. Numirea se face pe o perioadă de trei ani, cu posibilitatea reînvestirii o singură dată.
Mandatul lui Daniel Horodniceanu la conducerea DIICOT a expirat în 19 mai, fiind apoi prelungit cu şase luni, conform procedurii.

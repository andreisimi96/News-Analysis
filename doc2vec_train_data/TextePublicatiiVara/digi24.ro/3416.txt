O reporteriță columbiană a fost agresată sexual, în Saransk, Rusia, în timp ce relata despre Cupa Mondială. Julieth Gonzalez Theran nu și-a întrerupt discursul și a continuat să vorbească la cameră, însă incindetul a atras un val de furie din partea celor care au văzut incidentul live. 
Tenis, WTA Birmingham: Mihaela Buzărnescu - Petra Martic (miercuri, aproximativ 19:30, Digi Sport 2)
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Julieth Theran lucrează pentru postul german de televiziune Deutsche Welle. Ea relata de la Cupa Mondială și era în direct în momentul în care un bărbat s-a apropiat de ea, a atins-o pe sâni și a sărutat-o pe obraz. Tânăra a ignorat incidentul, însă mai târziu a publicat un mesaj pe Instagram în care a povestit totul.
„Eram acolo de două ore, pregătindu-mă pentru live, și nu mi s-a întâmplat nimic. Dar când am intrat în direct, un bărbat a profitat de asta. A venit spre mine, m-a sărutat și mi-a atins sânul. A trebuit să continui, însă apoi am vrut să văd dacă el încă mai era pe acolo. Plecase între timp”, a scris tânăra. 
„Nu merităm un asemenea tratament. Suntem cu toții egali. Vreau să împărtășesc bucuria fotbalului cu telespectatorii, dar trebuie să stabilim o limită între afecțiune și hărțuire”, a adăugat ea. 
Bărbatul care a agresat-o sexual pe tânără nu a fost încă identificat. 

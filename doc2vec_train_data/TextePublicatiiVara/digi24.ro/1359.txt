Macron&colon; O conversa&tcedil;ie cu Trump este ca un cârnat
Macron&colon; O conversa&tcedil;ie cu Trump este ca un cârnat
O conversaţie la telefon cu Donald Trump este ca un cârnat: mai bine să nu ştii ce conţine, a declarat într-o conferinţă de presă preşedintele francez Emmanuel Macron.
Liderul de Elysee a dat acest răspuns surprinzător atunci când un jurnalist de la CNN l-a întrebat dacă discuţia avută săptămâna trecută cu omologul său american a fost groaznică.
Emmanuel Macron a spus că această comparaţie poate fi folosită în cazul conversaţiilor cu toţi liderii mondiali, nu doar cu Donald Trump. Preşedintele francez nu a inventat fraza, ci a împrumutat-o de la Otto von Bismarck, fost cancelar al Germaniei.
Emmanuel Macron: Aşa cum Bismarck obişnuia să spună, dacă le-am explica oamenilor cum sunt făcuţi cârnaţii, s-ar putea să nu-i mai mănânce. Îmi place ca oamenii să vadă masa gata, dar nu sunt convins că detalii din bucătărie ajută la servirea mâncării sau la mâncatul ei.

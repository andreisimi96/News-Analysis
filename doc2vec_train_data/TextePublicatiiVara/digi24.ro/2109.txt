Membrii &num;Rezist au ajutat la strângerea gunoaielor din Piața Victoriei
Membrii &num;Rezist au ajutat la strângerea gunoaielor din Piața Victoriei
Un covor de gunoaie au lăsat în urmă, în Piața Victoriei, membrii şi simpatizanţii PSD care au venit la miting. Au aruncat direct pe jos recuzita folosită și sticlele de plastic. Angajaţii firmelor de salubritate au început curăţenia imediat ce piaţa s-a eliberat. Au primit şi ajutor. Nu din partea participanţilor la miting, ci de la membrii mişcării #Rezist, care protestează de obicei în Piaţa Victoriei și care i-au cerut explicații lui Liviu Dragnea.
Aşa arăta Piaţa Victoriei, la finalul mitingului PSD.
Coşurile de gunoi s-au umplut rapid cu sticle şi pungi de plastic.
Şeful social-democraţilor a fost luat la întrebări de câţiva membri ai mişcării #rezist, care apoi le-au dat o mână de ajutor angajaţilor de la salubritate: De ce ați lăsat mizeria asta?
- Strângeți până în capăt tot?
- Toata partea asta?
- Da, toată. Până la ziuă.
- Strângem, ăsta e obiceiul în Piața Victoriei, dar ei nu știu obiceiul, pentru că nu știu să facă un protest așa cum trebuie. În Piața Victoriei întotdeauna strângem după ce terminăm de protestat, spune o membră a mișcării # rezist.
- Piața este mizerabilă, n-a fost niciodată în halul ăsta...Doar pentru că așa a vrut cineva, spune un alt membru al mișcării #rezist.

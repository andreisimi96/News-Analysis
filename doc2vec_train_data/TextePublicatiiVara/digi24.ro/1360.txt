Un polițist de la IPJ Timiș a fost reţinut de DIICOT. Acesta este acuzat că ajuta mai multe bande de hoţi să dea spargeri şi că încasa bani în schimbul informaţiilor pe care le oferea.
Polițistul de 30 de ani, angajat al Serviciului de Investigare a Criminalității Economice, este acuzat de luare de mită, favorizarea făptuitorului şi divulgarea de informații fără caracter public. Acesta oferea contra cost informații membrilor unei rețele de spărgători de locuințe de lux.
Potrivit anchetatorilor, polițistul i-ar fi ajutat pe hoți să își aleagă victimele și afla informații despre locațiile unde se găsesc sume importante de bani. De asemenea, polițistul verifica în baza de date persoanele care urmau să fie pradate, astfel hoții mergeau la sigur.
În schimbul informațiilor, omul legii cerea 30% din sumele obținute de infractori în urma spargerilor.
Agentul a fost dus în fața judecătorilor de la Tribunalul Timiș cu propunerea de arestare preventivă pentru 30 de zile.

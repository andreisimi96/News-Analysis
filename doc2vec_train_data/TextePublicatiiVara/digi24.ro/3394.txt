Andrei Năstase, primarul ales al Chișinăului, al cărui mandat a fost invalidat, marți, de instanță , spune că nu va ceda presiunilor și protestează față de decizia pe care o consideră una politică, de fraudare a alegerilor. 
Citește și:  Cine este judecătoarea care a anulat alegerile de la Chișinău
„Votul exprimat de cetățenii responsabili la 3 iunie a fost desconsiderat de mafie. Aseară, sub paravanul nopții, alegerile locale din Chișinău au fost invalidate sub pretexte ridicole, total inconsistente. Deci, vom lupta în continuare. Astăzi, la ora 17.30 ne întâlnim la primăria capitalei pentu a ne apăra votul. Împreună, doar împreună, vom reuși și de această dată!”, a transmis Andrei Năstase pe Facebook.
„Acești indivizi își bat joc de noi ca nație, ca societate. Republica Moldova nu este moșia acestor indivizi certați cu legea. Trebuie să ne deșteptăm cu toții, să ne opunem acestui dezmăț, pentru că ce au aplicat acum vor putea aplica și la alegerile parlamentare”, a declarat Năstase, la scurt timp după invalidarea alegerilor.

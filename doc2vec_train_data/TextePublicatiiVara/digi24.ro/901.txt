În România există o adevărată obsesie a deficitului, spune profesorul de economie Cristian Păun, care dă ca exemplu lipsa investiţiilor importante în infrastructură. Ce alte argumentele economice sunt invocate aflaţi, la emisiunea "În faţa ta", de la miezul nopţii.
„Deficitul e semnul unei guvernări slabe. Există de mai multă vreme această obsesie a deficitului. România e o țară emergentă, trebuie să funcționeze pe deficit. Poate românii cred că România, care a produs deficite în ultimii ani, s-a dezvoltat. Să calculăm. Îmi vin în minte cifre pe care oricine le poate obţine. Între 2005 și 2015, România a acumulat deficite pe la vreo 70 de miliarde de euro. Înseamnă 7.000 de kilometri de autostradă. Avem kilometri de drumuri naționale 4500. Noi făceam aproape de două ori autostrăzi toate drumurile naționale. Câți kilometri de autostradă au făcut guvernele din România în acești ani de deficite transferate sistematic către datoria publică? De aceea, povestea cu deficitul, mai degrabă semn potențial de dezvoltare, e falsă”, spune Cristian Păun, profesor de economie.

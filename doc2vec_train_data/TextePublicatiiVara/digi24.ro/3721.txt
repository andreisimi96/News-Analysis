Simona Halep spune că va aborda fără presiune al treilea grand slam al anului, turneul de la Wimbledon, după ce a reuşit să câştige French Open, scrie news.ro.
Formula 1: Cursa de la Silverstone e în direct la Digi Sport 1 (duminică, ora 16:00)
„Nu mă aştept la schimbări mari. Bineînţeles, este în interiorul meu o schimbare, deoarece sunt foarte bucuroasă că am putut să depăşesc acea barieră. Presiunea nu mai există. Visul a devenit realitate. Aşa că nu mă mai stresez deloc cu lucruri ce ţin de câştigarea unui gran slam. Este frumos să fii în această poziţie. Îmi oferă doar momente fericite, nimic altceva. Viaţa este aceeaşi, toată lumea este la fel, eu sunt la fel. Sunt aici pregătită să merg înainte. Abia aştept să încep. Nu ştiu cum o să fie acest turneu. Zâmbesc mult, mă simt fericită. Sunt bucuroasă să revin pe teren. A fost un vis să câştig la Roland Garros. Am făcut-o, acum mi-am setat un alt obiectiv. Mi-ar plăcea să am o medalie olimpică. Aşa că mă concentrez pe asta”, a declarat Halep, într-o conferinţă de presă.
Ea a anunţat că îşi va lua o vacanţă mai lungă după turneul de la Wimbledon.
„Ştiam că trebuie să mă adun pentru acest grand slam. Este un turneu important şi trebuie să mă concentrez pe el. Dar după acest turneu o să am o vacanţă mare. Am nevoie de asta. Discuţiile cu Darren Cahill? A fost mândru de cea cea am făcut. A fost mândru că m-am putut schimba, că am putut să îmi îmbunătăţesc atitudinea şi toate acestea. Şi după aia a spus doar <înapoi la muncă>”, a afirmat ea.
Simoan Halep a reafirmat faptul că a fost impesionată de cum a fost întâmpinată în România după ce a câştigat la Roland Garros.
„A fost extraordinar că 20.000 de oameni au venit să mă vadă pe mine şi să-mi vadă trofeul. Am avut lacrimi în ochi primind dragostea oamenilor. A fost frumos să văd că oamenii apreciază munca mea şi rezultatele mele. Cred că a fost şi pentru ei un vis, să aibă din nou o jucătoare care câştigă un grand slam după 40 de ani. A fost un moment extraordinar. Le mulţumesc că au făcut asta, a fost ceva spacial. Am primit multă energie din partea lor. Nu cred că acum va fi o presiune mai mare decât înainte, deoarece înainte a fost o presiune imensă şi toată lumea spunea că nu sunt în stare să câştig un grand slam pentru că sunt slabă din punct de vedere psihic. Dar acum a făcut-o. Simt că oamenii au înţeles că dacă nu renunţi, dacă munceşti, continui să munceşti la ceea cea ai mai puţin bun, poţi să îţi realizezi visul. Aşa că acum simt că toată lumea este mai relaxată. Bineînţeles, am multe cereri pentru fotografii, autografe, e un pic de nebunie în ţara mea. Dar mă bucur de asta şi încerc să mă descurc cât mai bine posibil. Sunt obişnuită pentru că anul trecut a fost la fel când am atins locul I”, a spus Halep.
Simona Halep, locul I WTA, va evolua, marţi, cu japoneza Kurumi Nara, locul 100 WTA, în prima manşă a turneului de la Wimbledon.
„Ştiu că adversara mea este foarte rapidă, loveşte plat. Trebuie doar să fiu puternică pe picioare, să fiu pregătită pentru o luptă. O să fie o luptă mare”, a spus Halep despre prima ei adversară de la Wimbledon.

Preşedintele Federaţiei Sindicale a Poliţiştilor SED LEX, Florin Vîlea, spune că fostul tenismen Ilie Năstase era aproape de comă alcoolică, atunci când a fost oprit de polițiști în trafic și că a devenit agresiv atunci când a fost pus să sufle în etilotest.
Citește și:  Codrin Ștefănescu: „Ilie Năstase e mândrie patriotică, nu-i pui cătușe”
„Ar trebuie să lămurim ceea ce se întâmplă în astfel de cazuri. Nu putem să tratăm diferit în funcţie de persoana care se află la volan. Dacă se întâmpla un accident de circulaţie, noi eram vinovaţi. Să înţeleagă opinia publică, domnul Ilie Năstase, în momentul în care a suflat în etilotest avea 0,55, era aproape de comă alcoolică.
Cum să îl trateze colegii noştri? Să îşi scoată cascheta şi să spună ne scuzaţi că am oprit? Ilie Năstase trebuie să dea un exemplu tineretului din România. Ce să înveţe de la el? Nu contează persoana. Legea trebuie aplicată pentru toată lumea”, a spus Florin Vîlea, preşedintele Federaţiei Sindicale a Poliţiştilor SED LEX, la Antena 3.
Fostul tenismen Ilie Năstase a fost ridicat, vineri, de două ori din trafic de poliţişti . El fusese prins băut la volan vineri dimineaţă, iar după ce a plecat de la Spitalul Floreasca, deşi avea permisul reţinut, fără drept de conducere, s-a urcat pe un scuter, a intrat pe contrasens, a depăşit linia dublă continuă şi ar fi trecut chiar pe culoarea roşie a semaforului. El s-a ales așadar cu două dosare penale în doar șase ore.

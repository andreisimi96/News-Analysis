Autorităţile au alte planuri mari pentru fluidizarea traficului. Primăria vrea să introducă un tren urban care să faciliteze deplasarea rapidă dintr-o parte în alta a oraşului. Municipalitatea poartă negocieri cu Ministerul Transporturilor, pentru a prelua centura feroviară a Bucureştiului. Şi Primăria Sectorului 6 reabilitează linia abandonată dintre Gara Cotroceni şi vestul centurii feroviare, ca s-o transforme în... metrou de suprafaţă.
Cu doi ani şi ceva în urmă, autorităţile promiteau introducerea unor trenuri urbane care să lege oraşul de localităţile metropolitane din Giurgiu, Ilfov, Dâmboviţa şi Prahova.
În februarie 2016, primele trenuri trebuiau să circule deja între Gara Progresu şi Gara de Nord, cu staţii la Măgurele, Domneşti şi Chiajna. Nu a fost să fie aşa. Din gară, CFR Progresu a ajuns platou cinematografic
Acum, Municipalitatea vrea să reia proiectul. Negociază deja cu Ministerul Transporturilor preluarea şinelor. Şi vrea să introducă pe traseu, trenuri care să lege punctele cardinale ale oraşului.
Sorin Chiriţă - City Manager Bucureşti: „Inelul feroviar care va avea staţii în apropiere de mijloacele de transport în comun, de autobuze, tramvaie, capete de linii şi unde avem staţie de metrou.”
Proiectul a mobilizat şi Primăria Sectorului 6, care vrea să transforme o linie abandonată într-un traseu de metrou uşor care să lege zona Cotroceni de breteaua feroviară din vestul oraşului.
Gabriel Mutu - primarul Sectorului 6: „Linia de cale ferată să fie modernizată, reparată, pe care să montăm un metrou de suprafaţă care să facă legătura între linia de centură şi bulevardul Vasile Milea.
Ceferiştii nu sunt convinşi că proeictul va fi realizat. Se plâng că încă vorbesc cu şefii lor la un telefon cu... manivelă.
Potrivit proiectului iniţial, în prima fază trenul urban va lega Gara Progresu de Gara de Nord. Va opri în 16 staţii, va lega şapte localităţi metropolitane, patru sectoare şi opt cartiere.

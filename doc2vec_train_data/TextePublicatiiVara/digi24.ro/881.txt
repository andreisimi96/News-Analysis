Preşedintele Camerei Deputaţilor, Liviu Dragnea, a fost însoţit în vizita oficială în Elveţia de iubita sa, Irina Tănase, care a postat fotografii pe Instagram de la fabrica de ceasuri Ulysee Nardin , relatează G4media.ro .
sursa: Instagram via G4media.ro
Liviu Dragnea s-a aflat la începutul acestei săptămâni în vizită oficială în Elveţia.
Irina Tănase, iubita liderului PSD, a devenit cunoscută marelui public, după ce l-a însoţit pe Liviu Dragnea la congresul extraordinar al partidului din 10 martie, ea stând în primul rând, între Viorica Dăncilă şi Gabriela Firea.
Ulterior, preşedintele PSD a declarat că el a decis ca prietena sa, Irina Tănase, să îi fie alături la congres şi că i-a fost drag că l-a însoţit. Dragnea a spus că încă nu a cerut-o în căsătorie, iar inelul pe care aceasta îl purta nu este unul de logodnă, ci unul care „nu este scump”, pe care i l-a oferit de 1 Martie.

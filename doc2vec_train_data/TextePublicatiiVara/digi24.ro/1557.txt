Finala Ligii Naţionale de baschet masculin programează în această seară, în Arena "Antonio Alexe", al doilea meci dintre CSM Oradea şi Steaua. Tehnicianul gazdelor, Cristian Achim, este convins că va fi o confruntare diferită faţă de cea de luni, câştigată de elevii săi cu 86-73.
sursă: Facebook CSM Oradea
„Un cu totul alt meci, exact aşa va fi, şi din punctul lor de vedere şi din punctul nostru de vedere", susţine Cristian Achim, antrenor CSM CSU Oradea.
De partea cealaltă, steliştii nu mai vor să treacă prin emoţiile primelor două confruntări din play-off. Bucureştenii au revenit spectaculos atât cu Timişoara, cât şi cu U BT Cluj-Napoca, deşi au fost la un singur meci de eliminare.
„Cu siguranţă, meciul doi este foarte, foarte important. Nu vrem să mergem acasă cu 2-0, dar dacă se va întâmpla aşa, trebuie să ne gândim ce este de făcut după asta", consideră Jukka Mikael Toijala, antrenorul echipei Steaua Bucureşti.
Meciul din această seară va începe la ora 20 şi va transmisă în direct pe Digisport 2.
Reporter: Nicolae Mihalcea

Simona Halep, numărul 1 mondial, o va întâlni în primul tur de la Roland Garros pe americanca Alison Riske, locul 107 WTA. Cele două s-au mai întâlnit de două ori până acum, iar de fiecare dată s-a impus Simona Halep.
Partida Halep - Riske  este programată pentru marți, în jurul orei 12. Ultima dată, cele două s-au întâlnit în 2017, la turneul de la Bejing, când Simona Halep a câștigat în 3 seturi, scor 6-3 3-6 6-2. Iar la turneul de la Roma, din 2015, Halep s-a impus în două seturi, 6-3, 6-0.
Tot marți vor juca și Serena Williams contra Krystinei Pliskova și Garbine Muguruza împotriva Svetlanei Kuznetsova.
Singura sportivă din România care va evolua luni este Mihaela Buzărnescu. Aceasta o va întâlni în primul tur de la French Open pe Vania King, locul 1286 WTA, iar partida este programată să înceapă în jurul orei 18:30.
Ana Bogdan, Sorana Cîrstea, Irina-Camelia Begu joacă și ele tot marți.
Duelurile celorlalte jucătoare din România prezente pe tablou la Roland Garros, în primul tur:
Ana Bogdan - Marketa Vondrousova
Irina Begu - Anna Karolina Schmiedlova
Sorana Cîrstea - Daria Gavrilova
Mihaela Buzărnescu - Vania King
Pe aceeași temă

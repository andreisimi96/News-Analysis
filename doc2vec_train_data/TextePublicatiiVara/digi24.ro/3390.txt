Veniturile salariale ale preşedintele Klaus Iohannis şi ale soţiei sale au scăzut, în timp ce încasările din chirii ale celor doi au crescut, potrivit declaraţiei de avere a şefului statului, publicată pe site-ul Administraţiei Prezidenţiale.
Veniturile salariale ale lui Klaus Iohannis au înregistrat o scădere anul trecut, şeful statului încasând 169.646 de lei, faţă de 196.155 de lei în 2016.
Şi Carmen Iohannis a încasat mai puţini bani din salarii, soţia preşedintelui câştigând în total 25.075 de lei, faţă de 28.122 de lei cât a obţinut în 2016.
În schimb, veniturile obţinute din chirii au crescut. Dacă în declaraţia de avere precedentă şeful statului scris că încasează 19.017 lei, în ultima declaraţie apar venituri de 29.529 de lei.
Preşedintele mai deţine un cont în valoare de 170.000 de lei, înregistrându-se şi aici o scădere faţă de anul 2016, când avea în cont suma de 221.000 de lei.
Totodată, Klaus Iohannis menţionează, în declaraţia de avere, că a încasat din drepturi de proprietate intelectuală 31.026 de lei.
Şeful statului deţine împreună cu soţia sa două apartamente şi trei case de locuit în Sibiu.

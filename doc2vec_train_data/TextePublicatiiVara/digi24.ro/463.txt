S-a stat la coadă, luni dimineaţă, la aquaparkul din Oradea, unde turiştii veniţi chiar şi de la sute de kilometri depărtare s-au aşezat la rând cu o oră înainte de deschidere. Oamenii au profitat de ziua liberă de Rusalii şi de vremea frumoasă ca să se relaxeze în bazinele complexului. Au fost atât de mulţi încât au fost vândute toate biletele disponibile.
"- E senzaţional, foarte frumos! Vremea ţine cu noi.
- Nu vă e frică?
"- Nu e riscant?
- Nu, de ce să fie? Câtă vreme ne distrăm, nu."
Distracţia a început, de fapt, cu o aşteptare, la rând, în faţa complexului acvatic, unde primii clienţi au ajuns cu o oră înainte de deschidere. Cu gândul la relaxarea în cel mai modern complex aqua-spa din vestul ţării, multora nu li s-a părut că au stat prea mult la coadă.
"Cam de 40 de minute stăm ,am venit mai repede că ne-am gândit că o să fie aglomerat."
"Nu, nu e aşa de mult, în spate se aşteaptă şi mai mult."
În prima oră cei mai mulţi au preferat zona interioară, dar s-au mutat la amiază la tobogane şi la bazinul cu valuri.
"- Mă dau pe tobogane, sunt foarte frumoase trambulinele dacă vrei puţină adrenalină. E foarte bine, mă bucur că am ajuns aici.
- De unde eşti?
- Din Cluj."
Capacitatea aquapark-ului a fost extinsă recent la 2100 de locuri, iar un bilet costă 50 de lei. Pe lângă bazine şi tobogane, vizitatorii au acces la saloane de masaj, împachetări cu ciocolată, saună şi la saloane de coafură.
În 2017 complexul a fost vizitat de 100.000 de persoane şi a avut încasări de peste un milion de euro.
Reporter: Claudiu Mihuţ
Operator: Constantin Gheorghiţă

Preşedintele american Donald Trump şi liderul nord-coreean Kim Jong Un şi-au dat mâna marţi, într-un summit istoric, în Singapore .
Donald Trump şi Kim Jong-un au participat la o întâlnire faţă în faţă timp de aproximativ 40 de minute, doar în prezenţa interpreţilor, iar la finalul acesteia preşedintele american a părut optimist în legătură cu capacitatea sa de a convinge Coreea de Nord să-şi abandoneze armamentul nuclear.
Preşedintele SUA şi liderul de la Phenian discutau, în timp ce luau masa - coaste de vită, carne crocantă de porc dulce-acrişor şi cod la abur, relatează News.ro.
Potrivit Casei Albe, masa a început, marţi, cu un cocteil de crevete, salată de avocado şi kerabu, un fel pe bază de orez, cu mango verde, sos de miere şi lime şi caracatiţă.
Între garnituri se află cartofi „dauphinois”, broccoli la abur, orez prăjit şi legume asiatice.
La desert se servesc tarte cu ciocolată neagră şi îngheţată de vanilie Haagen-Dazs.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Celor doi lideri li s-au alăturat, din partea americană, secretarul de Stat Mike Pompeo, secretarul general al Casei Albe John Kelly şi consilierul pe probleme de securitate naţională John Bolton.
Din delegaţia nord-coreeană face parte Kim Yong Chol, un consilier de rang înalt al Kim Jong Un, care s-a întâlnit recent cu Trump la casa Albă.
Aceasta este prima reuniune între un preşedinte american în funcţie şi un lider nord-coreean şi are ca obiectiv să soluţioneze o criză pe tema programului nuclear nord-coreean.

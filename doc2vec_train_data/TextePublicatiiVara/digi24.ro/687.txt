Fostul președinte al Curții Constituționale, Augustin Zegrean, susține că președintele Klaus Iohannis ar putea fi nevoit să semneze decretul privitor la revocarea din funcție a Laurei Codruța Kovesi în termen de 45 de zile de la data în care va fi publicată motivărea CCR în Monitorul Oficial.
”Decizia Curții Constituționale devine general obligatorie din momentul în care se va publica motivarea în Monitorul Oficial (...) S-ar putea face o paralelă cu termenul de 45 de zile pentru legile declarate neconstituționale, legi pe care Parlamentul sau Guvernul trebuie să le pună în acord cu decizia Curții Constituționale”, a declarat Augustin Zegrean, la Antena 3.
Zegrean spune că această decizie este una fără precedent , neobișnuită, pentru că de regulă CCR se rezumă doar la a constata dacă există sau nu un conflict constituțional și nu dă dispoziții obligatorii.
„Nu mă așteptam să se ajungă să se facă cerere la Curte pentru a constata existența unui conflict juridic de natură constituțională, în această situație. Nu am să comentez critic decizia Curții, încă mai sunt sub o obligație de reținere, dar decizia aceasta nu face decât ceea ce spunea domnul Diaconescu: să ducă timpul înapoi, pentru că echilibrul în justiție era foarte fragil. [...]

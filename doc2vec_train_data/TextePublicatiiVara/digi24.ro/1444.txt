După ce liderul ALDE, Călin Popescu-Tăriceanu, a anunțat că s-a dat aprobare pentru ca participanții la mitingul PSD de sâmbătă să poată folosi parcarea Parlamentului , a fost anunțat un protest prin care oamenii sunt chemați să își parcheze și ei mașinile în parcarea clădirii.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
„Eu nu am mașină, nici permis și nici nu vreau să-mi iau vreodată. Dar mi-a plăcut ideea. Adică, logic, oricine poate parca mașina acolo, nu doar PSD.
PSD vrea să transforme Clădirea Parlamentului în propria moșie. Clădirea Parlamentului este spațiul tuturor cetățenilor, nu doar al PSD. Dacă ei au votat să poată parcă toate autocarele care vor ajunge în București la mitingul PSD, putem și noi”, a scris Laurențiu Dinca, organizatorul protestului, pe Facebook.
"Pentru evenimentul care este programat sâmbătă, în cursul zilei şi al după-amiezii probabil că unii parlamentari vor dori să vină la Parlament pentru a se întâlni cu o serie de cetăţeni, ca atare a trebuit, deşi mi se pare absolut nenecesar, să voteze Biroul Permanent utilizarea parcării sâmbătă de către parlamentari. Mi se pare un exces de birocraţie din partea aparatului Parlmanentului, dar trebuie să facem şi lucruri de acest gen. Am dat aprobare pentru ca parcarea să fie folosită în ziua de sâmbătă de parlamentari. Dacă o sa vină şi invitaţii, trebuie să ştiţi că şi invitaţii care vin zi de zi tot cu maşinile vin, tot în parcare intră, e clar", a anunţat Tăriceanu.

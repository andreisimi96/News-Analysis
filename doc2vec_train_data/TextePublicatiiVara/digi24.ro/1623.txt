Retragerea Statelor Unite din acordul nuclear cu Iranul înseamnă o pierdere de 20 de miliarde de dolari pentru compania Boeing. Gigantul aeronautic a anunţat că nu va mai livra Teheranului cele 110 avioane promise prin acordul încheiat acum doi ani.
Decizia a fost luată fiindcă americanii au reintrodus sancţiunile la adresa Iranului, odată cu retragerea din acordul nuclear.
Prin urmare, companiile de peste Ocean nu mai au voie să facă afaceri cu Teheranul.
Rămâne de văzut acum ce va face celălalt gigant aeronautic al lumii, Airbus. Compania a încheiat un contract de zece miliarde de dolari cu Iranul, dar o parte dintre piesele avioanelor sale sunt fabricate pe teritoriu american, ceea ce ar însemna că Airbus se supune sancţiunilor.
Pe aceeași temă

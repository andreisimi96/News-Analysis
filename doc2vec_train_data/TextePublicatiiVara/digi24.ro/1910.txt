Anthony Bourdain, unul dintre cei mai cunoscuţi maeştri bucătari ai lumii, s-a sinucis . Scriitor şi personalitate a televiziunii, el era în Franţa, unde filma un nou episod din producţia pe care o realiza pentru CNN. Cunoscut pentru cărţile în care a ajutat publicul să gândească diferit despre mâncare, Bourdain a fost şi România, unde a realizat un un episod dintr-o emisiune gastronomică.
Anthony Bourdain, maestru bucătar: Punem nişte întrebări simple: Ce te face fericit? Ce mănânci? Ce-ţi place să găteşti? Peste tot unde mergem, punem aceste întrebări şi primim nişte răspunsuri uimitoare.
Dragostea lui Anthony Boudain pentru aventură, prieteni noi şi mâncăruri l-a transformat într-un povestitor unic.
A început ca spălător de vase, dar a avansat rapid. A cunoscut un succes nebun odată cu publicarea primei sale cărţi - „Kitchen Confidential”, în care a dezvăluit întâmplări puţin cunoscute din culisele gastronomiei.
Ca bucătar tânăr, am nimerit într-un sistem vechi, care funcţiona pe principiul „foloseşte tot şi nu irosi nimic”, povestea Anthony Bourdain.
Cum am ajuns de la stadiul de începător la unde sunt acum? Să fiu al naibii dacă ştiu... - mărturisea, cu sinceritate, într-o altă ocazie, vedeta de televiziune.
A început să prezinte emisiuni de televiziune şi şi-a creat imaginea unui aventurier, care l-a însoţit până la sfârşitul vieţii.
Cum se întâmplă cu multe vedete, stilul de viaţă a inclus şi consumul de droguri.
„Mi-am dorit să devin un dependent de heroină, am fost foarte mândru de mine atunci când am consumat prima oară. Eram un tip vulnerabil, nătărău şi ciudat, al cărui singur succes social era să fie cel mai dur tip din încăpere”, a dezvăluit, la un moment dat, Anthony Bourdain.
A scăpat de dependenţa de droguri şi s-a concentrat pe ceea ce îi plăcea cel mai mult: să ajute oamenii să gândească diferit în privinţa mâncării. A călătorit în toată lumea, iar în timpul unei vizite în Vietnam, s-a întâlnit cu preşedintele american Barack Obama.
Acum zece ani, a venit şi în România, unde a filmat pentru emisiunea sa.
„Mici”, cunoscuţi şi drept „mititei”, preparaţi dintr-un amestec de carne de oaie, vită şi porc. Trebuie să fie bun ce e aici, nu încape îndoială, aprecia Anthony Bourdain.
                Secretele celebrilor mici de la Deduleşti
Cariera lui Anthony Bourdain s-au încheiat brusc, cu două săptămâni înainte de a împlini 62 de ani. S-a sinucis în camera sa de hotel din Paris, fără să se ştie de ce.
„Sinuciderile survin, de obicei, în momente în care există probleme financiare, neînţelegeri, o izolare tot mai mare...”, a explicat psihologul Gail Saltz.

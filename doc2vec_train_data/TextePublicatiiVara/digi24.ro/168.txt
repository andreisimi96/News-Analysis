Un suporter a intrat pe teren în timpul finalei Ligii Campionilor, meci câştigat de Real Madrid cu scorul de 3-1 în faţa echipei Liverpool , sâmbătă, la Kiev.
This fan keeping Ronaldo from scoring his patented stat padding goal after the game is well in hand is a God Damn Hero pic.twitter.com/whREjeyfhK
— Big Cat (@BarstoolBigCat) May 26, 2018
Fanul a pătruns pe gazon pe finalul jocului, în minutele de prelungire ale reprizei secunde, în timpul unei faze de atac a madrilenilor. El a încercat să se ajungă la Cristiano Ronaldo, care se îndrepta către poartă, dar meciul a fost oprit din cauza fanului. Acesta din urmă a fost scos repede de pe teren de echipele de securitate.
Foto: Guliver/Getty Images
La câteva secunde după aceea, arbitrul a fluierat sfârșitul partidei.
Formaţia Real Madrid a câştigat, sâmbătă, pentru a 13-a oară Liga Campionilor, a treia oară consecutiv, învingând în finala disputată la Kiev echipa Liverpool, scor 3-1. Zinedine Zidane este primul antrenor care obţine trei trofee europene consecutiv, iar Cristiano Ronaldo, primul fotbalist din istorie care câştigă de cinci ori LC.
Golurile au fost marcate de Karim Benzema ’51 şi Gareth Bale ’64, ‘83 pentru Real Madrid, respectiv Sadio Mane ’55 pentru Liverpool.

Raheem Sterling, mijlocașul echipei de fotbal Manchester City, a fost ținta unor critici virulente, după ce acesta și-a tatuat pe gambă un pistol. Fotbalistul își apără decizia, spunând că tatuajul are o „semnificație mai profundă”, scrie Sky News .
Pe gambă, Raheem Sterling și-a tatuat o armă de asalt M16, însă imediat cum fanii au observat noul tatuaj au reacționat, criticând aspru gestul fotbalistului. Iar un ONG care militează împotriva folosirii armelor a numit tatuajul „dezgustător” și „complet inacceptabil”.
„Cerem ca tatuajul să fie scos cu ajutorul laserului sau acoperit cu un alt desen. Dacă refuză, ar trebui eliminat din echipa Angliei. El ar trebui să fie un exemplu pentru cei din jur, dar a ales să glorifice folosirea armelor”, a declarat Lucy Cope, fondatoarea ONG-ului «Mame împotriva armelor», al cărei fiu a fost împușcat mortal în fața unui club din Londra, în 2012.
Raheem Sterling s-a apărat dezvăluind însă adevărata semnificație a tatuajului: „Când aveam 2 ani, tatăl meu a murit împușcat. Mi-am promis că nu voi pune niciodată mâna pe o armă. Joc cu piciorul drept, așa că tatuajul are o semnificație mai profundă, plus că nu e încă terminat”, a transmis fotbalistul lui Manchester City.
A post shared by Raheem Sterling x 😇 (@sterling7) on
May 27, 2018 at 2:41pm PDT
Pe aceeași temă

Am vorbit la Vocile Banatului despre munca la negru, despre munca nedeclarată, în creştere în judeţul Timiş, şi despre cum este ea pedepsită - inspectorii ITM au descoperit sute de astfel de situaţii în urma controalelor pe care le-au făcut în cursul acestui an.
Şi am vorbit şi despre criza forţei de muncă, despre angajatorii români care aduc personal din străinătate, în special din spaţiul non-UE, dar şi despre românii plasaţi la lucru peste hotare.
Am discutat, de asemenea, şi despre alte chestiuni care ţin de legislaţia muncii – despre noutăţile legislative apărute, cum ar fi cele la Legea Zilierilor sau cele care reglementează telemunca.
Invitată în platoul Digi24 Timişoara - Ileana Tomoiagă, inspector şef adjunct în cadrul Inspectoratului Teritorial de Muncă Timiş.

Candidatul pro-european Andrei Năstase a câștigat al doilea tur al alegerilor pentru Primăria Chișinău, informează Agora.md.
Andrei Năstase / FOTO: Facebook
ACTUALIZARE 22.57. Din punct de vedere matematic, Năstase nu mai poate fi ajuns de către contracandidatul său, informează Agora.md.
ACTUALIZARE 22.52. Andrei Năstase rămâne pe primul loc și după procesarea a peste 97% dintre procesele verbale.
ACTUALIZARE 22.20. După procesarea a 66% din procesele-verbale, Andrei Năstase are 52,56% din voturi, iar socialistul Ion Ceban - 47,44%, conform anunţului făcut de Comisia Electorală Centrală, informează news.ro. 
Andrei Năstase este liderul Partidului "Platformei Demnitate şi Adevar" (PPDA), fiind susţinut de mai multe partide pro-europene de opoziţie.
Printre primii care au votat duminică dimineaţă a fost şi ex-primarul municipiului Chişinău, Dorin Chirtoacă. „Am votat, cum se spune pe româneşte, pentru că îmi pasă şi asta îi indemn pe toţi locuitorii Chişinăului - să iasă din casa, dacă le pasă! Doar aşa putem vorbi despre continuarea dezvoltării Chişinăului, a proiectelor începute. Doar aşa putem vorbi despre faptul că locuitorii îşi au primarul lor, unul ales anume prin participare la votare”, a declarat Chirtoaca la ieşirea de la urne, potrivit Agerpres.
Aceste alegeri înainte de termen pentru funcţia de primar al Chişinăului au loc după ce fostul edil, liberalul Dorin Chirtoacă, a demisionat la 16 februarie. Anterior, el fusese cercetat într-un dosar de presupusă corupţie şi suspendat din funcţie în iunie 2017. Dorin Chirtoacă neagă acuzaţiile care i se aduc şi califică dosarul intentat împotriva sa drept unul „fabricat şi motivat politic”.

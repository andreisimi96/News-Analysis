Tălpile roşii pentru pantofii de damă cu toc pot fi folosite de un singur producător şi acesta este Christian Louboutin.
Decizia aparţine Curţii de Justiţie a Uniunii Europene şi vine după ce designerul francez a dat în judecată un producător olandez pentru că acesta a produs şi vândut pantofi cu toc cu talpă roşie.
O culoare poate fi recunoscută ca o marcă înregistrată, a fost decizia instanţei europene. În 2012, o hotărâre similară era pronunţată în favoarea lui Louboutin şi de justiţia americană.
Talpa roşie a devenit semnul distictiv pentru care designerul francez este cunoscut în toată lumea. Aceste modele de pantofi cu toc şi talpă roşie, care şi-au făvut debutul pe catwalk şi în magazine în 1993, se vând în aproape 240.000 de exemplare în fiecare an.

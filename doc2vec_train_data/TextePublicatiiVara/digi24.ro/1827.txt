Victoria de ieri a Simonei Halep în fața jucătoarei iberice Garbine Muguruza a însemnat consolidarea primei poziții în clasamentul WTA, o nouă finală de Grand Slam - a patra din carieră, a treia la Roland Garros - și depășirea unei borne istorice.
Formula 1: Marele Premiu al Canadei e în acest weekend pe Digi Sport
Pentru calificarea de ieri în finala Roland Garros, Simona Halep va încasa un cec în valoare de 1.322.025 de dolari. Cu alte cuvinte, Halep a intrat în Top 10 all time al câștigurilor din tenis. Sportiva româncă a strâns nu mai puțin de 24.816.096 de dolari în carieră, sumă care o situează peste jucătoare precum  Svetlana Kuznetsova, Kim Clijsters sau Martina Hingis.
Deocamdată, Halep este pe locul 8 în acest clasament, însă cariera ei este departe de a se fi finalizat, azi Simona fiind în vârf de formă, în cel mai bun moment profesional al ei.
Dacă luăm în calcul doar anul 2018, Halep este pe primul loc în topul câștigurilor din tenis, cu 4.037.752 de dolari strânși, urmată de daneza Caroline Wozniacki.
Dacă Simona Halep va învinge în partida de mâine, va încasa un cec în valoare de 1,9 milioane de dolari.

Lecții de aerobic din bani publici. Se întâmplă într-o comună din Bihor, unde edilii au cheltuit anual în jur de 17 mii de lei pentru plata unor ore de sport. Deși oferta este valabilă de un deceniu, mulți localnici spun că nici măcar nu au auzit de așa ceva. Banii ar fi putut fi cheltuiți pe asfaltarea străzilor, consideră oamenii.
Totul a ieșit la iveală când un membru al USR Bihor a verificat bugetul anual al primăriei din comuna Paleu. Așa a descoperit că aproape 17 mii de lei au fost plătiți anul trecut unei instructoare de aerobic.
"Un coleg de-al meu, deputatul Cristian Seidler, (...) uitându-se peste bugetul comunei Paleu a descoperit această...ciudățenie. În urma declarațiilor domnului Szebeni care este viceprimar acolo, rezulta ca în ultimii zece ani a fost platit acest serviciu de aerobic", a declarat Silviu Dehelean, deputat USR.
Jurnaliștii Digi24 Oradea au încercat sã stea de vorbã cu reprezentanții primãriei locale. Fãrã succes.
"Primarul comunei Paleu a refuzat orice discuție pe marginea acestui subiect. De altfel, niciun angajat al primăriei nu a dorit să discute cu noi", a relatat Bianca Firezar, jurnalist Digi24 Oradea.
În schimb, mai mulți localnici spun cã nu au auzit niciodatã de astfel de acțiuni plãtite din bani publici. Unii spun cã era mai importantã asfaltarea strãzilor din comunã decât lecțiile de sport.
"Eu stau aici în cartier, dar eu cursuri de așa ceva eu nu am auzit. Nici nu văd să vină lumea."
"Nu am auzit nimic."
"Se puteau realiza investiții mult mai necesare decât niște ore de aerobic. Pe câtă lume am întrebat eu, amici și cunoștințe care locuiesc acolo, niciunul nu știa despre existența acestor ore care sunt la dispoziția tuturor", susţine Silviu Dehelean, deputat USR.
Nici sala de sport din localitate nu era deschisã în aceastã dimineațã.
"Comunitățile locale și conducerile din comunitățile locale, primari și consilieri locali, sunt obișnuiți să nu verifice nimeni în ce fel se cheltuie banul public; sunt deranjați de aceste dezvaluiri pe care noi le facem", spune deputatul Silviu Dehelean.
În total, în cei 10 ani de când sunt plãtite aceste ore de aerobic au fost locați aproape 170 de mii de lei.
Reporter: Bianca Firezar

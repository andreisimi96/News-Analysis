Simona Halep a fost prezentă, azi, la prima ediție a Simona Halep Challenge - un turneu de hochei. Halep a vorbit despre momentul în care primarul Gabriela Firea a fost huiduită pe National Arena și a fost întrebată despre caricatura din Charlie Hebdo.
Tenis, WTA: Turneul de la 's-Hertogenbosch e în direct la Digi Sport 2, în perioada 11-17 iunie
„Nu fac politică. Nu vreau să spun nimic despre acest lucru. Eu m-am dus pur și simplu ca să împărtășesc această bucurie, de a arăta trofeul oamenilor care au venit și pentru ei am răspuns pozitiv invitației. Strict pentru ei. Atât”, a fost reacția Simonei Halep, scrie libertatea.ro .
Întrebată dacă s-a simțit jignită, Simona Halep i-a rugat pe jurnaliști să treacă la alt subiect.
Jurnaliștii prezenți la eveniment au vrut să știe și ce părere are sportiva despre caricatura din Charlie Hebdo ,  însă a preferat să nu comenteze acest subiect.
„Nu vreau să comentez acest lucru. Nu sunt în măsură să zic nimic despre acest lucru”, a spus Halep.

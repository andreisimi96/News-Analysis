O româncă în vârstă de doar 33 de ani, din Jibou, județul Sălaj, a fost găsită moartă într-o benzinărie din Italia. Femeia, care lucra ca șoferiță pe TIR de mai mulți ani, nu suferea de nicio boală cunoscută familiei, așa că rudele așteaptă acum rezultatele autopsiei.
Gabriela Aiban lucra, de mai bine de trei ani, pentru o companie din Ungaria, ca șofer pe TIR. Ea a lăsat în urmă două fetițe, de 11, respectiv 13 ani.
Apropiații nu își pot explica moartea subită a Gabrielei și așteaptă ca medicii legiști să stabilească cauza morții, în urma autopsiei.
"În 24 mai, la ora 2 dimineaţa, într-o benzinarie din Italia, lângă localitatea Imperia, un înger a plecat la Dumnezeu. Gabriela Aiban, de profesie şofer de TIR, a oprit camionul şi a murit la volan, pentru că inima ei pur şi simplu s-a oprit. A lasat în urmă două fetiţe, de 13 şi 11 ani, care locuiesc în Jibou, împreună cu tatăl lor. Gabriela a lucrat timp de 3 ani pe camion pentru o firmă din Ungaria şi numai din septembrie a început să lucreze pentru o firmă din Baia Mare; să fi fost obosită? Să fi fost ea extenuată?
Nu se ştie înca, acum e aşteaptă autopsia, dar pentru fetiţe şi pentru toţi cei care o cunosc şi o iubesc, nimic nu mai contează. Ea nu va mai reveni niciodată la fetiţele ei, nu le va mai îmbrăţişa, săruta sau alina. Nimic nu va înlocui mama pe care ele au pierdut-o (...) Aş dori să ajutăm fiecare câte puţin familia rămasa în urma Gabrielei, vă rog să donaţi cât va puteţi permite", a transmis o apropiată a familiei.
Și fiica cea mare a femeii a publicat pe pagina sa de Facebook un mesaj îndurerat:
"Mami... De ce ai plecat aşa devreme de lângă noi? Ai lăsat un gol imens în sufletele şi în inimile noastre. Te iubim enorm oriunde te-ai fi dus, mama noastră dragă. Ai fost o mamă şi o soţie super bună, te iubim! Odihneşte-te în pace, suflet drag! Cu drag, Marisa, Larisa şi Marius", a scris copila. 

Căpitanul echipei Real Madrid, Sergio Ramos, i-a transmis însănătoşire grabnică atacantului formaţiei Liverpool, Mohamed Salah, pe care l-a accidentat la finala Ligii Campionilor de la Kiev.
„Fotbalul îţi arată uneori partea dulce, iar alteori partea amară. Toţi suntem profesionişti. Însănătoşire grabnică, Mohamed Salah", a scris Ramos pe Twitter.
El fútbol te enseña la cara más dulce a veces y la más amarga otras. Ante todo somos compañeros. Pronta recuperación, Salah. El futuro te espera.||Sometimes football shows you it's good side and other times the bad. Above all, we are fellow pros. #GetWellSoon @MoSalah
— Sergio Ramos (@SergioRamos) May 27, 2018
Fundașul lui Real a vorbit despre asta și imediat după meci.
„Ce s-a întâmplat cu Salah e trist. Nu vrei niciodată ca fotbalist să vezi că se accidentează cineva, fie şi adversar. Ne-am prins de braţ unul pe altul şi după aceea nu a mai fost nimic de făcut. Am căzut, dar eu nu am nicio vină. Cei care se plâng că aş fi vrut să îl accidentez pe Mo nu au nicio treabă cu fotbalul, nu au jucat niciodată, astfel încât să înţeleagă”, a spus Ramos.
Mohamed Salah (Liverpool) a părăsit terenul în lacrimi, în minutul 31, după un contact cu Sergio Ramos. El a fost înlocuit cu Adam Lallana.
Egiptanul ar putea rata Campionatul Mondial , care începe luna viitoare, în Rusia.
Real Madrid a câştigat, sâmbătă, pentru a 13-a oară Liga Campionilor, a treia oară consecutiv , învingând în finala disputată la Kiev echipa Liverpool, scor 3-1. Zinedine Zidane este primul antrenor care obţine trei trofee europene consecutiv. Cristiano Ronaldo, primul fotbalist din istorie care câştigă de cinci ori LC.
Sursa: Digi Sport, News.ro

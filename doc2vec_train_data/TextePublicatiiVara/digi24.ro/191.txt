Donald Trump&colon; Data &scedil;i locul summitului cu Kim Jong Un nu s-au schimbat
Donald Trump&colon; Data &scedil;i locul summitului cu Kim Jong Un nu s-au schimbat
Preşedintele SUA Donald Trump a revitalizat speranţele privind summitul cu liderul nord-coreean Kim Jong Un, luna viitoare, după ce le-a declarat repoterilor sâmbătă seară, în Biroul Oval, că încă este luată în calcul o întâlnire în 12 iunie, în Singapore, şi că acest lucru nu s-a schimbat, scrie News.ro.
Foto: Guliver/Getty Images
Remarcile președintelui american au venit după ce omologul sud-coreean Moon Jae-in a făcut primele comentarii publice în urma întâlnirii surpriză de sâmbătă cu liderul nord-coreean, afirmând că acesta îşi menţine angjamentele în privinţa denuclearizării.
„Ceea ce este neclar în cazul preşedintelui Kim Jong Un nu este dorinţa privind denuclearizarea, ci îngrijorarea în ceea ce priveşte garanţiile de securitate pe care SUA le poate oferi regimului Kim şi privind încetarea relaţiilor ostile”, a spus Moon.
Dumincă, Moon a declarat că foarte curând vor avea loc discuţii tehnice SUA - Coreea de Nord şi rezultatul acestor convorbiri va determina dacă summitul din 12 iunie va avea loc.
La rândul său, Trump a precizat că există foarte multă bunăvoinţă legată de această întâlnire.
„O mulţime de oameni lucrează în acest sens şi lucrurile evoluează foarte bine”, a spus el.
Experţii sunt mult mai sceptici.
„Să fim realişti. E nevoie de luni, nu de săptămâni pentru a pregăti un astfel de summit”, a declarat analistul CNN pentru afaceri globale, Joseph Yun.

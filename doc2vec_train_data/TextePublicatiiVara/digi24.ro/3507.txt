Președintele Camerei Senatului, Călin Popescu-Tăriceanu, nu a avut parte de o primire călduroasă la Cluj-Napoca, unde mai mulți protestatari l-au huiduit și au scandat lozinci împotriva corupției. Unul dintre protestatari s-a ales cu o amendă, după ce i-a arătat semne obscene liderului ALDE.
Protestatarul l-a așteptat pe Tăriceanu la ieșirea de la o conferință de presă, apoi a simulat că îi lovește mașina cu piciorul și i-a arătat semne obscene. Pentru gesturile sale, bărbatul a fost amendat de polițiști. 
„Mai bine îl scuipam că tot aceeaşi amendă luam. M-au amendat pentru că i-am arătat degetul mijlociu şi pentru că am mimat gestul de a trage un picior la maşină. Nu am vrut să lovesc maşina, că-mi rupeam degetele”, a spus protestatarul.
Întrebat cât a fost amenda, bărbatul a declarat că: „Nu contează, pentru că lucrez şi-mi plătesc taxele”.
Călin Popescu-Tăriceanu a sosit, marți dimineața, la Cluj, pentru a-l prezenta într-o conferință de presă pe cel mai nou membru care s-a alăturat ALDE, senatorul liberal Marius Nicoară.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media

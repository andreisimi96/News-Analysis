Un atac armat a avut loc în centrul oraşului suedez Malmo. Cel puţin patru persoane au fost rănite de un suspect care a tras cu o armă automată, scrie presa locală.
Foto: Guliver / Getty Images
Atacul a avut loc în timp ce sute de oameni sărbătoreau victoria Suediei în faţa Coreei de Sud la Cupa Mondială la fotbal care se desfăşoară în Rusia.
Suspectul a fugit imediat după comiterea atacului şi este căutat de forţele de ordine. Traficul în zona din Malmo unde au avut loc împuşcăturile a fost restricţionat. Poliţia nu a făcut nicio referire legată de natura atacului.
Anul trecut, cinci oameni au murit şi alţi 14, printre care şi o româncă, au fost răniţi într-un atac comis la Stockholm. Un cetăţean uzbek a dat intenţionat cu maşina peste pietoni.
Înainte de atac, teroristul jurase credinţă grupării Stat Islamic. A venit în Suedia în 2014, iar doi ani mai târziu i-a fost respinsă solicitarea de azil. El era căutat pentru a fi expulzat la momentul comiterii atacului.

Asfaltare "altfel" la Ro&scedil;iorii de Vede - lucrare a firmei TelDrum
Asfaltare "altfel" la Ro&scedil;iorii de Vede - lucrare a firmei TelDrum
Încă o imagine de neuitat, oferită de reabilitarea unei străzi din România. De data aceasta, la Roşiorii de Vede, unde iarba a răsărit din asfaltul abia turnat. E o lucrare de care se ocupă firma TelDrum, pe care DNA a legat-o într-o anchetă de Liviu Dragnea. Reprezentanţii companiei spun că încă mai au de lucru pe strada unde, pe mijlocul trotuarului sunt şi stâlpi de electricitate şi buturugi.
După ploile din ultimele zile, asfaltul proaspăt turnat pe o stradă din Roşiorii de Vede a dat rod.
Iarbă răsărita prin asfalt, borduri deja deplasate de pe locul lor și un stâlp uitat chiar în mijlocul trotuarului. Aceasta este imaginea care te întâmpină pe strada Carpați din Roșiorii de Vede. Reabilitarea străzii a început în primăvara acestui an, iar municipalitatea nu a avut nimic de obiectat la modul în care au fost realizare lucrările.
Valerică Cârciumaru, primarul localităţii Roșiorii de Vede: „Ce se întâmplă? Buruiana e buruiana. Rea. De-aia se și zice. Trece prin asfalt.”
Localnicii au însă altă părere.
Lucrarea e făcută de compania TelDrum, despre care DNA susţine că e controlată de şeful PSD, Liviu Dragnea. Reprezentanţii firmei au precizat că nu au terminat asfaltarea trotuarelor pe care a crescut iarbă. TelDrum a obţinut un contract ce prevede reabilitarea a cinci străzi din Roşiorii de Vede, până în toamna acestui an. Valoarea e de 700.000 de lei, bani primiţi de la Ministerul Dezvoltării, prin programul PNDL.

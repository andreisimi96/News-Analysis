Actriţa israeliană Gal Gadot, cunoscută pentru rolul din pelicula cu supereroi ''Wonder Woman'', a refuzat invitaţia de a fi gazda ediţiei de anul viitor a concursului muzical Eurovision, a confirmat luni radioteleviziunea publică israeliană, potrivit DPA.
Gadot a spus că nu poate prezenta evenimentul deoarece are un alt angajament în program, a precizat un purtător de cuvânt al radioteleviziunii publice, potrivit Agerpres.
În cursul zilei de luni, purtătorul de cuvânt a spus că Gadot analizează oferta şi urmează să ia o decizie.
Ediţia de anul acesta a Eurovision, desfăşurată în Portugalia, a fost câştigată de israelianca Netta Barzilai cu melodia ''Toy'', inspirată din stilul K-pop, ceea ce înseamnă că ediţia din 2019 va avea loc în Israel.
Israelul a câştiga celebrul concurs de trei ori, în 1978, 1979 şi 1998, când cântăreaţa transgender Dana International a ieşit pe primul loc în competiţie cu melodia ''Diva''. 

ACTUALIZARE 13:02 Setul 2 începe în aceeași manieră echilibrată: e 1-1.
ACTUALIZARE 12:50 Fetele noastre au câștigat primul set cu 6-4.
ACTUALIZARE 12:45. Meciul a început și scorul este destul de strâns în setul 1. Româncele sunt în ușor avantaj: 5-4
Vania King este sportiva pe care Mihaela Buzărnescu a întâlnit-o și a învins-o în primul tur de la Roland Garros, în competiția de simplu. Scorul a fost 6-3, 6-3 în favoarea româncei. 
Meciul va fi primul de pe terenul 18.
Victoriile cu Vania King, Rebecca Peterson şi Elina Svitolina rămân cele mai importante pentru Mihaela Buzărnescu la Roland Garros. Nu a reușit și cu Madison Keys, dar, la 30 de ani, gândurile româncei stau la orice altceva decât la odihnă - Buzărnescu are în plan urcarea în top 20 WTA.
Buzărnescu, care s-a oprit în optimi la simplu, şi-a asigurat 222.000 de euro la  prima participare pe tabloul principal al Open-ului francez.
De la aceeaşi oră, pe terenul Philippe Chatrier va juca liderul WTA, Simona Halep, în optimile de simplu, cu sportiva belgiană Elise Mertens .
Şi juniorii Filip Jianu, Ştefan Paloşi şi posibil Andreea Prisacariu figurează în programul de luni.
Filip Cristian Jianu va juca în al treilea meci depe terenul 12 cu francezul Kyrian Jaquet sau cu americanul Drew Baird, favorit 16, în turul doi la simplu juniori. El va evolua şi la dublu, alături de Nick Hardt (Republica Dominicană), în al cincilea meci de pe terenul 6, împotriva perechii Harold Mayot/Valentin Royer (Franţa).
Ştefan Paloşi va evolua în turul doi la simplu în meciul trei de pe terenul 9, cu francezul Valentin Royer sau cu americanul Sebastian Korda. Imediat după acest meci, pe acelaşi teren va juca în turul doi la simplu junioare, dacă va trece de japoneza Himari Sato în runda inaugurală, Andreea Prisacariu, cu sportiva chineză Xiyu Wang, cap de serie 8.
La dublu juniori, Ştefan Paloşi face pereche cu belgianul Arnaud Bovy. Cei doi vor întâlni în primul tur, luni, în meciul cinci, ultimul de pe terenul 16, cuplul taiwanez Ray Ho/Chun Hsin Tseng, cap de serie numărul 5.

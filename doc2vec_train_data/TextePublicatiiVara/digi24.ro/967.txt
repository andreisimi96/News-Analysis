Bătaie în mijlocul străzii într-un oraş din Vâlcea. Un bărbat care a fost reţinut de poliţişti deja de două ori în ultimele luni a provocat un nou scandal.
Pe imaginile surprinse de camerele de supraveghere se vede cum bărbatul se ia la ceartă cu un şofer care încearcă să iasă cu maşina dintr-o parcare.
De la vorbe până la fapte nu a fost decât un pas. Cei doi îşi împart pumni în mijlocul drumului până când sunt despărţiţi de trecători.
În urmă cu două luni, acelaşi bărbat a luat la bătaie un localnic, pe care l-a îmbrâncit apoi în stradă, în faţa maşinilor. Luna trecută a lovit un client pe terasa unui local.
În ambele situaţii instanţa i-a redat libertatea pentru că, susţin judecătorii, bărbatul nu reprezintă un pericol public.

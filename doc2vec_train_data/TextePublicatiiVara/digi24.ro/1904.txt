Preşedintele PNL, Ludovic Orban, a povestit, într-o postare pe contul său de socializare, că a fost vineri la Videle, în judeţul Telorman, cu ocazia zilelor oraşului şi, cu toate că mulţi l-au sfătuit să nu meargă pentru că este „fieful” lui Dragnea, Dăncilă şi Carmen Dan, spune că a fost primit foarte bine şi „nu prea” a văzut lideri PSD acolo.
„Unde credeţi că am fost astăzi? Tocmai în Videle, judeţul Teleorman. Cu ocazia zilelor oraşului, care aniversează 50 de ani de la înfiinţare. Mulţi m-au sfătuit să nu mă duc, că este fieful lui Dragnea, Dăncilă şi Carmen Dan, că este posibil să fiu întâmpinat cu ostilitate, că o să fie plin de pesedişti. M-am dus totuşi şi, ce să vezi? Oamenii m-au primit foarte bine, nu prea am văzut picior de lider PSD. Şi, mai ales, am remarcat că 'fiicele satului' nu au catadicsit să onoreze locuitorii din Videle cu augusta lor prezenţ[, deşi oraşul împlineşte o vârstă rotundă”, a povestit Ludovic Orban pe contul său de Facebook.
Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media
Ministrul Afacerilor Interne, Carmen Dan, şi premierul Viorica Dăncilă sunt din Videle, judeţul Teleorman.

Momentul eșuat al luminițelor
Momentul lanternelor a eșuat la mitingul PSD, în ciuda dorinței organizatorilor de a imita imaginea virală obținută de protestul #Rezist.
Mitingul PSD a ratat momentul luminițelor. Motive: discursul interminabil al lui Liviu Dragnea, nerăbdarea participanților de a pleca spre casă și, probabil, o lipsă de sincronizare.
În primul rând, discursul lui Dragnea a ținut așa de mult încât Piața s-a golit semnificativ. Un lucru de altfel normal. Mulți dintre cei din Piața Victoriei aveau un drum lung în față, prin urmare erau nevoiți să plece cât mai repede din București.
În al doilea rând, lipsa de interes a celor prezenți în fața cuvintele liderilor PSD a fost vizibilă. Vorbitorii nu au reușit să îi captiveze pe cei prezenți. 
Dragnea, discurs interminabil, în vreme ce piața s-a golit: ”România s-a trezit. Victorie!”  
În al treilea rând, puținii care se mai aflau în Piață nu știau momentul în care urmau să fie aprinse lanternele telefoanelor.
Deznodământul a fost hilar. Pe scenă, toți cei prezenți agitau telefoanele cu lanternele aprinse. În Piață, puțini imitau gestul liderilor, mulți fiind pe picior de plecare deja.

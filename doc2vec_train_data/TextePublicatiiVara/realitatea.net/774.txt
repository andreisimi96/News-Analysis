Simona Halep - Elise Mertens, Roland Garros // Simona Halep (26 de ani, locul 1 WTA) joacă împotriva lui Elise Mertens (22 de ani, locul 16 WTA), în optimile de finală de la Roland Garros, cu începere de la ora 12:00, LIVE pe realitatea.net .
Simona Halep - Elise Mertens, Roland Garros // Simona Halep și Elise Mertens se vor întâlni în primul meci al zilei, de pe arena Philippe Chatrier, acolo unde va avea loc și duelul dintre Serena Williams și Maria Șarapova.
Câștigătoarea acestui meci va juca în sferturile de finală de la Roland Garros cu învingătoarea partidei Angelique Kerber - Caroline Garcia.
Simona Halep și Elise Mertens, jucătoare belgiană, s-au întâlnit până acum o singură dată, în acest an, la Madrid. Simona Halep s-a impus clar atunci, scor 6-0, 6-3.
Ambele jucătoare au excelat pe zgură în acest sezon: Simona Halep are 10 victorii şi 3 înfrângeri, în timp ce Elise Mertens a pierdut doar una dintre cele 15 partide jucate pe suprafaţă lentă, chiar în faţa constănţencei.
Câştigătoarea îşi va asigura un premiu în valoare de 380.000 de euro şi 430 de puncte WTA.
"Goana salariilor" de la stat pune sub presiune mediul privat

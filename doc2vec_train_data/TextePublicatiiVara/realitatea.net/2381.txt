Un ieşean de 23 de ani a murit după ce a fost înjunghiat în noaptea de sâmbătă spre duminică, într-o discotecă din judeţul Iaşi.
Astfel, în urma unui conflict spontan care a avut loc în noaptea de sâmbătă spre duminică, la o discotecă din localitatea Gura Bohotin, judeţul Iaşi, un tânăr de 23 de ani a fost înjunghiat în inimă de un alt tânăr.
“Am fost solicitaţi cu privire la un incident, în urma căruia un bărbat de 23 de ani a suferit o plagă înjunghiată precordial, plagă ce ar fi fost făcută cu un cuţit. Iniţial, la faţa locului a fost dirijat un echipaj de prim-ajutor din Răducăneni, dar victima a fost găsită în stop cardio-respirator. Din acest motiv a fost solicitat sprijinul unui echipaj de ambulanţă C2, dar personalul medical nu a putut face altceva decât să constate decesul”, a precizat prof.univ.dr. Diana Cimpoeşu, coordonatoarea UPU-SMURD Iaşi.

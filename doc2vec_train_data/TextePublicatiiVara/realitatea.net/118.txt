1 ora 47 minute
Trump vrea să scrie istorie. Unde şi-ar dori să aibă loc întâlnirea sa cu Kim Jong-un
Coreea de Nord. Preşedintele Statelor Unite, Donald Trump, a subliniat duminică "potenţialul strălucitor" al Phenianului, lovit de severe sancţiuni internaţionale, şi a confirmat că o echipă americană se află în Coreea de Nord pentru a pregăti istorica sa întâlnire cu liderul nord-coreean, Kim Jong Un, relatează AFP.
Coreea de Nord. "Echipa noastră americană a ajuns în Coreea de Nord pentru pregătirile summitului meu cu Kim Jong Un", a scris preşedintele SUA pe Twitter, confirmând ultimele răsturnări de situaţie în această saga diplomatică cu un obiectiv totuşi crucial avut în vedere: denuclearizarea Peninsulei Coreene unde Nordul şi Sudul continuă să fie tehnic în război, la 65 de ani după încheierea conflictului.
"Coreea de Nord are un potenţial strălucitor şi va fi o mare naţiune economică şi financiară într-o bună zi. Kim Jong Un este de acord cu mine în această privinţă. Asta se va întâmpla!", a mai scris el, fără să precizeze dacă se referă la faimosul summit ori la un viitor prosper pentru Coreea de Nord.
Anterior în cursul zilei de duminică, Departamentul de Stat anunţase că o delegaţie americană discută cu responsabili nord-coreeni la Panmunjon, în Zona demilitarizată (DMZ) dintre cele două Corei, despre un posibil summit SUA-Coreea de Nord.
"Continuăm să ne pregătim pentru o întâlnire între preşedintele Donald Trump şi liderul nord-coreean, Kim Jong Un", a precizat purtătoarea de cuvânt a diplomaţiei de la Washington, Heather Nauert, într-un comunicat, citat de Agerpres.

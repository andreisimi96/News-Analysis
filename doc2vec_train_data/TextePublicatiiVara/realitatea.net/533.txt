Două tramvaie s-au ciocnit pe Şoseaua Progresului din Bucureşti, patru persoane fiind rănite, dintre care una în stare gravă.
Din primele cercetări, potrivit reprezentanţilor RATB, ciocnirea s-a produs între două tramvaie aflate pe acelaşi sens, din cauza nepăstrării unei distanţe corespunzătoare.
Persoana rănită grav este conştientă, iar circulaţia tramvaielor a fost reluată după 20 de minute.

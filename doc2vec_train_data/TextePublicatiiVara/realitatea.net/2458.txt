TRAGEDIE: un bebeluş de 9 luni a murit din cauza rujeolei
O fetiţă în vârstă de 11 luni a murit din cauza rujeolei la Spitalul de Boli Infecţioase „Sfânta Parascheva“ din Iaşi. Conform Centrului Naţional de Supraveghere şi Control al Bolilor Transmisibile (CNSCBT), este vorba de un copil din judeţul Botoşani, care nu fusese vaccinat antirujeolic. Bebeluşul a fost internat la Spitalul de Boli Infecţioase din Iaşi, împreună cu fratele său în vârstă de cinci ani, de la care a contactat boala.
Acesta este cel de-al 57-lea deces cauzat de rujeolă înregistrat de la începerea epidemiei din ţară, şi al şaptelea din judeţul Iaşi. Municipiul Iaşi s-a clasat, în ultima săptămână, pe primul loc la numărul de cazuri raportate, înregistrând 84 de îmbolnăviri. Pe locul al doilea şi al treilea în topul spitalelor cu bolnavi de rujeolă s-au aflat Constanţa, cu 42 de îmbolnăviri, şi Neamţ, cu 41, numărul bolnavilor fiind în jumătate faţă de Iaşi.

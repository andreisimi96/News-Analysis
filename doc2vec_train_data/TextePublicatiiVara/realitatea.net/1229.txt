Preţurile solicitate pentru apartamentele din Iași au înregistrat luna trecută o creştere de 5%, acesta reuşind să depăşească pragul de 1.000 euro/mp.
Prin urmare, un apartament din Iaşi care putea fi cumpărat, în medie, cu 967 euro/mp în aprilie, costă acum 1.015 euro/mp, potrivit unei analize a unui portal imobiliar, citată de agerpres.ro.
Cel mai mult, respectiv cu 5,8%, s-au scumpit luna trecută apartamentele noi - de la 973 la 1.029 euro/mp. Locuinţele vechi, pe de altă parte, s-au apreciat cu 2,8%, de la 957 la 984 euro/mp.
La nivel naţional, preţul mediu cerut pentru apartamentele scoase la vânzare în luna mai a crescut la 1.215 euro pe metru pătrat, cu 1,5% peste nivelul consemnat la finele lunii aprilie, respectiv 1.197 de euro pe metru pătrat.

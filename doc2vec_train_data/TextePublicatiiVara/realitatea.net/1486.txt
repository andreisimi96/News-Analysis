Simona Halep a petrecut 32 de săptămâni pe primul loc al WTA și se apropie de un top 10 al tuturor timpurilor. Ea joacă sâmbătă cu Sloane Stephens finala Roland Garros.
Simona Halep a reușit deja o performanță uriașă, încă înainte de a juca finala Roland Garros 2018 împotriva lui Sloane Stephens, arată statisticile.
Simona Halep a petrecut 32 de săptămâni pe locul 1 al WTA și e pe locul 13 într-un top al tuturor timpurilor, între cele 25 de nume. Cele 32 de săptămâni nu au fost însă consecutive, românca bifând 16 săptămâni inițial, până când Wozniacki i-a "furat" locul pentru doar o lună, notează GSP.ro.
A revenit pe 26 februarie anul acesta și nu a mai cedat. În plus, finala de la Roland Garros îi dă siguranța că până după Wimbledon, nimeni nu va putea atenta la coroana de regină. Și va mai aduna alte cinci săptămâni, totalizând 36 în total.
CELE MAI MULTE SĂPTĂMÂNI PE LOCUL 1
1. Steffi Graf (Germania) 377
2. Martina Navratilova (SUA) 332
3. Serena Williams (SUA) 319
4. Chris Evert (SUA) 260
5. Martina Hingis (Elveția) 209
6. Monica Seles (Iugoslavia/SUA) 178
7. Justine Henin (Belgia) 117
8. Lindsay Davenport (SUA) 98
9. Caroline Wozniacki (Danemarca) 71
10. Victoria Azarenka (Belarus) 51
Simona Halep se pregătește de finala de la Roland Garros, iar Mats Wilander, omul care a luat titlul la Paris de trei ori, știe cum poate câștiga românca duelul cu Sloane Stephens.
“Mi-ar plăcea să o văd pe Simona câştigând la Roland Garros. Toţi am vrea să o vedem învingând, cu excepţia lui Stephens şi a americanilor.
Cred că merită un prim turneu de Grand Slam, dar trebuie să intre bine în meci. Simona trebuie să fie mai agresivă decât Stephens. Pentru mine e necunoscut forehand-ul lui Sloane. Ea loveşte de multe ori cu topspin, dar alteori pune o dreaptă foarte plată.
De partea cealaltă, Halep loveşte cu mult topspin, aşa îşi construieşte ea punctele câştigătoare. Aici va fi una dintre cheile meciului”, a spus Mats Wilander, la EuroSport, potrivit  Realitateasportiva.net.
Simona Halep a bătut în ultimele patru meciuri
Simona Halep și Sloane Stephens se vor înfrunta, sâmbătă, în premieră în finala unui turneu din circuitul WTA. Halep conduce cu 5-2 la confruntările directe.
În plus, românca a câștigat ultimele patru partide, dintre care una la Roland Garros (în 2014, în optimi de finală, scor 6-4, 6-3).
SIMONA HALEP - SLOANE STEPHENS  
Va fi un meci în care fiecare are argumentele sale. Constănțeanca dispută pentru a treia oară finala pariziană, e jucătoarea care va conserva poziţia de lider mondial indiferent de rezultat. Experienţa anterioară se presupune că o va ajuta, mai ales în acest loc special pentru ea.
De asemenea, ea domină match-up-ul cu Stephens, 5-2, administrându-i americancei inclusiv un sec 6-2, 6-1 la Cincinnati. Cheia rămâne agresivitatea și respectarea unui plan de joc care presupune o poziţie avansată în teren, a scris gsp
Sloane Stephens, în schimb, are de partea ei faptul că a cucerit deja un titlu major. O grijă de care a scăpat, în consecință absența presiunii în acest sens. Felul ei de a se comporta pe teren nu dezvăluie emoție, poate juca variat, generând forță aproape din nimic, a mai scris sursa citată.
SIMONA HALEP - SLOANE STEPHENS // Cum va arăta clasamentul WTA începând de luni, 11 iunie
Grație victoriei din semifinalele de la Roland Garros,  Simona Halep  (26 de ani) își va menține locul 1 mondial, ocupat în ultimele 15 săptămâni consecutive. În total, Halep a petrecut 31 de săptămâni în fotoliul de lider mondial.
Adversara lui Halep din finala de la Roland Garros, Sloane Stephens, va urca patru locuri în topul mondial, anume de pe locul 10, până pe locul 4.
CLASAMENTUL WTA ÎNCEPÂND DE LUNI, 11 IUNIE
1. Simona Halep

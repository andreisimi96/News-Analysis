Fostul primar al Sectorului 5 Marian Vanghelie a declarat că Victor Ponta s-ar fi întâlnit cu Florian Coldea în Turcia, iar în spatele acţiunilor fostului premier s-ar afla atât Coldea, cât şi Gabriel Oprea, scrie Mediafax.
„Acest fenomen, Victor Ponta ajunge să facă politică din nou după ce a stat la masă cu Maior şi Coldea, după ce a băgat oameni la puşcărie? Ce să mai facă acest fenomen în politică, să-i aducă din nou pe Oprea şi pe Maior?”, a declarat Marian Vanghelie, vineri, la Antena 3
Fostul edil al setorul 5 a mai precizat că în spatele lui Victor Ponta s-ar afla şi acum Coldea şi Oprea, fostul premier având recent o întâlnire cu ex adjunctul SRI în Turcia.
„Acum trei luni, Victor Ponta a avut o întâlnire cu Florian Coldea în Turcia şi atunci au pus la cale acest plan. În spatele lui Ponta se află şi Oprea”, a completat Marian Vanghelie.
 Declaraţiile vin în contextul în care Victor Ponta şi Daniel Constantin au lansat partidul Pro România care a atras, numai în ultima săptămână, mai mulţi parlamentari social-democraţi. Ponta a anunţat că a fost depusă cererea pentru constituirea unui grup parlamentar şi a menţionat că vor mai veni şi alţi aleşi către Pro România.

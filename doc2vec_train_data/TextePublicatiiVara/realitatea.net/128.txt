Fost ministru din Guvernul Grindeanu pleacă din PSD: "Vedem cum analfabeţi loiali primesc funcţii"
Panică în PSD, după vânătoarea de parlamentari începută de Victor Ponta. Deputații PSD au fost convocați, mâine, la o ședința pentru a discuta despre nemulțumirile din partid, potrivit unor surse din PSD. Această ședința va avea loc în contextul în care PSD și ALDE au pierdut deja majoriratea parlamentară în Camera Deputatilor, iar Victor Ponta se află în discuții și cu alți aleși de la PSD.
Organizaţia PSD Bucureşti-Ilfov a transmis luni că dezertările unor colegi din partid nu pot destabiliza coaliţia PSD-ALDE, astfel că "cei slabi au plecat, cei puternici au rămas". Filiala mai afirmă că niciunul dintre cei care au părăsit PSD nu ar fi putut să îşi câştige mandatul de parlamentar ca independenţi, iar trădarea partidului reprezintă trădarea votului pe care l-au primit de la cetăţeni. În acelaşi mesaj se arată că, după reforma în domeniul justiţiei, au avut loc mai multe încercări de a dezbina partidul şi de a răsturna guvernare, iar ameninţările preşedintelui Klaus Iohannis, plângerea penală a liderului PNL şi plecarea unora din partid fac parte din “planul nereuşit al Statului Paralel”.

Florin Iordache, șeful comisiei pentru modificarea legilor justiției și a codurilor penale, a fost prins cu minciuna de un senator USR.
În umă cu câteva luni, Florin Iordache împreună cu câțiva colegi din PSD au inițiat un proiect de lege care ar dezincrimina și ar da undă verde distrugerii monumentelor istorice.
Ce doresc inițiatorii este ca niciun proprietar care distruge un monument istoric de valoare națională să nu primească niciun fel de sancțiune, nici măcar amendă!
În expunerea de motive a inițiativei revoltătoare, Forin Iordache motivează astfel: instanțele din România sunt copleșite de miile de dosare cu infracțiuni împotriva patrimoniului și trebuie degrevate de urgență.
Adevărul este cu totul altul, după cum arată senatorul USR Vlad Alexandrescu:
"Foarte ciudat, îmi spun eu, dar nici nu vreau să-l fac mincinos pe domnul Iordache fără să aduc dovezi, trebuie să aibă și domnia sa dreptate în ceva, măcar o dată. Trimit, deci, o întrebare către Ministerul Jutiției și le cer să-mi spună numărul real de dosare penale soluționate de instanțele de judecată din ultimii 4 ani privind infracțiunea pe care domnul Iordache vrea să o abroge din legea 50/1991. Surprinzător sau nu, aflu că miile de dosare care sufocă instanțele sunt, de fapt, 59 - cazuri în care instanțele au fost sesizate fie prin emiterea rechizitorului, fie prin încheierea unor acorduri de recunoaștere a vinovăției", spune oficialul USR.
Documentul Ministerului Justiției: poate fi văzut aici .

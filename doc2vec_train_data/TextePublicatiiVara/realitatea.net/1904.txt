Veste excelentă pentru cei care merg pe litoral. Odată cu intrarea în noului sezon estival 2018, începând de sâmbătă, 16 iunie, Regia Autonomă de Transport în Comun Constanța redeschide linia turistică CiTy Tour, care va rămâne în circulație până pe 15 septembrie, a scris realitateadeconstanta.net .
Acest proiect este realizat împreună cu Primăria Municipiului Constanța și Compania Naţională „Administrația Porturilor Maritime” SA în cadrul proiectului „Civitas Portis“ cu intenția de a lega orașul Constanța, Portul Constanța și stațiunea Mamaia.
Linia estivală “CiTy Tour” va circula pe traseul Gară CFR – Piața Far – Poarta 5 – Silozurile Saligny (incinta Port) – Cuibul Reginei (incinta Port) – Portul Turistic Tomis – bd. Elisabeta – str. Termele Romane – str. Negru Vodă – str. Mircea cel Bătrân – bd. Mamaia până la Tabăra Turist (Hotel Caraiman) din Stațiunea Mamaia.
Noua linie va fi deservită de șase autobuze etajate cu plecări din Mamaia (Tabăra Turist) cu o frecvență de 25 de minute. Autobuzele CiTy Tour vor circula pe principiul Hop On / Hop Off. Marele avantaj pentru pasageri este posibilitatea întreruperii traseului turistic pentru vizitarea obiectivelor de interes şi continuarea călătoriei cu un alt autobuz etajat, din oricare stație, în prețul biletului achitat inițial.
Autobuzele City Tour includ în ruta lor 100 de obiective turistice importante din orașul Constanța și din stațiunea Mamaia – Silozurile Anghel Saligny, Vechea Bursă Maritimă, Gara maritimă, Cuibul Reginei, Muzeul de Istorie și Arheologie, Edificiul roman cu mozaic, Moscheea Carol I, Cazinoul, Acvariul, Farul Genovez, Portul turistic “Tomis”, Delfinariu, Satul de Vacanță, Cazinoul din Mamaia si altele.
De asemenea, RATC Constanta prelungește Linia 100 (cu plecare de la Gara CFR) până în stațiunea Mamaia (Tabăra Turist). Linia "100 Mamaia" va circula în perioada 16 iunie – 15 septembrie

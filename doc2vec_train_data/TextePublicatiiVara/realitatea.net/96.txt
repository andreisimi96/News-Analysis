Şoferul unui microbuz de transport persoane a fost filmat, în cursul dimineţii de duminică, 27 mai, în judeţul Iaşi, în ce foloseşte nu unul, ci două telefoane în acelaşi timp, deşi se afla în timpul cursei.
Filmarea a fost realizată de un pasager ce a venit la Iaşi cu un microbuz Piatra Neamţ-Roman-Iaşi. Pasagerul a povestit, pentru adevarul.ro , că şoferul „a învârtit telefoanele” de mai multe ori în timpul cursei, numărând şi banii, tot în timp ce se afla la volan.
„Nimeni nu a reacţionat în niciun fel şi de obicei dacă atragi atenţia şoferilor în astfel de situaţii, devin irascibili şi chiar violenţi verbal. Nu mi se pare normal să se întâmple acest lucru, am mai vazut cazuri similare, dar acum tipul ăsta a întrecut orice limita, cum poţi să conduci şi să butonezi doua telefoane concomitent? Ar trebui trase semnale de alarma, eventual patronii firmelor de transport să nu permită asta. Mai bine devine domnul şofer vedetă acum, decât după ce nenoroceşte câteva familii, cum se întamplă din ce în ce mai des pe străzile din patria noastră”, a precizat pasagerul care a filmat, care a dorit să îşi păstreze anonimatul.

Traficul rutier se desfăşoară cu dificultate, vineri după-amiază, pe DN 1, în zona Nistoreşti-Comarnic, unde pe sensul de urcare spre Braşov s-a format o coloană de maşini de şase kilometri.
Potrivit Inspectoratului Judeţean de Poliţie Prahova, coloana porneşte de la km 101, halta Nistoreşti, şi ajunge până la ieşirea din Comarnic, la km 107 al drumului.
Pe acest segment al DN 1 maşinile rulează cu o viteză de 20-25 km pe oră. 

Doar cinci din cele 403 școli de stat au autorizaţie de securitate la incendiu, 317 funcţionează fără un atifel de aviz, iar pentru 81 nu este necesară obţinerea autorizaţiei de securitate la incendiu, potrivit Inspectoratului pentru Situaţii de Urgenţă (ISU) Bucureşti-Ilfov.
Printre cele peste 300 de școli care nu sunt autozizate de ISU se află şi Şcoala nr. 124 din Rahova, distrusă de un incendiu puternic şi care avea nevoie de autorizaţie, în condiţiile în care anul 2001 acolo au fost făcute diverse lucrări.
Din cele 403 unităţi de învăţământ de stat din Capitală, cinci au autorizaţie de securitate la incendiu, 317 nu au autorizaţie de securitate la incendiu, iar 81 nu necesită obţinerea autorizaţiei de securitate la incendiu. De asemenea, din cele 226 de unităţi de învăţământ private, 25 au autorizaţie de securitate la incendiu, 179 nu au autorizaţie de securitate la incendiu, iar 22 nu necesită obţinerea autorizaţiei de securitate la incendiu, scrie news.ro. 

Ministrul Justiţiei consideră că decizia CCR referitoare la revocarea procurorul-şef al DNA reprezintă "un început de revenire spre normalitate".
"Cine susţine altceva decât ce stipulează decizia CCR o face ori din necunoaştere, ori din interese. Am văzut reprezentanta preşedintelui care susţine că şeful statului  a emis un act administrativ. Preşedintele nu emite acte cu caracter administrativ şi nu se poate adresa instanţei de contencios administrativ. Constituţia nu poate să trimită litigiul la cel mai înalt nivel la contenciosul administrativ, la un judecător care să tranşeze litigiul", a declarat Tudorel Toader la Antena 3.
"Am aşteptat decizia cu preocupare. Profesional vorbind, am primit-o ca pe o revenire sau un început de revenire spre normalitate", a mai afirmat ministrul Justiţiei.

Florile sunt cea mai la îndemână soluție, și cea mai ieftină, de a înfrumuseța locuința. Însă, trebuie să avem mai multă grijă la ce alegere facem în acest sens; unele dintre ele ne pot afecta destul de serios organismul. 
Leandrul este recunoscut ca fiind o plantă otrăvitoare. Cu toate acestea, ea încă se mai regăsește în multe locuințe. Este bine totuși să o evitați atunci când vă decideți să vă luați flori pentru decorarea încăperilor din casă.
Au existat numeroase situații în care animalele de companie (câini, pisici) au mâncat frunze și crengi de leandru, iar veterinarii nu au mai putut să facă nimic ca să-i salveze.
Încă un motiv în plus pentru care această plantă nu se ține în casă este faptul că leandrul e un real pericol pentru cei mici.

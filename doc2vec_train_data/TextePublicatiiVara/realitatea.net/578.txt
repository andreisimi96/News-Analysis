Copiii sunt foarte receptivi și încearcă mai tot timpul să copieze gesturile și atitudinile celor mari. 
Tocmai pentru că cei mici copiază foarte mult din ceea ce fac adulţii, părinții ar trebui să facă câteva lucruri în prezența copilului, astfel încât acesta să se dezvolte armonios.
10 lucruri pe care orice părinte ar trebui să le facă în prezența copilului
Părinții trebuie să fie capabili să transforme orice lucru mic într-un prilej de joacă. Astfel, imitarea animalelor, murdărirea cu noroi sau dansul în ploaie trebuie să facă parte din activitățile pe care orice părinte ar trebui să le facă în prezența copilului.
2. Arată-ți curiozitatea
Copiii trebuie să își vadă mereu părinții curioși și dornici să afle lucruri noi. Astfel, arată-ți curiozitatea ori de câte ori ai ocazia, pune-ți întrebări și asta pentru că acest lucru îi va determina și pe ei să facă același lucru.
3.  Bucură-te de vreme
Fie că este soare, fie că plouă cu găleata, trebuie să te bucuri de vreme. Astfel, nu ezita să dansezi în ploaie sau să te bucuri de razele soarelui.
4. Găsește mâncare în natură
Dacă mergi la o plimbare cu copiii în natură, arată-le acestora care sunt plantele comestibile pe care le pot culege pentru a le consuma. Acest lucru îi va ajuta foarte mult pe viitor.
5. Îmbrățișează aventura
Urcă-te în copaci, cațără-te pe stânci sau fă orice alt lucru care îți trece prin cap. Este bine să îți înveți copilul să iubească aventura și să știe cum să își asume anumite riscuri.
6.  Găsește mereu soluții
Atunci când sunteți în natură, renunță la tehnologie și încearcă să găsești diferite soluții pentru a rezolva probleme ce pot să apară. Astfel, folosește-te de diverse trucuri pentru a aprinde focul sau pentru a construi un adăpost. Acestea vor fi memorate de cel mic și folosite într-un anumit moment al vieții.
7. Bucură-te de natură
Stai la umbra unui copac, respiră aer curat și bucură-te de liniște. Văzând aceste lucruri la tine, copilul va învăța cum să se bucure de natură.
8. Dă frâu liber creativității
Atunci când petreci timp liber cu copilul tău, încearcă să dai frâu liber creativității. Astfel, desenează ce îți trece prin minte, găsește forme în nori și fă din orice lucru o bucurie.
Nu ne referim la munca pe care o depui zi de zi la birou, ci la mici activități care să te relaxeze. Cioplește o jucărie dintr-un lemn sau așează câteva pietre într-o formă abstractă. Aceste lucruri vor fi apreciate de copilul tău.
10. Prețuiește natura
Învață-i pe cei mici cât de importantă este natura și cum trebuie să procedeze pentru a o proteja.

Un rapper american a fost împuşcat mortal în statul Florida. Cântăreţul Jahseh Onfroy, cunoscut sub numele de scenă XXXTentacion, a fost atacat în timp ce ieşea dintr-un magazin de motociclete. 
Tânărul, în vârstă de 20 de ani, a fost transportat la spital, unde medicii nu i-au putut salva viaţa. Anchetatorii caută doi suspecţi, aflaţi la bordul unei maşini. Se crede că rapper-ul a fost de fapt ţinta unor jefuitori. Acesta a fost deseori descris ca fiind unul dintre cei mai controversați artiști rap și se confrunta cu acuzații de violență domestică.
În luna martie, al doilea disc din cariera sa debuta pe primul loc în topul Billboard. 

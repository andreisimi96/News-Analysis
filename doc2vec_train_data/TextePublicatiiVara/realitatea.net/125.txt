Simona Halep a declarat că ar putea să-l provoace pe Ion Țiriac să mănânce un pahar, în cazul în care ea se va impune în finala Roland Garros.
Simona Halep, lidera WTA, a acordat un interviu pentru revista Sports Illustrated și a afirmat că ar putea să parieze cu Ion Țiriac, pe câștigarea finalei de la Roland Garros.
Dacă va cuceri primul titlu de Mare Șlem, la Paris, Halep i-ar cere miliardarului să mănânce un pahar de vin. Fostul tenismen Boris Becker a povestit anul trecut că l-a văzut pe Ion Țiriac cum a spart un pahar și a mestecat cioburile.
„Am auzit că a făcut asta în trecut, dar cu mine, nu. Poate o să fac un pariu cu el, că o să câștig un Grand Slam și atunci sunt sigură că o s-o facă. O să-i spun să manânce un pahar de vin dacă voi câștiga un Grand Slam", a afirmat Halep, potrivit evz.ro.
Bombă! A fost eliminată rivala nr. 1 a Simonei Halep la Roland Garros!
Simona Halep a primit o veste bună încă din debutul turneului de la Roland Garros. Jelena Ostapenko, campioana din 2017 de la Roland Garros, cea care a învins-o pe Simona Halep în marea finală, a fost eliminată în runda inaugurală a ediției din acest an!

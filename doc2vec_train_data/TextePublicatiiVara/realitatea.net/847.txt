Angelique Kerber va fi adversara româncei Simona Halep în sferturile de finală ale turneului de Mare Şlem de la Roland Garros, după ce a reuşit luni, în optimi, o victorie clară împotriva franţuzoaicei Caroline Garcia, 6-2, 6-3.
Angelique Kerber, locul 12 WTA, a fost un timp lider mondial, poziţie deţinută acum de Simona Halep. Simona Halep a acces în sferturi după un categoric 6-2, 6-1 cu belgianca Elise Mertens (16 WTA).
Ion Ţiriac a avut o reacţie de neînţeles când a aflat că Simona Halep o va întâlni pe Angelique Kerber în sferturi la Roland Garros. Omul de afaceri a afirmat că abia de acum începe greul pentru numărul 1 WTA, lăsând de înţeles că rivalele de până acum au fost uşor de învins.
"Pentru Halep, de abia acum începe turneul greu pe partea ei. Dacă vrea să câștige acest titul, trebuie să le bată pe toate, indiferent de nume. Interesant este că la meciul cu Mertens, câștigat la pas cu 6-2, 6-1, ea a făcut de două, trei ori ce nu a făcut tot anul. Când a jucat o minge slabă imediat s-a apropiat de teren și a reacționat foarte bine. Nu i-a pus aia nicio scurtă la care să nu ajungă.
Nemțoaica (n.r. - Kerber) văd că joacă destul de bine, dar atenție că de pe partea cealaltă vin Sharapova și Muguruza, sportive care au fost și numărul 1 și care au câștigat și Grand Slam-uri. Dar, Halep are șanse de a câștiga aici și chiar una mare. Joacă pe zgură mai bine ca pe celelalte suprafețe, dar e o mică treabă. Trebuie să câștige meciurile”, a spus Simona Halep pentru Digisport.

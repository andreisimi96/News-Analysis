Dosarul "Bombonica". Ziua sentinţei pentru Liviu Dragnea
Cazul ,,Bombonica”, tras la indigo la Consiliul Județean Teleorman. Și totul se făcea la ordinul lui Liviu Dragnea. Este dezvăluirea unui fost angajat al instituției, care a vorbit, sub protecția anonimatului, cu ziariștii de la liber în românia.ro. El a povestit cum detașa Dragnea funcționari ai Consiliului Judeţean Teleorman la sediul PSD să prepare cafele pe timpul campaniilor electorale. 
Fostul angajat al Consiliului Judeţean Teleorman a declarat pentru portalul liberînromânia.ro. că în campaniile electorale din 2012 şi 2016, aproape toți angajații instituției erau detașați la partid. Unii pentru câteva săptămâni, alții chiar și pentru câteva luni.
,,Munceau la partid și erau chemați la final de lună să semneze condica la Consiliul Județean. Făceau de toate: hârtiile, lipeau afișe, făceau cafele. Orice! (...) Când se numărau voturile și se strângeau procesele verbale din județ, toate fetele frumoase se adunau la partid. Toate se întâmplau la ordinul lui Liviu Dragnea. Niciuna nu mergea acolo de drag. Erau obligate, altfel erau date afară”, a povestit fostul angajat al Consiliului Județean.

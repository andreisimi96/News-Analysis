Simona Halep în finala Roland Garros
Simona Halep joacă azi de la ora 16.00 finala Roland Garros cu Sloane Stephens. Meciul e transmis de Eurosport și LIVE TEXT pe Realitatea.net. 
Simona Halep are prima șansă în finala Roland Garros 2018, împotriva puternicei jucătoare americane Sloane Stephens. Urmăriți, LIVE TEXT, meciul lui Halep pe Realitatea.net:
Simona Halep numarul 1 mondial intră în luptă pentru primul trofeu de Grand Slam al carierei. Este a 3 oară în finala la Roland Garros, turneul ei de suflet. Și se întâmplă la 10 ani de când ieșea campioană la juniori pe zgura pariziană și la 40 de ani de când Virginia Ruzici triumfa în Franța. 
Jurnaliștii sportivi sunt de acord că Simona Halep este marea favorită a meciului, dar atrag atenția că Sloane Stephens poate să îi strice ziua sportivei noastre.
Dragoș Suciu, jurnalistul Eurosport care comentează marea finală de sâmbătă, amintește de victoria Virginiei Ruzici, care a fost omagiată anul acesta la Roland Garros, la 40 de ani de la acel moment. 
”Este o zi istorică pentru Simona Halep. La 40 de ani de la victoria Virginiei Ruzici la Roland Garros, poate fi o zi istorică și pentru sportul românesc”, spue Suciu.
Jurnalistul recapitulează finalele de Grand Slam jucate de Simona Halep pentru a concluziona că acum, în 2018, sportiva noastră se află în cel mai bun moment.  
Simona Halep - Sloane Stephens. O legendă a tenisului mondial: Simona merită un turneu de Grand Slam  
”În 2014 a făcut un meci foarte bun. Era prima finală de Grand Slem a Simonei, nu era neapărat favorită. Au interevnit emoțiile la 4-4 în setul decisiv. În 2017 era favorită, dar emoțiile au compleșit-o. Acum pare pregătită. Este cel mai bun parcurs al Simonei până acum. Dacă va fi la 70-80% din potențial atunci va câștiga”, crede Suciu.
Atuu-rile lui Sloane Stephens? ”Jucătoarea americană este foarte puternică din punct de vedere mental, se simte bine pe mare arene, are un joc de forță și îl poate impune”, crede Dragoș Suciu.
Simona Halep: BBC - Sloane Stephens îi poate strica ziua Simonei
Jurnalistul BBC Russell Fuller., este la rândul său de părere că Simona Halep este favorita finalei Roland Garros în fața lui Sloane Stephens, nu în ultimul rând pentru că a jucat ”magnific” si a aratat forta in fata Garbinei Muguruza in semifinale.
Fuller arată însă că există și un revers al medaliei pentru acest statu de favorită, care aduce o presiune suplimentară, mai ales că Simona Halep a pierdut deja 3 finale de Grand Slam. Jurnalistul BBC observă îân același timp însă că Simona Halep este mult mai relaxată anul acesta.
”Sloane Stephens poate ca e outsider, dar este mai mult decat capabila sa-i ruineze ziua Simonei. Americanca a demonstrat ca este femeia marilor ocazii" scrie corespondentul BBC, Russell Fuller.
Simona Halep: Drumul spre finala Roland Garros
Drumul către finala pariziană a fost unul cu adevărat inedit. Debutul a fost unul mai dificil, cum se și aștepta Simona Halep. Deși a fost luată prin surprindere de Alison Riske, Halep a reușit să treacă în următoarea etapă.
Meciurile din celalalte tururi au fost câștigate fără probleme de liderul mondial WTA. Pentru Simona Halep, un adevărat test psihologic a fost întâlnirea cu Angelique Kerber. Însă și aici a punctat o victorie.
Confirmarea că Halep e foarte aproape de primul trofeu de Grand Slam, a venit după victoria categorică împotriva Garbinei Muguruza, de care a trecut cu 6-1, 6-4.
Finala de anul trecut de la Paris, pierdută în fața Jelenei Ostapenko a fost, cu siguranță, unul dintre cele mai grele momente din cariera româncei.
Ediția din acest an a Roland Garros i-a dat mai multă încredere Simonei, iar lumea tenisului mondial se pregătește să vadă o nouă față a ei.
Ziua finalei turneului de la Paris e una specială pentru Simona Halep, dar și pentru iubitorii de tenis din România. ASTĂZI, În ziua când Halep e aproape de primul său trofeu de mare șlem, acum 10 ani, la vârsta de 16 ani, ea câștiga Roland Garros la junioare. Mai mult, tot acum se împlinesc 40 de ani de la primul titlu obținut de managerul Simonei, Virginia Ruzici, la Roland Garros.

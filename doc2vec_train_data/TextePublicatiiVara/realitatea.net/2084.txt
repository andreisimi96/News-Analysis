1 ora 9 minute
ȘTIINȚĂ ȘI TEHNOLOGIE
Continentul îngheţat, Antarctica, se topeşte. Şi se topeşte din ce în ce mai repede. Cele mai recente măsurători arată că 200 de miliarde de tone de gheaţă se topesc anual de la Polul Sud, ceea ce face ca nivelul oceanului planetar să crească la fiecare 12 luni cu 0,6 milimetri. Este vorba de o creştere de trei ori mai mare faţă de 2012, potrivit Realitatea TV.
Calotele glaciare ale Antacticii dispar într-un ritm fără precedent. Imaginile din satelit arată că 3 mii de miliarde de tone de gheaţă au dispărut din Antactica în ultimii 25 de ani. Această gheaţă a dus la creşterea nivelului mării cu 7,5 milimetri. Experţii se tem că ne aflăm în faţa unei tendinţe catastrofale.
Ideea la creşterea nivelului mărilor este că nu este nevoie de prea mult pentru a afecta lumea. Motivul este că la o creştere a nivelului mării cu numai 10 centimetri, numărul cazurilor de inundaţii în zonele de coastă creşte de trei ori. 
Oamenii de ştiinţă avertizează că procesul este ireversibil şi cer autorităţilor să ia măsuri urgente pentru reducerea emisiilor de gaze cu efect de seră. În caz contrar, milioane de oameni care locuiesc în zonele de coastă vor fi afectaţi.
De altfel, mai multe insule nelocuite din Pacific au fost deja înghiţite de ape, iar o serie de arhipelaguri sunt ameninţate în prezent. 

Accident mortal în dreptul localității Plevna, pe DN3, în județul Călărași. Șoferul unui utilaj agricol a decedat, miercuri, după ce a fost aruncat în șanț de un TIR înmatriculat în Turcia.
După spusele martorilor, un autotir turcesc a intrat violent într-un utilaj agricol.
În urma impactului, utilajul a fost aruncat în șanț, s-a răsturnat, iar șoferul a murit pe loc.
Circulația pe DN 3, în județul Călărași, se desfășoară pe un singur sens, până când polițiștii vor finaliza cercetarea la fața locului.
Potrivit evz.ro , șoferul turc urmează să fie testat pentru a se stabili dacă a consumat băuturi alcoolice.

1 ora 39 minute
PSD vrea să îl suspende pe Klaus Iohannis în Parlament, dar fără să meargă mai departe cu referendumul de demitere. Doar că o decizie mai veche a CCR precizează că odată demarată suspendarea în Parlament, procedura nu poate fi oprită. Prin urmare, ar trebui să aibă loc şi referendumul de demitere.
O decizie a CCR, din 2012, când a avut loc referendumul pentru suspendarea lui Traian Băsescu prevede că doar Parlamentul poate hotãrî suspendarea Preşedintelui, având datã aceastã putere, iar odatã declanşatã procedura parlamentarã de suspendare din funcţie a Preşedintelui Românie, potrivit Constituţiei, aceasta nu poate fi opritã. (...) Efectele suspendãrii constau în întreruperea mandatului prezidenţial pânã la validarea rezultatului referendumului de cãtre Curtea Constituţionalã.
Totodată, pot fi considerate fapte grave de încãlcare a prevederilor Constituţiei actele de decizie sau sustragerea de la îndeplinirea unor acte de decizie obligatorii, prin care Preşedintele României ar împiedica funcţionarea autoritãţilor publice, ar suprima sau ar restrânge drepturile şi libertãţile cetãţenilor, ar tulbura ordinea constituţionalã ori ar urmãri schimbarea ordinii constituţionale sau alte fapte de aceeaşi naturã care ar avea sau ar putea avea efecte similare.
CCR a dat publicităţii aceste informaţii în motivarea deciziei din 9 iulie 2012,  prin care a respins ca inadmisibilă cererea lui Traian Băsescu de soluţionare a conflictului juridic de natură constituţională dintre el şi Parlament ca urmare a suspendării sale din funcţie.

2 Iulie 2018
Cel puţin şapte persoane au fost rănite într-un atac cu bombă produs luni seară în capitala Somaliei, Mogadishu, informează site-ul agenţiei Reuters.
Atentatul nu a fost revendicat, dar grupul islamist Al-Shabaab, afiliat reţelei teroriste Al-Qaida, comite frecvent atacuri în Somalia.
Bomba a explodat în zona Benadir din Mogadishu, a declarat un ofiţer de poliţie, Abdullahi Hussein.
"Şapte trecători au fost răniţi în urma exploziei", a declarat el.
Răniţii sunt spitalizaţi, a confirmat Abdikadir Abdirahman, directorul Serviciului de ambulanţă Amin.

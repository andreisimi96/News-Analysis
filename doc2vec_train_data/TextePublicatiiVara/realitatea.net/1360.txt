1 ora 37 minute
Preşedintele Turciei, Recep Tayyip Erdogan, a afirmat joi că starea de urgenţă declarată în urma puciului eşuat din 2016 ar putea fi ridicată.
Preşedintele Turciei, Recep Tayyip Erdogan, a afirmat joi că starea de urgenţă declarată în urma puciului eşuat din 2016 ar putea fi ridicată după alegerile din 24 iunie.
Într-un interviu acordat televiziunii CNN Turk, preluate de Reuters, el a precizat că problema va fi discutată după alegerile parlamentare şi prezidenţiale anticipate care vor avea loc luna aceasta.
În acelaşi interviu, Erdogan a ameninţat că Turcia va bombarda taberele militanţilor kurzi din Qandil, Sinjar şi Makhmur, în nordul Irakului, dacă guvernul de la Bagdad nu curăţă zona de luptători. Preşedintele turc a afirmat că loviturile aeriene ar putea avea loc în munţii Qandil "în orice moment, într-o seară". Reuters menţionează că Turcia lansează periodic operaţiuni militare în Irak, împotriva Partidului Muncitorilor din Kurdistan (PKK), declarat ilegal de autorităţile de la Ankara.

Inquam Photos / Octav Ganea
Gabriel Vlase, propus de Klaus Iohannis pentru şefia SIE, este deputat PSD, şi vicepreşedinte al Camerei Deputaţilor. De cele mai multe ori, Vlase conduce şedinţele de plen, de la Cameră, în locul lui Dragnea. De altfel, Vlase este şi un apropiat al lui Liviu Dragnea, de cevea vreme, iar la Congresul PSD a câştigat funcţia de vicepreşedinte PSD, la nivel regional pe Moldova. Totodată, Vlase este şi apropiat al lui Viorel Hrebenciuc, cel care era numit "eminenţa cenuşie" a PSD. 
Gabriel Vlase, propus de Klaus Iohannis la şefia SIE, are 47 de ani şi este deputat PSD, la al patrulea mandat. Vlase este şi vicepreşedinte al Camerei Deputaţilor, membru al Comisiei pentru apărare, ordine publică şi siguranţă naţională şi membru al Comisiei speciale comune a Camerei Deputaţilor şi Senatului privind analizarea şi actualizarea cadrului normativ cu incidenţă în domeniul securităţii naţionale. Petru-Gabriel Vlase este absolvent al Colegiului Naţional de Apărare, Universitatea Naţională de Apărare, al Colegiului Superior de Securitate Naţională, Academia Naţională de Informaţii şi doctor în ştiinţe militare şi informaţii, Academia Naţională de Informaţii.
 Iată ce cuprinde CV-ul lui Gabriel Vlase:
2010: Doctor în ştiinţe militare şi informaţii, Academia Naţională de Informaţii
2007: Cursuri postuniversitare, Institutul Diplomatic Român; 2007: Specializare în “Analiza şi rezolvarea conflictelor armate", Georgetown University, SUA;
2006: Programul pentru Înalţi Oficiali (SES), Centrul European Marshall pentru Studii de Securitate - Garmisch, Partenkirchen, Germania;
2006: Colegiul Superior de Securitate Naţională, Academia Națională de Informaţii;
2006: MBA, Universitatea „Gheorghe Asachi" Iaşi; 2005: Colegiul Naţional de Apărare, Universitatea Naţională de Apărare; 2004 - 2005:
Program de perfecţionare pentru înalţi funcţionari publici - Institutul Naţional de Administraţie; 1996: Institutul Politehnic Bucureşti.
Redăm, în continuare, comunicatul de la Cotroceni:
"Președintele României, domnul Klaus Iohannis, a transmis joi, 14 iunie a.c., în temeiul art. 65 alin. (2) lit. h) din Constituția României, o scrisoare președinților celor două Camere ale Parlamentului, în care propune numirea în funcția de director al Serviciului de Informații Externe a domnului Petru-Gabriel Vlase". 
Pe de altă parte, Gabriel Vlase a mai fost şi protagonistul unei scene în care, de la tribuna parlamentului a avut un limbaj cel puţin neortodox faţă de un coleg din USR. Iată scena:

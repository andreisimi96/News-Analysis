Tariceanu la Curtea Suprema
Călin Popescu Tăriceanu, atac la Comisia Europeană şi la justiţia din România, în prezenţa mai multor parlamentari europeni! ,,In justitie sunt practici care nu sunt specifice acestei perioade", a spus liderul Senatului, acesta făcând referire la aşa zisul stat paralel. Tăriceanu a mai transmis că MCVa devenit un instrument de presiune, iar Comisia Europeană trebuie să se poziţioneze faţă de abuzurile din România. 
Călin Popescu Tăriceanu a transmis că aşteaptă ca cei din Comisia Europeană să se poziţioneze faţă de abuzurile din Justiţie:
„Încă așteptăm din partea Comisiei Europene să se poziționeze și să explice de ce a desconsiderat și ingnorat sistematic semnalele de alarmă ce i-au fost trimise de anumite persoane cu priire la gravele abuzuri comise de persoane din sistemul judiciar. Din cauza politicii părtinitoare, uneori chiar partizane, a Comisiei Europene, Mecanismul de Cooperare și Verificare a fost ținut captiv de sistemul de influență ocult și metalegal, coordonat de SRI și DNA, devenind pur și simplu un alt instrument la nivel național de presiune asupra oponenților acestui sistem paralel cu statul de drept”, a spus Tăriceanu.
Tăriceanu a vorbit de asemenea despre deturnarea luptei anticorupție de către serviciile de informații și statul paralel, spunând că este vorba despre un sistem represiv asemănător cu cel din anii 50, despre plimbarea oamenilor încătușați prin fața camerelor de filmare, despre prezumția de nevinovăție abolită. El a mai spus că sunt judecători presați public să dea sentințele cerute de procurori la presiunea SRI și despre cazuri în care judecătorii nu ar fi executat aceste cerințe și ar fi fost ei înșiși inculpați.
„După aderarea României la UE, s-a creat aici un sistem represiv asemănător cu modelul Securității din anii 50. Semnele existenței acestui sistem cu rădăcini staliniste sunt indiscutabile – arestări abuzive, plimbarea oamenilor încătușați prin fața camerelor de luat vederi, scurgerea către mass media de informații din dosare. În practică, prezumția de nevinovăție a fost abolită, iar judecătorii au fost presați în mod constant, prin amenințări directe și publice, să dea condamnările cerute de DNA, la instrucțiunea SRI”, a spus președintele Senatului.
„S-a ajuns arestarea și inculparea, uneori dovedită nedreaptă a unor judecători de la Înalta Curte sau de la Curtea Constituțională. Până de curând, acest sistem a fost încurajat chiar de Comisia Europeană”, a adăugat el.

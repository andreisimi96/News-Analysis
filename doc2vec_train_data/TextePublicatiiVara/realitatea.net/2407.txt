Carnagiu în Nigeria. O explozie care a avut loc în apropierea guvernului local de la Damboa a produs un adevărat carnagiu.
Cel puțin 31 de persoane au murit duminică, în urma unei explozii izbucnite în regiunea Borno, aflată în nord-estul Nigeriei, în jurul orei locale 8.30 (ora României, 10.30), au informat doi locuitori, relatează site-ul agenției Reuters, potrivit Mediafax.
Sursele au informat că explozia a avut loc în apropierea guvernului local de la Damboa, o regiunea considerată epicentrul insurgenței militante islamiste.
Organizaţia teroristă Boko Haram a lansat o campanie de violenţe în anul 2009 cu scopul creării unui stat islamic în nordul Nigeriei. Cel puţin 20.000 de persoane au fost ucise în aceste confruntări, iar peste 20.000 şi-au părăsit locuințele.

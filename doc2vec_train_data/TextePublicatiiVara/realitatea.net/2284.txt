Cu doar câteva ore înainte de meciul Spania - Portugalia, din Grupa B a Cupei Mondiale, jurnaliştii iberici dau o veste grea pentru vedeta portughezilor. Cristiano Ronaldo ar fi ajuns la o înţelegere în procesul care i-a fost intentat de Fiscul spaniol.
”El Mundo” menţionează faptul că reprezentanţii portughezului au recunoscut vinovoţia în patru capete de acuzare, lucru care ar însemna o condamnare la închisoare de 2 ani cu suspendare, dar şi o amendă de 18,8 milioane de euro, conform Mediafax.
Totuşi, cazul este departe de a fi rezolvat. Sursa citată menţionează faptul că Ronaldo vrea ca şi cei doi ani de închisoare cu suspendare să fie înlocuiţi cu o amendă. Asta pentru că, la o altă abatere viitoare de natură penală, fotbalistul portughez ar fi condamnat direct la închisoare cu executare.

S-a decis ce se întâmplă cu gratuitatea pe mijloacele de transport în comun din Ploiești, a informat  realitateadeprahova.net .
Criza acordării de gratuitate pentru elevi, studenți și pensionari pe transportul public din Ploiești s-ar putea apropia de final.
Aleșii locali ploieșteni au votat bugetul SC Transport Călători Express SA, însă fără să prevadă sumele necesare pentru susținerea subvenției până la finele anului.
Introdus pe ultima sută de metri în şedinţa ordinară a Consiliului Local, proiectul a fost votat, însă fără amendamentul propus de liberali la votarea rectificării de buget, respectiv alocarea din fondul de rezervă a 7 milioane de lei pentru capitolul Transporturi, a scris  realitateadeprahova.net .
Drept urmare, în forma votată nu au fost prinşi şi banii pentru subvenţiile la transport, urmând ca acestea să fie votate în fiecare lună. Cel puțin așa au promis consilierii PSD, aceștia promițând că lunar TCE va primi banii pentru subvenţiile oferite pentru pensionari şi elevi.

Un camion cu ciment a luat foc duminică în comuna Ciorani din judeţul Prahova, scrie Realitateadeprahova.net.
Incident pe DN1D, în comuna prahoveană Ciorani. Un camion încărcat cu ciment a ars, iar rezervorul de motorină a explodat. Focul s-a declanșat de la un cauciuc care s-a încins în mers.
Camionul a fost imediat cuprins de flăcări. Șoferul a reușit doar să tragă camionul pe dreapta și să se salveze.
Din cauza incendiului, rezervorul mașinii a explodat, iar o parte din încărcătură, ciment, a fost împrăștiată pe carosabil.
Traficul este oprit în zonă. Intervin pompierii ISU pentru stingere, iar polițiștii deviază traficul.

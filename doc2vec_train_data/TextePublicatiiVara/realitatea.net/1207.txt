Accident cu autocar
Autocar cu 48 de români, implicat într-un grav accident în Bulgaria. Ambasada României la Sofia urmărește îndeaproape evenimentele legate de accident
Conform datelor obținute de reprezentanții ambasadei, în urma producerii accidentului 11 cetățeni români au suferit răni ușoare și medii care au necesitat îngrijiri medicale. Zece dintre aceștia au fost transportați la o unitate medicalã din zonă, fiind ulterior externați la cerere pentru a-și continua călătoria.
 O echipă consulară mobilă din cadrul Ambasadei României la Sofia s-a deplasat la locul accidentului și la spitalul la care au fost transportate persoanele ranite pentru a acorda asistență consulară.
De asemenea, reprezentanții ambasadei au contactat compania de transport, iar în urma discuțiilor a rezultat faptul că un alt autocar al companiei va prelua toți pasagerii.
 Ancheta autorităților locale este în curs de desfășurare, cetățenii români urmând să își continue călătoria în această dimineață după finalizarea procedurilor preliminare.
Ambasada României la Sofia monitorizează cu prioritate situația și menține legătura cu autoritățile locale și cu cetățenii români, acordând asistență consulară.

A venit vara, vacanţa mare este pe cale să înceapă, toţi am început să ne facem planuri de concediu, iar în weekend-uri încercăm să ne răcorim pe unde putem, piscina fiind, poate, locul cel mai des vizitat în sezonul cald. 
Însă, pentru a rămâne sănătos când mergi la piscină, trebuie să ai mare grijă, fiindcă microorganismele aflate în apele dulci de la piscină sau bazin pot provoca o serie de boli infecțioase dar și alte probleme de sănătate.
Cele mai răspândite afecțiuni pe care le poți lua din astfel de locuri sunt: conjunctivita, otita, infecții respiratorii dar și digestive care se manifestă prin diaree acută, afecțiuni cutanate care se pot manifestă prin prurit sau acneea de la clor sau anumite infecții genitale.
Principala cauza a acestor neplăceri este înghițirea apei contaminate, practic în acest mod, microorganismele existente în apă pot pătrunde în urechi, ochi, nas, piele.
Aceste lucruri ar putea fi evitate dacă apa bazinelor ar fi schimbată la intervale regulate de timp dar și tratată corect cu o anumită doză de dezinfectant care să nu permită înmulțirea microorganismelor.
Pe de altă parte, și anumiți dezinfectanți utilizați tocmai pentru curățarea apei pot să ducă, mai ales, în cazul persoanelor sensibile la diferite reacții alergice, la prurit sau la dermatite de contact.
De aceea, este esențial să întrebi întotdeauna despre modalitățile de dezinfectare a piscinei unde dorești să mergi, dar și să faci dus obligatoriu înainte de a intră în apă și să porți șlapi.

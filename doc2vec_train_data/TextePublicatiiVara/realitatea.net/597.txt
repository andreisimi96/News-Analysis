2 ore 8 minute
Răsturnare de situație în cazul copilului de trei ani care a murit după ce ar fi mâncat produse cumpărate de la o shormarie din Capitală. 
Rezultatele analizelor ar arăta că băiatul putea trăi dacă era tratat la timp. Copilul ar fi suferit de deshidratare severă și ar fi murit pentru că i-a cedat inima. De altfel, și testele de sânge ale părinţilor arată că nu aveau în organism bacterii periculoase.
Din primele date ale anchetei deschise după moartea băiatului a reieșit că acesta a fost ținut acasă o noapte întreagă, deși se simțea rău, iar când părinții au chemat totuși ambulanța, în interval de opt ore au venit două salvări private, cu medici, care nu l-au transportat la spital.
Ulterior, o salvare fără medic, de la Serviciul de Ambulanță București Ilfov l-a dus pe copil la spital, dar abia la cinci ore după ce a fost solicitată. 

Oamenii de ştiinţă francezi lucrează la un vaccin împotriva bolii Lyme, ce poate fi transmisă de căpuşe. 
Acesta a trecut deja de prima fază de testare pe oameni şi a dovedit că funcţionează în până la 96,4% dintre cazuri. Astfel, compania producătoare speră să îl scoată pe piaţă în următorii cinci ani.
Vaccinul determină sistemul imunitar al pacientului să producă anticorpi care atacă direct bacteria responsabilă de boala Lyme. Aceşti anticorpi intră în corpul căpuşei când aceasta începe să sugă sânge uman şi împiedică bacteriile să se mai transmită la om.
În fiecare an, mii de oameni din întreaga lume contractează boala Lyme, sau borelioza, după ce sunt muşcaţi de căpuşe. În unele cazuri, aceasta se poate dovedi fatală. 

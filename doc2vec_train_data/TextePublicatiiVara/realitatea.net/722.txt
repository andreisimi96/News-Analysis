Cod galben de ploi
Meterologii au emis o nouă avertizare de ploi şi furtuni, valabilă luni, la ora 21.
În intervalul duminică, ora 23:00 - luni ora 21:00 vor fi manifestări de instabilitate atmosferică accentuată în sudul și centrul țării, precum și în zonele de deal și de munte.
Se vor semnala ploi cu caracter de averse ce vor avea și caracter torențial, frecvente descărcări electrice, intensificări de scurtă durată ale vântului care vor lua și aspect de vijelie și căderi de grindină. În restul teritoriului, astfel de fenomene se vor semnala pe arii restrânse.
În intervale scurte de timp sau prin acumulare, se vor înregistra cantități de apă ce vor depăși 15...20 l/mp și izolat 30...40 l/mp.

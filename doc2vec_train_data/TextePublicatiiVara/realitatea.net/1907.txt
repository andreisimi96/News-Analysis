Denis Alibec a avut un sezon catastrofal, a fost scos la vânzare, dar prețul cerut de Gigi Becali, raportat la situația dezastruoasă în care se află atacantul, este unul uriaș.
Gigi Becali cere 1,7 milioane de euro pentru Denis Alibec , atât cât a plătit atunci când l-a cumpărat de la Astra, dar mai vrea și o treime din viitorul transfer, a scris gsp.
Deocamdată, pe numele lui Denis Alibec nu există nicio ofertă interesantă pentru FCSB. Asta din cauza randamentului extrem de slab al lui Alibec, un singur gol în campionat, și a deselor episoade de indisciplină
În plus, FCSB-iștii contribuie în continuare la deteriorarea cotei atacantului. Nu-l mai primesc nici la antrenamente, iar el nu va face pregătirea din această vară alături de lotul condus de Nicolae Dică.
Mai mult, conform gsp, Alibec are și câteva kilograme în plus, iar moralul lui este tot mai scăzut.

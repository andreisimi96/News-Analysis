Cazurile de cancer sunt în creștere la nivel mondial, la toate categoriile de vârstă, inclusiv la copii, iar principala cauză, spun experții. Cancerul pediatric – pe lângă o creștere în numărul de diagnostice – cunoaște și o creștere în agresivitatea felului în care se manifestă: focare simultane de boală, mai multe organe afectate în același timp sau o perioadă de răspândire a maladiei mult mai redusă decât ce scria până acum în cărțile de medicină. De asemenea, specialiștii vorbesc despre tot mai multe cancere depistate la bebeluși de o lună sau două de viață.
"În ultimii 10 ani, am remarcat o creștere a incidenței cancerelor la copii și o cauză este producția industrializată. Fertilizatorii, hormonii de creștere care cresc productivitatea, dar ingestia lor are efecte nocive asupra genelor, producând mutații periculoase, oncongene. Poluarea, inclusiv cea asociată cu utilizarea tehnologiei de ultimă generație (telefoane, tablete) poate crește frecvența cancerelor la copii (leucemii, tumori de creier, anumite tipuri de sarcoame). Și, țin să subliniez, fumatul, atât în cazul mamei, cât și al tatălui, poate provoca apariția sarcoamelor la copil, în comparație cu copii proveniți din familii nefumătoare", avertizează prof. dr. Inci Ayan, o specialistă cu 30 de ani experiență în oncologie pediatrică, conform  doctorulzilei.ro .
Expertul în oncologie pediatrică insistă: cancerul pediatric se vindecă. Mai bine de 60% dintre copiii bolnavi de cancer pot fi salvați și se pot bucura apoi de o viața normală. Iar rata de succes crește până la 90% în cazurile de cancer cu diagnostic precoce. Părinții, așadar, trebuie să fie atenți la simptome.
În funcţie de fiecare tip de cancer, semnele sunt specifice
O formă tumorală sau un ganglion este primul semn al unei tumori solide. În acelaşi timp, paloarea, astenia, scăderea ponderală sunt cele mai timpurii simptome care trebuie să ridice un semn de întrebare. Tumorile cerebrale pot fi recunoscute prin vărsături, cefalee, randament şcolar scăzut.
În aceste cazuri este nevoie de un RMN pentru un diagnostic sigur. Cancerul osos se poate recunoaşte prin prezenţa durerilor osoase, care de multe ori sunt considerate banale şi trec la administrarea de paracetamol sau nurofen. Dacă apar, nu trebuie neglijate.
Retinoblastomul (cancer la ochi) se manifestă prin apariţia unei pete albe la nivelul pupilei, dar şi prin tulburări de vedere.
Cancerul la copii nu poate fi prevenit şi poate să apară la orice vârstă. Dacă însă este depistat aproape de debut, se poate administra un tratament uşor, care să vindece boala.
Totuşi, cei care reacţionează bine la tratament trebuie urmăriţi pentru tot restul vieţii, deoarece cancerul poate apărea oricând.

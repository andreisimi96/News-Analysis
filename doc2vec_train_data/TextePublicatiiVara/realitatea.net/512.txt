Accident îngrozitor în județul Constanța, a informat realitateadeconstanta.net . Toate detaliile, mai jos.
Accident îngrozitor în județul Constanța. Patru femei au fost rănite, una dintre ele grav, într-un accident rutier petrecut pe DN 38, la ieșirea din Topraisar. Accidentul a fost provocat de explozia unui cauciuc de la mașina în care se aflau victimele.
Potrivit polițiștilor constănțeni, o femeie de 35 de ani a condus un autoturism pe DN 38, dinspre Constanța către Negru Vodă și, ajungând la ieșirea din localitatea Topraisar, din cauza unei explozii a anvelopei dreapta spate, a pierdut controlul asupra direcției de mers, iar mașina a pătruns pe contrasens unde a intrat în coliziune cu un autoturism, condus de un bărbat, de 32 ani.
În urma accidentului, una dintre victime s-a aflat timp de mai multe minute în stop cardiac. Cadrele medicale care au ajuns în zonă au efectuat imediat protocolul de resuscitare, reușind să-i repornească inima.

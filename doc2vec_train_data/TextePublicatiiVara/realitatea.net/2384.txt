Mai mulţi copii din localitatea Dolheşti au ajuns duminică la Spitalul de Boli Infecţioase “Sfânta Parascheva”, din Iaşi, după ce au acuzat stări de rău.
Reprezentanţii Spitalului de Boli Infecţioase “Sfânta Parascheva”, din Iaşi, au precizat duminică faptul că, în total, 14 copii din localitatea Dolheşti au ajuns la unitate, dar numai 11 au fost identificaţi cu probleme.
“Au fost aduşi 14 copii de la Dolheşti, după ce au participat ieri la serbarea de sfârşit de an şcolar. Din informaţiile pe care le deţinem până în prezent, fiecare dintre ei a adus de acasă câte ceva de mâncare şi au mâncat la comun. Au fost internaţi 11 copii”, au spus medicii de la Spitalului de Boli Infecţioase din Iaşi.

Liderul nord-coreean Kim Jong Un vizitează China marţi şi miercuri, informează Xinhua.
Este prima vizită în străinătate a conducătorului de la Phenian după întâlnirea din Singapore cu preşedintele Statelor Unite, Donald Trump, în urmă cu o săptămână. Înainte de summitul americano-nord-coreean, Kim a mai făcut două vizite în China, în martie - prima sa deplasare peste hotare, după preluarea puterii în 2011 - şi în mai.
Joia trecută, presa niponă a afirmat că la Tokyo se pregăteşte şi o întrevedere a lui Kim cu premierul japonez Shinzo Abe.

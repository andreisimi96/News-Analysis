2 ore 5 minute
Anunț de ultim moment. Academia Rapid a cumpărat brandul Rapid, la licitația de astăzi, 12 iunie.
Anunț excelent pentru giuleșteni. Societatea ”FC R” (n.r fosta Academia Rapid) a fost unica societate care a achiziționat caietul de sarcini. Astfel, la al 19-lea termen, rapidiștii pot deschide sticlele cu șampanie. Marca ”Rapid” a fost cumpărată pentru 406.8000 de euro, plus TVA, conform realitateasportiva.net.
"A fost doar un singur participant, FC R. Asta înseamnă mult pentru fani. Astfel, FC R și-a declarat intenția de a fi continuatoarea Rapidului.
Părerile pentru palmares sunt împărțite. Până la urmă, palmaresul este al echipei și nu se poate diviza. După părerea mea, palmaresul este deținut de ultima entitate care a deținut echipa, FC Rapid, care acum e în faliment.
Acum s-a plătit doar 10% din sumă. Restul va fi plătit într-un anumit termen. Societatea a fost reprezentată de administrator, Olariu Adrian. Nu există nicio plată de la Primărie (n.r. nu s-au folosit bani publici)“, a declarat Mihai Florea, lichidatorul FC Rapid, la Digi Sport.

Unii astrologi sunt de părere că nativul acestei zodii este predestinat să aibă un destin măreţ. Chiar dacă va întâmpina în viaţă suişuri şi coborâşuri, cel născut în această zodie nu numai că este un supravieţuitor, ci şi un biruitor.
Leul este o zodie de foc, purtând cu el semnul Soarelui, stăpânul luminii şi al vieţii. Zodia este una a oamenilor luptători, triumfători, victorioşi. Leul este de părere că dacă există voinţă, nu se poate să nu găseşti şi o cale. El este un model demn de urmat. Puterea Leului constă în generozitate. Personaj vertical, nativul în Leu se va intersecta decisiv cu marile idei şi principii de justiţie, de dreptate şi echitate socială, de adevăr. Nativul acestei zodii are soarta de partea lui, fiind un câştigător pe toate planurile.
Leul va fi lider în domeniul său, indiferent care va fi acela. Calităţile sale determinante sunt: nobleţe sufletească, cinste, celebru, dreptate, căutător de glorie, dorinţă de cunoaştere, echilibru. Cel ce s-a născut în această zodie tânjeşte după aventuri memorabile, experienţe pline de învăţăminte.

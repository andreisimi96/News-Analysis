Gabriela Firea. O imagine din București postată de Ciprian Ciucu, consilier general PNL, arată ”rezultatele” obținute de Gabriela Firea la primărie. 
O imagine cu un troleibuz aparent defect, împins de mai mulți oameni pe o stradă din București, arată situația dramatică în care se află parcul de mijloace de transport în comun al RATB în orașul administrat de Gabriela Firea.
La doi ani de mandat în fruntea primăriei Bucureștiului, Gabriela Firea a anunțat pe pagina ei de Facebook o serie de realizări. ”De la preluarea mandatului am initiat o serie de masuri care sa produca efecte pe termen scurt, mediu sau lung: imbunatatirea calitatii transportului public, gestionarea traficului, realizarea de culoare dedicate transportului public, promovarea transportului alternativ etc”, a spus Firea.
Pe propia pagină de Facebook, consilierul general PNL Ciprian Ciucu îi arată Gabrielei Firea ”realitatea” din București și îi contestă așa-zisele realizări. 
”Da doamnă, dar rezultatele se văd în fotografia acesta. În timp ce dvs. debitați gogomăniile de mai sus, câțiva bucureșteni duceau troleibuzul în stație. Știți, troleibuzele se folosesc pentru transport nu pentru urcat în ele și făcut sesiuni foto...
P.S. Știe cineva de vreun culoar dedicat exclusiv transportului public realizat în timpul mandatului piarului general?”, s-a întrebat Ciucu.
Demn de menționat că mesajul postat de Gabriela Firea pe Facebook, care are rolul de a demonstra eforturile primăriei în domeniul combaterii poluării, vine la doar câteva zile după ce Comisia Europeană a constatat tocmai eșecul oficialilor români în această privință. 
Gabriela Firea s-a prezentat drept "primarul general al României", în faţa unor oficiali europeni  
Concret, Comisia Europeană a decis să trimită România, alături de alte țări, în faţa Curţii de Justiţie a UE (CJUE) pentru nerespectarea valorilor-limită convenite pentru calitatea aerului.
Potrivit Comisiei Europene, în cazul României - în aglomerarea Bucureşti valorile-limită zilnice au fost depăşite în mod persistent încă de la momentul în care dreptul Uniunii a devenit aplicabil României, iar în 2016 acestea au fost depăşite pentru o perioadă de 38 de zile.
“Pe parcursul ultimului deceniu, statele membre trimise în faţa Curţii de Justiţie au primit suficiente ‘ultime şanse’ pentru a remedia situaţia. Este convingerea mea că decizia de astăzi va duce la ameliorări pentru cetăţeni într-un timp mult mai scurt. Însă doar acţiunea în justiţie nu va rezolva problema. De aceea prezentăm sprijinul concret pe care Comisia îl poate acorda autorităţilor naţionale în eforturile lor de a promova un aer mai curat pentru oraşele europene”, a declarat la momentul respectiv comisarul european pentru mediu, Karmenu Vella.

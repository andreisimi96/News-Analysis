CCR a admis, miercuri, sesizarea pe revocarea lui Kovesi. Curtea Constituţională a decis că refuzul lui Klaus Iohannis de a o revoca pe Laura Codruţa Kovesi de la şefia DNA a dus la un conflict juridic de natură constituţională. Sesizarea a fost făcută de Guvernul României, după ce Ministerul Justiţiei a cerut revocarea şefei DNA, iar preşedintele României a refuzat.
Artistul Tudor Chirilă a reacţionat virulent la auzul acestei ştiri. Acesta prevede un viitor negru pentru Justiţia din România.
"Înainte de 2004 procurorii erau controlati politic prin intermediul ministrului justitiei. Astazi, cu ajutorul CCR, vom reveni exact acolo. Nu vor mai fi dosare de coruptie. Va fi liniste. Liniste si spaga. Si un stat care va merge mult mai rau decat pana acum, capusat de infractori si colaboratorii lor. Dar poate ca asta isi doresc romanii: sa fie condusi de infractori. Si atunci nu te poti opune. Intre timp, fabrica de modificare la foc automat a legilor justitiei duduie in Parlament. Apoi vor lua banii din Pilonul II, vor face o brambura fiscala si vor arunca tara definitiv in haos. Haos pentru noi, japca pentru ei", a postat Tudor Chirlă pe Facebook.

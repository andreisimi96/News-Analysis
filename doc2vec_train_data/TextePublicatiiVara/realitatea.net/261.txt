Fostul jucător de tenis Boris Becker şi soţia sa, modelul olandez Lilly Kerssenberg, au anunţat că vor divorţa, după o relaţie care a durat 13 ani, potrivit site-ului Frankfurter Allgemeine Zeitung. 
Potrivit unui comunicat de presă, divorțul dintre ei vine pe cale amiabilă, notează presa mondenă, preluată de Mediafax. 
Boris Becker s-a căsătorit cu olandeza Sharlely "Lilly" Kerssenberg în iunie 2009, în prezenţa a 200 de invitaţi, evenimentul bucurându-se de un mare interes al publicului. Ceremonia a fost transmisă de postul RTL, care a obţinut drepturile de televizare. Aproximativ 9,7 milioane de germani au putut umări în direct evenimentul.
Cei doi s-au cunoscut în Miami, SUA, în 2005. Fiul lor, Amadeus, s-a născut în 2010.

Sentinţă importantă azi, la Instanţa Supremă. Este vorba despre primul dosar legat de presupuse despăgubiri frauduloase la ANRP, cu un prejudiciu de 60 de milioane de euro. 
Protagonista în dosar este fosta şefă a parchetului antimafia, Alina Bica, plecată în Costa Rica de peste o jumătate de an. Bica are statut provizoriu de refugiat politic, ca și Elena Udrea, partenera ei de shopping. La ultimul termen al procesului, DNA a cerut condamnări cu executare orientată spre pedepse maxime pentru Alina Bica. Asta, în timp ce pentru Dorin Cocoş, şi el inculpat în dosar, procurorii cer închisoare cu executare, dar ,,în limite reduse". Coleg de proces cu aceştia este şi Alin Cocoş. În cazul lui, procurorul a cerut condamnare cu suspendare. 

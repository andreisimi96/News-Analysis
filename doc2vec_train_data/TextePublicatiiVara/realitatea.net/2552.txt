Cancerul intestinului gros este a doua cauză de deces dintre toate tipurile de cancer din Europa şi, anual, în lume mor 700.000 de oameni din această cauză. Conform Globocan, incidenţa anuală a acestei forme de cancer, în ţara noastră, este de 8.696 cazuri noi, fiind pe locul al doilea ca frecvenţă a celor mai întâlnite forme de cancer la ambele sexe.
Cancerul de colon poate fi prevenit însă, deoarece dintre toate tipurile de cancer, acesta este cel mai influențat de alimentație.
Recent, cercetătorii de la Department of Surgery, Dalhousie University, Halifax, Nova Scotia, Canada au descoperit că substanța activă din tumeric-cucurmina- poate programa celulele canceroase să se autodistrugă.
În cadrul studiului, oamenii de știință au testat trei tipuri de celule din cancerul de colon: p53(+/+), p53(-/-) HCT-116 și p53 HT-29.
În prezența cucurminei, celulele canceroase au trecut printr-un proces numit fosforilare care alterează funcția și activitatea anumitor enzime, conform  doctorulzilei.ro.
Turmericul, cunoscut şi sub numele de şofran indian, este o plantă cultivată de sute de ani în Asia, în special în India şi în Indonezia. Portocaliul intens e culoarea specifică acestei plante, iar mirosul şi aroma puternice sunt asemănătoare ghimbirului.
În trecut, turmericul era utilizat la prepararea diverselor leacuri, dar şi în scopuri cosmetice. Are calitatea de a acţiona ca un antiseptic, purificând sângele şi, pentru că abundă în antioxidanţi, este recomandată utilizarea sa, cu regularitate, pentru protecţia în calea acţiunii dăunătoare a radicalilor liberi.

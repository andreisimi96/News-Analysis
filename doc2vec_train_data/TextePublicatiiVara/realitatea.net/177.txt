Explozia a avut loc în judeţul Bacău. Sunt 3 oameni răniţi. Un muncitor a lovit un proiectil din Al Doilea Război Mondial. Explozia a avut loc luni seară, în localitatea băcăuană Asau, la o exploatare forestiară. În zonă, se aflau 10 muncitori care luau masa. Bărbatul ar fi lovit proiectilul cu un ciocan. Răniţii sunt în stare gravă. O persoană are un picior sfârtecat, alta a rămas fără o mână, din primele informaţii.
UPDATE 19.15: Unul dintre bărbaţii răniţi a decedat
Purtător de cuvânt ISU Bacău, la Realitatea TV: "S-a produs o explozie, este un element de muniţie de război. Au fost înregistrate 3 victime, cei 3 bărbaţi sunt răniţi. Echipajele de terapie intensivă au ajuns la faţa locului. Specialiştii caută şi alte astfel de proiectile rămase neexplodate. Se va face o anchetă, pentru împrejurările în care s-a produc incidentul. Cei 3 bărbaţi sunt muncitori la exploatarea forestieră. Una dintre victime este posibil să fi decedat între timp".

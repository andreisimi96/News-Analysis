CSA Steaua a încasat o nouă lovitură, una foarte grea. După ce a pierdut duelul de pe teren cu Academia Rapid și, implicit, dreptul de a juca barajul pentru promovarea în liga a treia, echipa Armatei a suferit încă un eșec.
CSA Steaua, prin vocea juristului Florin Talpan, contestase dreptul de joc al mai multor fotbaliști de la Academia Rapid. Este vorba despre Voicu, Maftei, Niculae, Vlada și Goge. Steliștii susțineau că aceștia nu ar fi avut voie, din punct de vedere sportiv, să evolueze împotriva lor.
Dar verdictul dat de Comisiile de la AMFB a fost dur: contestaţia juristului CSA a fost respinsă!
Astfel, CSA Steau a va juca și anul viitor tot în Liga a IV-a. Totuși, decizia nu este una definitivă, iar reprezentanţii CSA Steaua pot face recurs.
Pe teren, Rapid s-a impus cu 2-0 în duelul cu CSA Steaua, a câștigat play-off-ul Ligii a 4-a București și va juca barajul pentru promovarea în liga a treia.

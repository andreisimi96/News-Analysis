Simona Halep (1 WTA, 26 de ani) s-a calificat în finala acestei ediţii de la Roland Garros (Franţa). Liderul mondial a învins-o pe Garbine Muguruza. În ultimul act, Simona Halep o va întâlni pe americanca Sloane Stephens, locul 10 WTA, sâmbătă, de la ora 16.00, LIVE TEXT realitatea.net şi LIVE la TV Eurosport şi Pro TV.
La meciul cu Muguruza, Simona Halep a lovit mingea cu reverul cu două mâini mai puternic decât liderul ATP, Rafael Nadal, în sfertul de finală contra argentinianului Diego Schwartzman. În timp ce Nadal a lovit mingea cu o viteză medie de 120 de km/h, Halep l-a depășit: media sa a fost de 121 de km/h.
"Da? Asta chiar e de pus în ramă, o să scot la imprimantă şi o să pun în ramă”, s-a amuzat Simona Halep, la conferinţa de presă, preluată de Digisport, după ce a aflat de statistica impresionantă.

Atac armat în Belgia. Doi polițiști, împușcați mortal la Liege
Atac armat la Liege
Liege. Doi polițiști din orașul belgian au fost uciși de un atacator, care a luat și un ostatic, înainte de a fi ”neutralizat” de forțele de ordine.
Liege. Un bărbat care a împuşcat mortal marţi doi ofiţeri de poliţie în centrul oraşului Liege din estul Belgiei a fost "neutralizat" de agenţi, după ce a luat ostatică o femeie, au anunţat media şi parchetul din Belgia, citate de Reuters şi AFP.
Potrivit primelor informații, atacatorul a deschis focul asupra unei patrule de poliție care se afla în zonă.
Imaginile apărute de la fața locului au arătat mai multe ambulanțe și mașini de poliție.
În 2011, orașul Liege a fost lovit de un atac sângeros, soldat cu șapte morți.
Autorul, Nordine Amrani, un belgian de origine marocană, și-a ucis soția înainte de a ataca trecătorii cu grenade șin cu o pușcă.

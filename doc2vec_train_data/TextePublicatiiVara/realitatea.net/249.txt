Meteorologii au emis prognoza meteo pe următoarele 3 luni. Astfel, veștile nu sunt deloc bune. 
Potrivit  ANM , vom avea 3 luni de vară cumplite. În iunie şi iulie vor fi temperaturi mai ridicate decât în mod obişnuit, mai ales în regiunile sudice si sud-estice.
În august, va fi cald în cea mai mare parte a ţării, iar ploile vor fi mai reduse, însă vom avea furtuni puternice.
Vremea în iunie 2018
Temperatura medie lunară a aerului va avea valori apropiate de norma climatologică în regiunile nordice și centrale și mai ridicate în restul teritoriului.
Precipitațiile pentru luna iunie 2018 vor avea o medie de 84,5 l/mp.
Vremea în iulie 2018
Temperaturile medii ale aerului vor fi mai ridicate decât normal, îndeosebi în regiunile sudice, sud-estice și vestice.
Precipitațiile pentru luna iulie 2018 vor avea o medie de 77,8 l/mp.
Vremea în august 2018
Temperaturile medii vor continua să se situeze peste norma climatologică, în cea mai mare parte a țării.
Precipitațiile pentru luna august 2018 vor avea o medie de 64,7 l/mp.

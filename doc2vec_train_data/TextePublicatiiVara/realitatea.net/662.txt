Regele Mihai a murit de 6 luni - cine va participa la parastasul de la Curtea de Argeş
Regele Mihai. Parastasul de şase luni de la trecerea la cele veşnice a Regelui Mihai I al României va avea loc sâmbătă, la ora 12.00, în Noua Catedrală Arhiepiscopală şi Regală de la Curtea de Argeş.
Regele Mihai. La slujba de pomenire vor participa Custodele Coroanei române, Margareta, şi Principele Radu, precum şi Principesa Maria.
Potrivit unei informări a Biroului de presă al Casei Majestăţii Sale, slujba va fi oficiată de Înalt Preasfinţia Sa Arhiepiscopul Calinic al Argeşului şi Muscelului, iar presa va avea acces în faţa Noii Catedrale.
Regele Mihai a murit pe 5 decembrie 2017, la reşedinţa sa din Elveţia, la vârsta de 96 de ani. Pe 16 decembrie 2017 a fost înmormântat în Noua Catedrală Arhiepiscopală şi Regală din Curtea de Argeş. 

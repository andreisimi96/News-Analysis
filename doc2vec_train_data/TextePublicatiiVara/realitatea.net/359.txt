Ediţie incendiară despre sitiuaţia din PSD. Victor Ponta, invitat, în această seară, la TALK NEWS
Social-demcoraţii fac un pas înaintea fostului premier și îi transmit, oficial, că nu poate cere înfiinţarea unui grup parlamentar Pro România. Comisia de statut s-a întâlnit special pentru asta. A decis că formaţiunea lui Victor Ponta nu îşi poate face grup parlamentar pentru că de acest drept beneficiază doar senatorii şi deputaţii care au fost aleşi pe lista aceluiaşi partid sau alianţă politică, nu cei neafiliaţi. 
„Doar acei deputați si senatori au dreptul să-și facă grup parlamentar, cei care au fost aleși pe listele aceluiași partid sau alianță politică, sau alianță electorală”, a spus președintele Comisiei de statut din Parlament Ion Mocioalcă
Până acum, şi-au anunţat demisiile din PSD şi înscrierea în ProRomânia fostul ministru al Comunicaţiilor în Guvernul Grindeanu Augustin Jianu şi cinci deputaţi - fostul ministrul al Sănătăţii Nicolae Bănicioiu, fostul ministru al Turismului Mircea Titus Dobre, Marilena-Emilia Meiroşu, Gabriela Podaşcă şi Cătălin Nechifor, fost preşedinte al Consiliului Judeţean Suceava. De asemenea, au mai aderat la noua formaţiune politică a fostul ministru al Finanţelor în Guvernul Ponta Ioana Petrescu şi fostul deputat PSD Aurelia Cristea, iniţiatoarea legii antifumat.

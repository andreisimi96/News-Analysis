În Piața Victoriei PSD a scos puțin peste o sută de mii de oameni. Cu toate acestea, liderul partidului spune în continuare că au fost aproape 600 de mii de participanți. Odată cu mitingul PSD, românii au aflat și cum arată Statul Paralel în viziunea social-democraților. Pe un ecran mare amplasat în fața Guvernului a apărut emblema dușmanului celor de la Putere: are pălărie, haină cu revere largi, ochelari negri și ne ascultă până și visurile! Urmăriți un material despre culisele celei mai mari adunări politice din ultimii ani. 
Urmăriți un material despre culisele celei mai mari adunări politice din ultimii ani.  
Mitingul PSD a fost un test de rezistență pentru participanți. Ca să ajungă la București, oamenii au plecat de acasă noaptea, au călătorit toată ziua, iar după ora 16 au început să sosească în Piața Victoriei. La fix pentru meciul Simonei Halep, proiectat pe ecranele uriașe. 
Cine a fost răpus de oboseală, s-a descălțat și s-a așezat pe asfalt. După ora 18, la protest au început să vină și politicienii. Printre ei și Andreea Cosma, deputata care a avut o aventură...de teamă cu procurorul Portocală, pe când acesta îi ancheta familia. Social democrata și-a pus portocale în piept. Liviu Dragnea a vrut să facă singur baie din mulțime, așa că a urcat ultimul pe scenă. Discursurile mobilizatoare n-au reușit să îi prindă pe simpatizanții PSD, mulți dintre ei obosiți și plictisiți (aici folosim ilustratia cu fețele). Șeful PSD a vorbit ultimul. Protestatarii rezist au marcat și ei discursul șefului PSD, cu o proiecție pe Guvern. 

PSD București a lansat miercuri un prim material video pentru a promova mitingul care va avea loc, sâmbătă, 9 iunie. În clipul de promovare sunt criticați dur Băsescu și Iohannis.
PSDBucurești anunță pe Facebook că, sâmbătă, 9 iunie, de la ora 20:00, în București va avea loc cea mai mare manifestare de stradă din #România ultimelor decenii.
,, E MOMENTUL să protestăm împotriva represiunii îndreptate de atâta timp asupra noastră prin fabricare de dosare, martori mincinoși și probe măsluite. E TIMPUL să ne opunem structurilor de forță și luptei politice purtate cu instrumente judiciare.
Vino alături de noi pentru ca instrumentele statului să fie folosite pentru români, nu împotriva lor!
Vino pentru a spune NU abuzurilor în Justiție”, se arată în mesajul care însoțește clipul de promovare al PSD.

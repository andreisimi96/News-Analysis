Măsuri excepţionale de securitate pentru mitingurile de azi. Un elicopter al Poliției va survola Capitala. Pe lângă mitingul PSD, în Bucureşti se vor desfăşura alte 13 evenimente, printre care Marşul Diversităţii de pe Calea Victoriei, adunări publice pentru unirea cu Republica Moldova şi Marşul Normalităţii organizat de Noua Dreaptă. 
Georgian Enache, purtătorul de cuvânt al Jandarmeriei, a declarat că cei care vin la miting nu trebuie să aibă la ei obiecte ascuţite, contondente, şi totodată, este important să ştie că au şi drepturi, dar şi libertăţi. Pe de altă parte, de data acesta Jandarmeria nu va mai face estimări. Totodată, vor exista şi jandarmi cu arme anti-tero, pentru a contracara eventuale ameninţări şi pentru a asigura protecţia. 

1 ora 20 minute
Anunț de ultimă oră al Ucrainei după asasinarea jurnalistului Arkady Babchenko. Prim-ministrul Ucrainei, Volodymyr Groysman, a acuzat Rusia de faptul că se află în spatele uciderii la Kiev a jurnalistului Arkady Babchenko (41 de ani), scrie presa internațională în edițiile online de astăzi.
"Sunt convins că mașina totalitară rusă nu i-a iertat sinceritatea și principiile după care s-a călăuzit", a declarat premierul.
Jurnalistul Arkady Babchenko, critic vehement al regimului de la Kremlin, a fost împușcat mortal ieri. Rusia a cerut o investigație, dar a spus, totodată, că "crimele sângeroase" au devenit o rutină pentru regimul de la Kiev.
Relațiile dintre Rusia și Ucraina rămân tensionate ca urmare a anexării Crimeei de către Rusia în 2014 și a confiscării unor părți din estul Ucrainei de către forțele pro-ruse.
Arkady Babchenko, cunoscut jurnalist rus de opoziție,  a fost împuscat ieri și a decedat la scurt timp din cauza rănilor.
Babchenko, 41 de ani, a fost găsit într-o baltă de sânge de către soția sa și a murit în ambulanță. Jurnalistul a fost împușcat, de mai multe ori, în spate.

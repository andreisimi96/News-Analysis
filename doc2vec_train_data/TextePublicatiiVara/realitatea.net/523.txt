Întâlnire Dancila si Iohannis
Viorica Dăncilă a vorbit joi, în deschiderea şedinţei de Guvern, dar nu a menţionat nimic despre decizia CCR. În schimb, a menţionat că ieri a inaugurat o staţie de pompare, în Vrancea, cu Petre Daea.
"Ieri am pus în funcţiune o staţie de pompare cu domnul Daea", a spus Viorica Dăncilă, înainte de deschiderea şedinţei de Guvern.
Miercuri, ministrul agriculturii Petre Dea a declarat, miercuri, la inaugurarea staţiei de pompare a apei SRP5 Haret din canalul Siret-Bărăgan că investiţiile făcute la staţie au fost de aproximativ un milion de lei şi că vor fi irigate, „pentru început”, 3.000 de ha de teren agricol din judeţul Vrancea.
„E un început acum, până la 3.000 de ha. Canalul are o lungime de 7km. Am mers să îl curăţim, să îl reabilităm, să îl imprearmibilizăm pe o lungme de 3,5 km, pentru că aici s-au înfiinţat cele două asociaţii de utilizatorilor de apă care deja organizându-se pot să irige. Este un moment istoric, practic apa de irigat din Siret ajunge la plante astăzi”, a precizat ministrul agriculturii.
Petre Daea a mai precizat că investiţia a fost de aproximativ un milion de lei, iar programul urmăreşte ca în final să se ajungă pe partea dreaptă a Canalului Siret.
Ministrul Petre Daea a mai adăugat că sistemul de irigaţie din Canalul Siret-Bărăgan este foarte important pentru judeţul Vrancea, deoarece este zona cu cea mai imporantă pondere în viticultură, însă este foarte secetoasă şi se confruntă cu căderi de grindină.

Arabia Saudită a experimentat luni seară o experienţă vecină cu moartea.
Avionul care transporta naţionala asiatică la Rostov, pentru meciul de miercuri cu Uruguay, de la CM 2018, a suferit un accident groaznic. Motorul drept al avionului a luat foc, anunţă Digisport. Din fericire, piloţii au aterizat imediat şi astfel a fost evitată o adevărată catastrofă.
”Federaţia Saudită de Fotbal raportează faptul că toţi componenţii echipei naţionale sunt în siguranţă după o problemă tehnică minoră a avionului care a aterizat la Rostov pe Don. Echipa e în drum spre hotel”, a comunicat forul fotbalistic din Arabia Saudită.

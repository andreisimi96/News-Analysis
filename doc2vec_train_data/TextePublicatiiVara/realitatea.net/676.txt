Unul dintre judecătorii luați în toaletă de Valer Dorneanu pentru a decide soarta șefei DNA și care a votat pentru revocarea acesteia este Petre Lăzăroiu, pe care l-a chemat până în 1989 Petre Ceaușescu, nume de care vă dați seama cum a profitat.
După 1990, Ceaușescu Petre și-a schimbat numele în Lăzăroiu ca să nu aibă probleme.
Petre Ceaușescu a lucrat începând din anul 1978 și până în 1993 ca jurisconsult la o fabrică din București, după care s-a angajat la Curtea de Conturi unde a lucrat până în 2003 când a devenit avocat. Pentru că atunci când lucra la Curtea de Conturi l-a scăpat pe primarul Traian Băsescu de plata unui prejudiciu de 1.1 milioane de EURO, președintele Traian Băsescu l-a numit în 2008 judecător la CCR pe locul rămas liber prin decesul lui Petre Ninosu și reinvestit în 2010 pentru un mandat complet de 9 ani. Astfel Lăzăroiu este în funcție de 10 ani deși CCR a decis recent printr-o decizie că e „neconstituțional mecanismul prin care se tinde la depășirea termenului constituțional de 9 ani”, după cum a explicat Bogdan Mateescu, membru CSM, pe Facebook. Dar se vede treaba că deciziile CCR nu sunt obligatorii decât dacă servesc PSD-ALDE.
Să revenim la deosebit de onestul Petre Ceaușescu actual Lăzăroiu care a refuzat să-și recunoască fiul, Mxxxxxx Ciprian Fxxxx, care lucrează de mai bine de zece ani ca auditor la Curtea de Conturi, și a fost nevoie de decizia instanței.
Povestea apare în cartea „Golani de lux” scrisă de avocatul Titus Spânu cel care s-a luptat în instanță ci Petre Ceaușescu să obțină recunoașterea paternității pentru clienta sa, chelnerița. Petre Ceaușescu, student la Drept, avea o relație cu fata dar când a aflat că e însărcinată a alungat-o pur și simplu și a spus că nu este el tatăl copilului. Cu greu fata a găsit un avocat să o reprezinte, toată lumea speriindu-se de numele Ceaușescu.
La fond, cu presiune de la Partidul Comunist, fata a pierdut dar la recurs unde avocatul în urma unei reclamații a reușit să obțină prezenta unui consilier din ministerul Justiției, judecătorii au admis recursul și au stabilit că Petre Ceaușescu este tatăl copilului Mxxxxxxxx Ciprian Fxxxxx născut în aprilie 1977, stabilind că pârâtul a avut o poziție „constant nesinceră”, iar unii dintre martorii audiați au confirmat relațiile dintre cei doi. Totodată s-a stabilit legătura între data concepției, invocată de reclamantă și martori și data nașterii copilului.

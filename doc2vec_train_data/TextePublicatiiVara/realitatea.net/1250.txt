Ar trebui să ne gândim de două ori înainte să pornim televizorul din camera de hotel, avertizează medicii.
Știm bine că o cameră de hotel nu este chiar cel mai lipsit de bacterii loc, chiar dacă este spălată zilnic. Asta, deoarece există obiecte care scapă chiar și ochilor celor mai vigilenți responsabili de curățenie. În plus, acestea sunt atinse de un număr uriaș de persoane. 
Unul dintre ele este telecomanda televizorului. Șansele ca ea să fie dezinfectată după fiecare turist sunt aproape nule. De cele mai multe ori poți vedea mizeria de pe ea. Însă chiar dacă nu se observă, poți fi sigur că e plină de bacterii. Curăț-o cu un șervețel dezinfectant înainte să o folosești sau spală-te bine pe mâini ulterior.

Piaţa criptomonedelor a pierdut în weekend 42 de miliarde de dolari, Bitcoin suferind o cădere de peste 50%, pe seama unui atac al hackerilor asupra platformei sud-coreene Coinrail.
Căderea dramatică a pieţei criptomonedelor şi implicit a bitcoinului se datorează şi unei campanii derulate de autorităţile chineze asupra platformelor de tranzacţionare.
Astfel, luni, valoarea unui Bitcoin a scăzut de la peste 7.600 de dolari până la 6.765 de dolari, în acelaşi timp scăzând şi valoarea acţiunilor unor companii cu expunere la criptomonede, precum Omnitel Inc. sau Vidente Co.
Platforma Coinrail nu a specificat exact la cât a ajuns furtul, dar a precizat totuşi că 70% din criptomonedele deţinute sunt în siguranţă şi că a recuperat o parte a sumei. Coinrail comercializează peste 50 de tipuri de criptomonede, aflându-se în topul celor mai active 100 platforme cu acest scop.
Furtul din Coreea de Sud nu este primul de acest gen. La începutul acestui an, hackerii au furat criptomende în valoare de aproape 530 de milioane de dolari, iar anul trecut Mt. Gox – cea mai mare platformă de tranzacţionare - a pierdut 850.000 de bitcoini, în valoare, în acel moment, de 450 de milioane de dolari. Criptomonedele au mai fost, însă, vizate şi de acuzaţii de spălare de bani şi de manipulare a pieţei.

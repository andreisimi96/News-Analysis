Simona Halep o înfruntă pe Angelique Kerber, în sferturile de finală de la Roland Garros 2018, la ora 15:00, LIVE pe realitatea.net
Simona Halep a avut o surpriză extraordinară după victoria obținută împotriva lui Elise Mertens, în optimile de finală de la Roland Garros. Constănțeanca urma să acorde un interviu, când a dat ochii cu tenismena belgiană Justine Henin.
Este de notorietate faptul că Simona Halep o apreciază enorm pe Justine Henin, iar unul dintre motive este acela că sportiva belgiană a avut o carieră impresionantă, în ciuda faptului că are o înălțime de numai 1,67 m, cu un centimetru mai puțin decât Halep.
Ca să își arate bucuria revederii, Simona Halep a postat pe Twitter următorul mesaj: "Când îţi întâlneşti idolul".
Cum arată toate calculele înaintea confruntării Halep - Kerber de la Roland Garros 2018:
a) Dacă Simona Halep va fi eliminată în sferturi la Roland Garros, iar Șarapova o învinge pe Muguruza, Simona Halep va ocupa locul 2 WTA
b) Dacă Simona Halep pierde în sferturi la Roland Garros, iar Muguruza câștigă, Simona Halep va ocupa locul 3 WTA
c) Dacă Simona Halep va ajunge în semifinale la Roland Garros, iar Muguruza pierde, Simona Halep rămâne lider WTA
d) Dacă Simona Halep va ajunge în semifinale la Roland Garros, iar Muguruza o bate pe Șarapova, meciul direct din semifinale va stabili cine va ocupa poziția de lider WTA
e) evident, dacă Simona Halep câștigă turneul de la Roland Garros, atunci va rămâne numărul 1 mondial, iar calculele de mai sus nu mai sunt valabile

Lacuri in Capitala
Intrarea în București dinspre Autostrada Soarelui s-a transformat, duminică seara, într-un adevărat lac, iar cozile de mașini s-au întins pe 10 km. Totul din cauza unei averse mai puternice. Canalizarea nu a făcut față în Capitala europeană gestionată de Gabriela Firea și în alte sectoare.
Bucureștenii ne-au trimis mai multe imagini pe adresa MartorOcular cu "canalele venețiene" formate duminică seara în Capitală.
"Coada de mașini are 10 km lungime. Bd Theodor Pallady este un lac pe care masinile se ingramadesc pe o singura banda", ne-a scris Alexander Stanescu. Imaginile sunt elocvente.
In urma ploii de duminică, mai multe străzi şi subsoluri din Bucureşti şi din Ilfov au fost inundate, în cauză intervenindu-se pentru remedierea situaţiei, anunţă reprezentanţii Inspectoratului pentru Situaţii de Urgenţă Bucureşti-Ilfov.
În urma ploii de diminică seară, în pasajul Jilava şi pe DN1 din zona Otopeni, dar şi pe şoseaua Libertăţii din comuna Căţelu (judeţul Ilfov) au fost inundate de apă.
În comuna Căţelu, este posibil ca mai multe subsoluri ale locuinţelor să fie, de asemenea, cuprinse de apă, la momentul transmiterii ştirii, situaţia fiind în curs de evaluare, au precizat reprezentanţii Inspectoratului pentru Situaţii de Urgenţă Bucureşti-Ilfov.
De asemenea, în zona Aleea Giurgeni din Bucureşti, un subsol este inundat tot din cauza ploii.

Zi de doliu printre salvatori! Într-o postare pe pagina de Facebook, Inspectoratul pentru Situaţii de Urgenţă anunţă că unul dintre pompierii detaşamentului "Grozăveşti" a trecut "la ceruri".
"Dumnezeu l-a luat la ceruri pe unul de-al nostru. Cum nici degetele de la o mână nu seamănă între ele, nici noi, pompierii, nu suntem la fel", scriu colegii săi, pe pagina de Facebook.
"Nae era mereu pe prima mașină de intervenție, servant 1, adică la capătul țevii, în gura focului, iar dincolo de el nu mai era decât prăpădul. Nae era unul dintre cei mai buni. O spun colegii lui, indiferent de grade și funcții, cu care a stins numeroase focuri și a salvat multe vieți. Astăzi de dimineață a ieșit din tură bucuros că urmează în scurt timp și concediul binemeritat. Se va întoarce la Detașamentul Grozăvești și ne va găsi acolo, pentru a ne lua rămas bun de la el. Dumnezeu să-l odihnească", se mai arată în mesajul Inspectoratului.
Citeşte totul despre: ISU

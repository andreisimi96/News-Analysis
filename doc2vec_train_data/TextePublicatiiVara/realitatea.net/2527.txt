Procurorii DIICOT se revoltă pe tema numirii lui Felix Bănilă în fruntea lor. Adunarea Generală a Parchetului Antimafia a votat trimiterea unei scrisori către președinte Klaus Iohannis, prin care să îi ceară acestuia să-l respingă pe cel numit de Tudorel Toader. 
În documentul obținut de Realitatea TV, procurorii îi reproșează lui Bănilă carențe în cunoașterea activității parchetului. 154 de voturi au fost în favoarea acestei iniţiative, iar 47 de procurori s-au opus.
,,Avizul dat de CSM cu majoritate de 4 la 3, incluzând și votul pozitiv al celui care a formulat propunerea, ministrul Justiției, (…) a transformat serioasele carențe în cunoașterea activității, organizării și funcționării D.I.I.C.O.T. demonstrate de candidat prin răspunsurile oferite la numeroasele întrebări având acest obiect, în adevărate calități precum: ,,prefesionalism, bună cunoaștere a sistemului judiciar și a problemelor reale cu care se confruntă acesta, prezentând o viziune de ansamblu asupra activității D.I.I.C.O.T. și identificând soluții pentru îmbunătățirea activității structurii,” se spune în scrisoarea trimisă de DIICOT lui Klaus Iohannis
,,Procurorul-șef D.I.I.C.O.T. trebuie să fie un om puternic, nu un om pe placul tuturor. Ori pentru aceasta este nevoie de o anume forță interioară. Procurorul-șef D.I.I.C.O.T. trebuie să aibă și determinarea și curajul de a împotrivi atunci când dintr-o parte sau alta, direct sau insidios, asupra procurorilor structurii se exercită presiuni,” se mai spune în același document trimis lui K. Iohannis. 
Citeşte totul despre: iohannis

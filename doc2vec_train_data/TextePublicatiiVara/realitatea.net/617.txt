Mătreaţa poate fi o problemă cu adevărat enervantă, probabil aşa a fost şi pentru dinozauri. Paleoantropologii au descoperit cele mai vechi urme de mătreaţă în fosila unui dinozaur. Animalul făcea parte dintr-o specie de dinozauri cu pene ce a trăit în urmă cu 125 de milioane de ani.
Deşi pare un lucru ireal, descoperirea îi va ajuta pe cercetători să afle mai multe detalii despre modul în care dinozaurii cu pene îşi regenerează pielea, informează Science Alert.
"Celulele fosilizate sunt conservate într-o stare perfectă, la modul în care putem observa fibrilele de keratină", a declarat paleoantropologul Maria McNamara din cadrul Universităţii Cork din Irlanda. ''Incredibil este şi faptul că mătreaţa este aproape identică cu cea regăsită la păsările din prezent", a adăugat el.
Echipa a analizat trei fosile ce aparţineau dinozaurilor din speciile microraptor, beipiaosaurus şi sinornithosaurus şi au descoperit în toate trei urme de mătreaţă. Microraptorul era cea mai veche fosilă cu o vechime de 125 de milioane de ani, fiind astfel cea mai veche urmă de mătreaţă din lume.

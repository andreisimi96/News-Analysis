Se pare că femeile care îşi încep viaţa sexuală înainte de vârsta de 20 ani sunt mult mai expuse divorţului decât cele care fac sex după împlinirea acestei vârste.
Rezultatele sunt extrase dintr-un amplu studiu sociologic, desfăşurat la nivel european, cu participarea a 3.793 de femei. Astfel, 37% dintre femei, care şi-au început viaţa sexuală înainte de împlinirea a două decenii de viaţă, se despart de partener în decurs de cel mult cinci ani de la nuntă, iar 47%, în decurs de cel mult 10 ani de la trecerea acestui eveniment.
Numărul divorţurilor în rândul femeilor care şi-au început viaţa sexuală după vârstă de 20 ani este semnificativ mai mic. Doar 15% dintre acestea se despart în primii cinci ani de la nuntă, iar 27% nu rezistă mai mult de zece ani alături de partenerul de viaţă.
"Rezultatele studiului nostru vin să întărească teoriile specialiştilor, care spun că sexul început înainte de vreme are părţile sale negative", a declarat unul dintre autorii studiului.
În primul rând, motivele care le-au determinat pe tinere să-şi înceapă viaţa sexuală înainte de vârstă de 20 ani pot influenţa viziunea lor asupra divorţului.
În al doilea rând, multe tinere îşi pierd virginitatea nu din voia lor, ci mai mult din cauza celui de lângă ele. Această este o cauza pentru care ele nu pot clădi o căsnicie stabilă, văzând în bărbat altceva decât un om de încredere, se arată în concluziile studiului.

Consumul de alcool este distructiv întotdeauna, însă există o categorie de oameni pentru care şi consumul moderat este un mare pericol!
Unele persoane descoperă că faţa lor se înroşeşte imediat ce consumă chiar şi o cantitate mică de alcool. Deşi nu şi-au făcut niciodată probleme în legătură cu acest fapt, fenomenul nu ar trebui ignorat, pentru că nu este deloc un semn bun.
Acei oameni care se înroşesc imediat ce consumă puţin alcool suferă de fapt de o afecţiune denumită reacţie de înroşire a feţei. Practic, ei îşi otrăvesc corpul de fiecare dată când beau alcool!
Simptomele acestei afecţiuni sunt: înroşirea tenului, greaţa, durerile de cap şi înteţirea ritmului cardiac. Acest lucru se întâmplă din cauza acetaldehidei. Acest compus chimic se formează imediat ce alcoolul intră în contact cu ficatul. Aceasta se transformă rapid în acetat, în cazul oamenilor normali. 
În cazul celor care suferă de reacţia de înroşire a feţei la alcool, transformarea acestuia din urmă în acetaldehide se produce mai lent, iar rezultatele sunt: un risc mai mare de otrăvire cu acetaldehide, risc crescut de apariţie a cancerului cavităţii bucale şi la nivelul gâtului. 

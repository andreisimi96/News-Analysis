Foto: Cristian Otopeanu
Simona Halep (26 de ani) a oferit prima reacție după caricatura realizată de francezii de la Charlie Hebdo, un derapaj rasist la adresa ei și, implicit, la adresa românilor.
Simona Halep a preferat să nu amplifice lucrurile și a decis să evite subiectul: "Nu vreau să comentez acest lucru. Nu sunt în măsură să zic nimic despre asta". 
Charlie Hebdo este o revistă satirică franceză, cu apariție săptămânală, care publică, în mare parte, caricaturi și desene, dar și articole controversate.
Charlie Hebdo a devenit cunoscut în lume după ce a fost ținta unui atac terorist, în 2015, atunci când 12 jurnaliști au fost împușcați de către fundamentaliștii islamiști, după ce au publicat o caricatură la adresa lui Allah.
Citește și:  Ilie Năstase nu a mai rezistat după derapajul Charlie Hebdo la adresa Simonei Halep
De asemenea, Simona Halep a fost întrebată și despre huiduielile la adresa primarului Gabriela Firea, de pe Arena Națională, de luni, 11 mai, atunci când liderul WTA și-a prezentat trofeul câștigat la Roland Garros.
”Eu nu fac politică. Nu vreau să spun nimic despre acest lucru. Eu m-am dus pur și simplu ca să împărtășesc această bucurie, de a arăta trofeul oamenilor care au venit și pentru ei am răspuns pozitiv invitației. Strict pentru ei. Atât”, a declarat sportiva.

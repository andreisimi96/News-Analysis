Simona Halep s-a calificat, pentru al doilea an consecutiv, în finala turneului de la Roland Garros, joi, după ce a învins-o pe Garbine Muguruza Blanco (Spania), cu 6-1, 6-4.
Muguruza a estimat că Halep, liderul mondial, va avea prima şansă în finala care o va opune americancei Sloane Stephens.
Muguruza a comentat meciul său de joi cu Halep. "Nu am reuşit să mă ridic la nivelul ei. Poate i-am făcut cadou foarte rapid multe puncte (...)", a spus spaniola, N.3 mondial, referindu-se la primul set. Iberica a adăugat că a jucat mai bine în setul al doilea, în care a riscat mai puţin şi nu a făcut atâtea greşeli.
Simona Halep-Sloane Stephens Roland Garros LIVE. Cât de sexy e Sloane Stephens, noua Serena Williams
Antrenorul Simonei Halep , australianul Darren Cahill, a stat până la ora 03.00, în noaptea de miercuri spre joi, pentru a urmări meciurile anterioare ale spaniolei Garbine Muguruza cu Simona Halep şi stabili tactica liderului WTA.
"Aş spune că înfrângerea pe care a avut aici (n.r. - în finala cu Jelena Ostapenko) a fost un pic mai dureroasă decât cea de la Australian Open (n.r. - din finala cu Caroline Wozniacki). Vrea să schimbe această situaţie şi va fi concentrată pe asta, fără să se gândească la finala de anul trecut. Singurul lucru la care se va gândi va fi adversara de cealaltă parte a fileului. Sunt mândru de ea cu adevărat. Venind aici, a fost evident o presiune pe ea, aceasta este cea mai bună şansă a ei - întodeauna e la French Open - să joace cel mai bun tenis şi să facă o altă finală. Simona a fost suficient de bună să execute un plan diferit de joc", a spus Darren Cahill.

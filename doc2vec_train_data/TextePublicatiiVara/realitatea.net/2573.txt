Note foarte mici la matematică după publicarea primelor rezultate la Evaluare Nationala 2018
Rezultatele la Evaluare Națională 2018 sunt mai mici decât cele de anul trecut, potrivit primelor informații obținute de realitatea.net. Diferența o face matematica, unde subiectele din 2018 au fost mult mai grele decât anii trecuți.
Imediat după examenul la matematică de la Evaluare Națională 2018, elevii s-au plâns de dificultatea subiectelor, în special a celor de algebră. Se pare că mediile de admitere vor fi puternic influențate de acest detaliu, iar elevii buni la matematică au un avantaj clar în ocuparea unui loc la liceele de top din țară.
Rezultatele online la Evaluare Națională 2018 vor fi online marți, 19 iunie, în jurul orei 12. Pe evaluare.edu.ro se poate căuta după județ, după școală sau chiar după numele elevului.
Rezultatele la Evaluare Națională 2018 sunt online aici.  
În acest an, media de la Evaluare Națională contează în proporție de 80% la media de admitere în liceu. În proporție de 20% contează media generală obținută de elev în clasele V-VIII. Este o medie controversată, întrucât unele școli tind să dea elevilor note mai mari decât altele. Poate și din acest motiv, cuantumul mediei generale din anii de gimnaziu a fost scăzut de la 25 la 20% din media finală de admitere la liceu.
Rezultate Evaluare Națională 2018 - vin contestațiile!
În 2018, vor fi probabil foarte multe contestații după primele rezultate ale examenului de Evaluare Națională 2018. De obicei, la română sunt cele mai multe contestații, deoarece la această materie subiectivitatea corectorilor poate juca un rol foarte important. Totuși, în 2018, s-ar putea să avem foarte multe contestații și la matematică, deoarece de fiecare dată când subiectele sunt ceva mai dificile, numărul elevilor nemulțumiți este mai mare.
Varianta de rezervă la matematică de la Evaluare Națională 2018 era mult mai ușor decât varianta care le-a căzut elevilor. Mulți dintre absolvenții de a VIII-a au ieșit în lacrimi din sala de examen miercurea trecută, după proba la matematică de la Evaluarea Națională.
Rezultatele finale la Evaluare Națională 2018 vor fi publicate sâmbătă, 23 iunie. 

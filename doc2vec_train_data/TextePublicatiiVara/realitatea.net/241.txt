Bancher celebru, găsit mort în condiții suspecte. Președintele unei bănci din China, Yin Jinbao, a fost găsit mort în biroul său cu tăieturi pe ambele încheieturi, a informat presa internațională.
Yin Jinbao a fost președintele Tianjin Rural Commercial Bank din 2017.
Poliţia a anunțat că prima ipoteză luată în calcul în privința bancherului este suicidul.
Banca lui Yin Jinbao era sub control, iar bancherul era sub o presiune mare, atât din cauza pierderilor, cât și a scandalurilor majore la care a fost implicat la o altă bancă din Tianjin, unde a fost președinte până în anul trecut.
Tianjin Rural Commercial Bank este una dintre cele mai mari bănci controlate de guvern şi are peste 6.000 de angajaţi, potrivit  zf.ro .

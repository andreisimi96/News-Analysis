Gabriel Vlase, propus la șefia SIE
FOTO: Inquam Photos / Octav Ganea
Gabriel Vlase, pesedistul nominalizat de Klaus Iohannis pentru șefia SIE, folosea un limbaj suburban în plenul Camerei Deputaților. 
Gabriel Vlase i-a arătat unui coleg din USR, dar și întregii țări, cum vorbește un vicepreședinte al Camerei Deputaților chiar de la pupitrul instituției. Momentul a avut loc în decembrie 2017 și a fost surprins de jurnaliștii Realitatea TV.
"După ce m...e mi-ai dat, suge-o", i-a spus Gabriel Vlase colegului din USR, după care a continuat să numere voturile. 
Klaus Iohannis, a transmis joi, 14 iunie, o scrisoare președinților celor două Camere ale Parlamentului, în care propune numirea în funcția de director al Serviciului de Informații Externe a domnului Petru-Gabriel Vlase. 
Iohannis, mutare șoc! Propune un pesedist la șefia SIE  
Domnul Petru-Gabriel Vlase este vicepreședinte al Camerei Deputaților, membru al Comisiei pentru apărare, ordine publică și siguranță națională și membru al Comisiei speciale comune a Camerei Deputaților și Senatului privind analizarea și actualizarea cadrului normativ cu incidență în domeniul securității naționale.
Vlase este absolvent al Colegiului Național de Apărare, Universitatea Națională de Apărare, al Colegiului Superior de Securitate Națională, Academia Națională de Informații și doctor în științe militare și informații, Academia Națională de Informații.
SIE nu mai are director din data de 26 septembrie 2016, când Mihai Răzvan Ungureanu a trimis la Palatul Cotroceni cererea de demisie. De atunci, președintele Românie nu a făcut nicio propunere către Parlament privind nominalizarea unui nou director al SIE.

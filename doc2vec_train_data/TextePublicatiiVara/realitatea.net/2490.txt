Companiile ruseşti Vimetco şi Conef, cei mai mari acţionari ai Alro, anunţă o ofertă publică de vânzare a acţiunilor companiei, fără a specifica câte acţiuni vor fi scoase la vânzare, potrivit unui comunicat de presă.
„Alro S.A. anunță astăzi că acționarul său majoritar, Vimetco N.V. și Conef S.A. (împreună „Acționarii vânzători”) intenționează să lanseze o ofertă publică de vânzare pentru acțiunile Companiei („Oferta”)”, se arată în comunicatul citat.
Vimetco N.V. deține, în prezent, 84,2% din acțiunile Alro. Acționarii Vânzători intenționează să ofere acțiuni Alro către investitorii instituționali și investitorii de retail din România, și investitorilor eligibili din afara României, se mai arată În anunţ.
Grupul Vimetco este înregistrat în Olanda şi este controlat de miliardarul rus Vitali Matchinski. Alro este şi cel mai mare consumator de energie electrică din România, cu un consum anual, în bandă de 3 TWh.

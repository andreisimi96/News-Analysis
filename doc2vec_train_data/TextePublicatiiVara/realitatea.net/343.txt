Un motociclist a decedat, duminică seară, în orașul Negrești-Oaș, după ce a pierdut controlul vehiculului, din cauza conducerii imprudente.
Un bărbat în vârstă de 57 de ani, aflat pe o motocicletă, a pierdut controlul vehiculului, din cauza conducerii imprudente, a derapat și s-a răsturnat, lovindu-se cu corpul de o piatră aflată în afara părții carosabile.
În urma evenimentului, bărbatul a fost preluat de un echipaj medical de prim-ajutor, dar acesta a decedat în drum spre spital, din cauza leziunilor interne.
Conform presasm.ro , corpul neînsuflețit a fost depus la Prosectura Spitalului Județean, în vederea efectuării necropsiei. Astfel, medicii legiști vor stabili dacă bărbatul a consumat sau nu băuturi alcoolice înainte de a se urca pe motocicletă.

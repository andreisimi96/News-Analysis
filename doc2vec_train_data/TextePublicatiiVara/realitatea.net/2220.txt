Sâmbătă, vremea va fi în general instabilă. Vor fi intervale de timp cu înnorări accentuate, averse, descărcări electrice şi intensificări de scurtă durată ale vântului în cea mai mare parte a ţării, cu excepţia extremităţii de sud-est (zona litoralului) şi a celei nord-vestice, unde condiţiile pentru astfel de fenomene vor fi reduse.
Ploile vor avea şi caracter torenţial, în timp scurt se vor înregistra cantităţi de apă local de peste 15...20 l/mp şi izolat peste 30...40 l/mp, cu o probabilitate mai mare în Moldova şi la munte. Pe spaţii mici va cădea grindină. Temperaturile maxime se vor încadra între 24 şi 31 de grade. 
Vremea în București
În București, vremea va fi în general instabilă. Temporar vor fi înnorari accentuate, averse, descărcări electrice şi intensificări de scurtă durata ale vântului, fenomenele fiind mai probabile spre seară. Temperatura maximă va fi de 29...30 de grade.
Vremea la munte
La munte, vremea va fi în general instabilă şi se vor semnala pe arii relativ extinse mai ales în cursul zilei, averse, descărcări electrice şi intensificări de scurtă durata ale vântului. Ploile vor avea şi caracter torenţial, iar în timp scurt se vor înregistra cantitaţi de apă local de peste 15...20 l/mp şi izolat peste 30...40 l/mp. Vor fi condiţii de grindină. Temperatura aerului va avea valori comparabile cu cele de vineri.
Vremea la mare
La mare, vremea va fi uşor instabilă şi se va răcori. Cerul va prezenta înnorări trecătoare şi, în special în timpul zilei, vor fi condiţii de averse slabe şi descărcări electrice. Vântul va sufla slab şi moderat, cu intensificări locale. Temperaturile maxime se vor încadra între 26 şi 28 de grade, iar temperatura apei marii va fi cuprinsă între 19 şi 23 de grade.
Vremea duminică şi luni
Duminică, vremea se va menține în general instabilă, iar temperaturile vor fi în scădere ușoară în majoritatea zonelor, în special în nord-est. Instabilitatea atmosferică se va manifestă prin averse, descărcări electrice și intensificări de scurtă durată ale vântului cu caracter local în cea mai mare parte a țării (exceptând nord-vestul) și vor fi mai frecvente după-amiază. Pe arii restrânse cantitățile de apă vor fi mai însemnate și vor fi condiții de grindină. Temperaturile maxime, în mare parte din țară apropiate de cele climatologic specifice perioadei, se vor încadra între 20...21 de grade în nordul Moldovei și 29 de grade la Oradea.
În București, vremea va fi în general instabilă. Temporar cerul va avea înnorări accentuate și vor fi averse, posibil însoțite de descărcări electrice și intensificări de scurtă durată ale vântului, îndeosebi în a două parte a zilei. Dimineață, 17...19 grade și în jur de 28 de grade la amiază.
Luni, manifestări specifice instabilității atmosferice (înnorări temporar accentuate, averse și descărcări electrice) vor fi în majoritatea zonelor, dar în special în cele deluroase și montane. Izolat cantitățile de apă vor fi mai însemnate și vor fi condiții de grindină. Vântul va avea unele intensificări în regiunile sud-estice, dar de scurtă durată și în restul teritoriului, asociat averselor. Temperaturile maxime trec de 25 de grade în aproape toată țară și ajung la 30, poate și 31 de grade în sud-est, la Brăila și Tulcea 30.
În București, cerul va fi variabil, cu înnorări în cursul zilei, când temporar va plouă și se vor semnala descărcări electrice. Vântul va avea unele intensificări, îndeosebi în timpul ploilor. Dimineața, 17...19 grade și în jur de 28 de grade la amiază.

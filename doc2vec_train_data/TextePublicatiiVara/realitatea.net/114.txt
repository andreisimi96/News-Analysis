1 ora 11 minute
Fostul preşedinte Traian Băsescu a anunţat, duminică, faptul că fiica sa cea mică, Elena, va naşte, cel mai probabil la începutul lunii viitoare, fără a da detalii legat de numele ales pentru nepoata lui.
"Nu am întrebat-o dacă pot să spun public, dar o să spun, se pare că pe data de 4 pentru că aia mică nu a venit în poziţie să iasă. Ceilalţi doi au venit prematur, şi Traian şi Sofia, asta mică e decisă să stea până în utlima zi. Abia o aşteaptă (Traian şi Sofia – n.r.). Ei cred că vine unul care se va juca direct cu ei, nu unul care plânge până se joacă cu ei", a comentat Traian Băsescu, la un post TV.
Băsescu nu a vrut să spună care este numele pregătit pentru nepoţica lui.
Fostul preşedinte al României are trei nepoţi: Traian şi Sofia, copiii Elenei Băsescu şi Radu, fiul Ioanei Băsescu.
Elena Băsescu, fiica cea mică a fostului şef de stat urmează să nască o fetiţă. "Sunt foarte fericită. Dintre toate cele trei sarcini de până acum, aceasta este cea mai uşoară. Pe de o parte, pentru că am deja experienţă, ştiu la ce să mă aştept. Pe de altă parte, sunt într-un moment în care sunt foarte relaxată şi optimistă. Sunt încrezătoare că totul va fi bine: pentru Sofia şi Traian Junior, pentru mine şi pentru viitorul copil", a declarat Elena Băsescu, potrivit Mediafax.

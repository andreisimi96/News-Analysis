Chiar dacă locuiești în centrul Craiovei şi plăteşti un impozit mai mare, asta nu înseamnă că vei beneficia de condiţiile necesare unui trai decent. Mai ales când este vorba despre parcări, a notat Gazeta de Sud .
Parcările din zona centrală a oraşului Craiova arată dezastruos.
În parcarea de pe strada Nicolae Bălcescu, aflată lângă Piaţa Centrală, şoferii care se încumetă să parcheze au parte de multe peripeţii şi riscă să îşi "rupă" maşinile în fiecare zi, potrivit gds.ro .
Locatarii blocurilor din perimetrul respectiv nu au altă soluţie decât să parcheze acolo, iar pe lângă ei sunt şi oameni care vin la cumpărături în piaţă şi îşi lasă maşinile în parcarea de pe Nicolae Bălcescu, în lipsa altor locuri de staţionare.
Aşadar, parcarea este foarte aglomerată în fiecare zi, iar neplăcerile şoferilor se amplifică. 
Parcarea din apropierea Pieţei Centrale nu este singura aflată într-o stare deplorabilă. Situată şi mai aproape de kilometrul 0 al oraşului, pe strada Gheorghe Bariţiu, în spatele blocului cu farmacia 3F, o aşa-zisă zonă de parcare este, de fapt, un teren accidentat, pe care s-a turnat, în urmă cu zeci de ani, ciment din loc în loc. Cum arată? Gropi, beton ciuruit, o zonă de pământ şi maşini parcate haotic.
Citește mai multe pe gds.ro !

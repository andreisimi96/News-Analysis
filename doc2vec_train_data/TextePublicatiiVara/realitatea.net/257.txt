Firmele de tehnologie domină copios topul celor mai valoroase 100 de branduri din lume. Un gigant din China de care puţină lume a auzit, Tencent, a devansat Facebook în top. 
Opt dintre mărcile aflate in Top 10 provin din domeniul tehnologiei sau sunt strâns legate de tehnologie, potrivit celui mai recent raport realizat de WPP şi Kantar Millward Brown.
Tehnologia continuă să domine clasamentul brandurilor, cu Google şi Apple pe primele poziţii. Google a înregistrat o creştere de 23% (prin care a ajuns la 302,1 miliarde de dolari), iar Apple - de 28% (prin care a ajuns la 300,6 miliarde de dolari).
Amazon a ajuns pe poziţia a treia, înaintea Microsoft, cu o creştere de 49% (care l-a propulsat la 207,6 miliarde de dolari), în timp ce Tencent – cu o crestere de 65% care l-a dus la 179 miliarde de dolari - a urcat trei poziţii faţă de 2017 şi a ajuns pe locul 5, surclasând Facebook.
Cine este Tencent? Potrivit The Guardian , cea mai mare companie de internet din China valorează 500 miliarde de dolari şi a investit deja sume semnificative în Snapchat, Spotify, Tesla sau producţia de filme de la Hollywood.
Top 10 cele mai valoroase branduri
1 Google Tehnologie 302,063 mil. dolari +23%
2 Apple Tehnologie 300,595 +28%
3 Amazon Retail 207,594 +49%
4 Microsoft Tehnologie 200,987 +40%
5 Tencent Tehnologie 178,990 +65%
6 Facebook Tehnologie 162,106 +25%
7 Visa Plati 145,611 +31%
8 McDonald's Fast Food 126,044 +29%
9 Alibaba Retail 113,401 +92%
10 AT&T Telecomunicatii 106,698 -7%
În ciuda incertitudinilor de ordin economic sau politic din multe regiuni ale lumii, clasamentul din acest an înregistreaza cea mai mare creştere anuală de până acum – de aproape 750 miliarde de dolari (+21%).
Potrivit studiului prezentat de Capital , randurile din afara SUA au crescut mai mult decât cele din SUA.

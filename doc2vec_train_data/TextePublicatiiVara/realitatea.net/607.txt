Curtea Constituțională și-a depășit atribuțiile prin decizia privind revocarea șefei DNA, Laura Codruța Kovesi, consideră fostul ministru al Justiției Valeriu Stoica.
Într-o intervenție la Realitatea TV, acesta a mai spus că, practic, se revine la situația din urmă cu 14 ani, când procurorii nu aveau independența reală. 
"În momentul de faţă, prin decizia dată de Curtea Constitutională practic se neagă o întreagă interpretare legislativă a Constituţiei. Cred că şi-a depăşit atribuţiile Curtea Constituţională, lasând preşedintele practic fără nicio atribuţie efectivă în acest mecanism de revocare a procurorilor şi de numire a procurorilor în funcţii importante. Acest lucru înseamnă că se revine la situaţia din 2004, atunci când procurorii erau doar autonomi, nu aveau independenţa reală", a declarat Valeriu Stoica. 

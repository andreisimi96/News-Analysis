Furtuna puternică ce s-a abătut asupra Aradului în cursul nopţii de marţi către miercuri, inclusiv miercuridimineaţă, a creat din nou probleme în oraş. Mai multe străzi au fost inundate la primele ore ale zilei.
Compania de Apă Arad a anunţat, miercuri, că echipele Companiei au interenit încă de la ora 5 în această dimineaţă pentru a îndepărta apa acumulată pe carosabil în urma furtunii violente. Din cauza cantităţilor mari de precipitaţii în timp scurt, în mai multe zone din oraş, canalizarea a făcut cu greu faţă.
S-a intervenit cu 5 motopompe şi 2 vidanje în municipiu: zona 300 – centrul comercial Gemi Center, zona sensului giratoriu Subcetate, strada Cocorilor, intersecţia străzilor Henri Coandă şi Porumbacului. Echipele de intervenţie sunt în continuare mobilizate pentru a răspunde în cazul solicitărilor sosite la Dispeceratul canal al Companiei.

Întrevederea istorică a preşedintelui SUA, Donald Trump, cu liderul Coreei de Nord, Kim Jong-Un, se va desfăşura într-un hotel de lux situat pe Insula Sentosa din Singapore, anunţă Casa Albă.
Sarah Huckabee Sanders, purtătorul de cuvânt al Preşedinţiei SUA, a confirmat marţi seară că întâlnirea este programată pe 12 iunie, la Hotelul Capella, situat pe Insula Sentosa (Singapore).
"Le mulţumim gazdelor din Singapore pentru ospitalitate", a spus Sanders.
Autorităţile din Singapore au instituit zonă specială de securitate pe Insula Sentosa, înaintea summitului SUA-Coreea de Nord.

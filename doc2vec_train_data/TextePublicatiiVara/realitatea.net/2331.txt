Traian Băsescu (66 de ani) și-a luat astăzi adio de la Partidul Mișcarea Populară și a rostit un discurs interesant, în care a lansat câteva ipoteze la care cei prezenți în sală au început să murmure.
După trei ani la conducerea partidului, fostul șef de stat se retrage din prima linie. Traian Băsescu rămâne însă membru de partid și președinte de onoare al formațiunii.
Drept moștenire, Băsescu spune că lasă partidului obiectivul reîntregirii României cu Republica Moldova.
Cine îi va lua locul lui Băsescu la șefia PMP? Cel mai probabil Eugen Tomac.
"Sigur, justiţia, cu bunele şi cu relele ei, nu mai este la nivelul anului 2004, atunci când în sediul de la Kiseleff se stabilea cui să se facă dosare, cu Năstase, cu Văcăroiu, cu Stănoiu.
Astăzi, justiţia are nivelul ei de independenţă, dar şi nivelul ei de erori. Nu se poate să fie lăsată pe mâna unui om politic numirea şi revocarea procuorilor. Acel om politic este sub controlul partidului.
Astăzi este Tudorel Toader ministrul Justiţiei, dar dacă mâine devine Dăncilă ministrul Justiţiei? Dar dacă mâine devine fata de la Tineret si Sport (n.r. Ioana Bran) ministrul Justiţiei?", a spus Traian Băsescu, moment în care în sală s-a auzit o rumoare.
Apoi a continuat: Vă imaginaţi unde se stabilesc schimbările de procurori... O să ne trezim cu procurori stabiliţi de Dragnea, că atunci când unui om politic i se face un dosar vine domnul Dragnea si spune să-l schimbe pe procurorul șef"

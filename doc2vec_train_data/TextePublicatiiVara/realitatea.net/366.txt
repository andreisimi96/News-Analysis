Actriţa Madiha Youssry, o legendă a cinematografiei egiptene, a murit la vârsta de 96 de ani, după ce a petrecut mai multe luni internată într-o clinică medicală din Cairo.
Madiha Youssry, al cărei nume real a fost Hanouma Habib Khalil, şi-a început cariera în anii 1940. A interpretat roluri principale în unele dintre cele mai renumite producţii de film şi de televiziune realizate în Egipt, precum "Honeymoon" (1946), "Wafaa" (1954) şi "Tragic Departure" (1955).
Născută dintr-un tată turc şi o mamă sudaneză, Madiha Youssry, care s-a retras din activitate în 2012, era şi un renumit producător de film.
În 1969, a fost inclusă în juriul oficial al celei de-a şasea ediţii a Festivalului Internaţional de Film de la Moscova. Din acelaşi juriu a făcut parte şi cineastul român Ion Popescu-Gopo. sursa: Agerpres.ro.

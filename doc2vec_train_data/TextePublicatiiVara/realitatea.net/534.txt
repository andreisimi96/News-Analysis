TAROM a reușit în sfârșit să vândă două Airbus-uri. Cele două nave A 310 vor ajunge în iunie în Armenia, scrie Realitatea TV.
În luna decembrie a anului trecut, aparatele erau evaluate la 5,1 milioane de dolari, respectiv 5,3 milioane de dolari.
Cele două avioane erau la sol de doi ani. Înainte de retragerea din serviciul comercial, efectuau zboruri spre Statele Unite ale Americii și China. TAROM operează în prezent pe zborurile externe şi interne cu o flotă de 23 de aeronave. 

Orice persoană care filmează, fotografiază sau înregistrează soldaţi, cu scopul subminării securităţii statului, poate primi o pedeapsă de până la 10 ani de închisoare, potrivit unei legi adoptate de guvernul israelian.
Legea israeliană, adoptată de guvern, spune că "persoanele care filmează, fotografiază sau înregistrează soldaţi aflaţi în timpul serviciului cu scopul de a demoraliza soldaţii şi civilii israelieni" sunt pedepsite cu 5 ani de închisoare, a scris agerpres.ro .
Dar această pedeapsă poate fi dublată în cazul în care aceste imagini şi înregistrări sunt menite să submineze securitatea statului.
Aceleaşi pedepse  pot fi aplicate și persoanelor care difuzează aceste înregistrări în mass-media şi pe reţelele sociale.
Au fost și critici, unii politicieni susținând că această lege este periculoasă şi nedemocratică.

Un bărbat a murit, miercuri seara, după ce a fost lovit de trăsnet, în comuna Obârșia Cloșani, județul Mehedinți, o femeie din aceeași localitate ajungând la spitalul din Baia de Aramă din același motiv.
Purtătorul de cuvânt al IPJ Mehedinți, Mădălina Viziru a declarat că la Obârșia Cloșani, o localitate din Mehedinți, două persoane, o femeie și un bărbat, au fost lovite de trăsnet.
Femeia în vârstă de 66 ani a fost transportată la spitalul din Baia de Aramă, medicii luptându-se să îi salveze viața.
Din nefericire, bărbatul, în vârstă de 78 ani, a fost declarat decedat, după ce medicii au efectuat manevre de resuscitare fără succes.

PSD Teleorman se pregăteşte de miting, în mod foarte serios. Astfel organizaţia a postat pe contul de Facebook foarte multe fotografiii cu simpatizanţii care vin spre Bucureşti cu maşinile personale. Toţi sunt îmbrăcaţi în alb, şi fiecare are în mână un steag tricolor. 
PSD Teleorman are şi un slogan pentru mitingul PSD din Piaţa Victoriei: "TELEORMANUL PLIN DE ENERGIE"
Mitingul PSD,"Pentru prosperitate, nu pentru securitate", începe la ora 20.00, chiar în faţa Guvernului, locul în care în 2017, au avut loc protestele #Rezist, cu 200 000 de oameni. Organizarea a fost una minuţioasă, fiecare organizaţie judeţeană a primit un document de la centru cu indicaţii clare de la secretarul general al PSD, Marian Neacşu: fiecare om trebuie să fie îmbrăcat în alb sau în straie populare, să aibă pliant cu strofele imnului, dar şi lanterne mici sau telefoane cu lanterne.
Pe de altă parte, încă de la orele 8.30, uniii susţinători PSD erau deja în Piaţa Victoriei. Mai exact, sunt organizatori de la organizaţia Bucureşti. Aceştia au spus că au venit la mitingul PSD de bunăvoie, nesiliţi de nimeni. Mai mult, neagă că cineva ar fi primit bani pentru a veni să manifesteze împotriva abuzurilor:
Pe de altă parte, în Iaşi, lucrurile stau diferit. Mulţi dintre ei nu ştiu de ce vin la Bucureşti, dar au înţeles codul vestimentar obligatoriu la mitingul PSD, drept urmare toți și-au luat tricouri sau cămăși albe. Au admis, în schimb, că merg pentru că i-a chemat primarul. Vor primi, în schimb, apă minerală şi mâncare:
Dar nu toţi susţinătorii PSD vor să vorbească deschis. Este şi cazul unui organizator PSD care a fost recalcitrant atunci când Realitatea Tv i-a adresat întrebări. Imaginile au fost filmate în Piaţa Victoriei, în jurul prânzului, şi nu au nevoie de comentarii: 
Pe lângă organizaţiile din ţară, la mitingul PSD vor participa şi liderii partidului, dar şi premierul, miniştrii. Viorica Dăncilă,  Carmen Dan, Eugen Teodorovici, Florin Iordache, Nicoale Bădălău au confirmat că vor participa la miting.Totodată, între organizaţiile judeţene se dă o adevărată bătălie: cine va aduce mai multe miii, sau chiar zeci de mii de simpatizanţi la protest. Cel mai probabil, organizaţiile din sudul ţării vor strânge cei mai mulţi. Spre exemplu, simpatizanţii Maramureş au plecat spre Bucureşti de vineri seară, în timp la Iaşi au plecat spre Capitală sâmbătă, la ora 10.00 dimineaţa. 
Pe de altă parte, şi autorităţile s-au moblizat exemplar: mitingul PSD va fi supravegheat din elicopter, mii de jandarmi şi poliţişti vor avea grijă să nu existe incindente. Mai mult, Jandarmeria a anunţat că vor exista inclusiv jandarmi care vor avea arme anti-tero, pentru a cotracara orice ameninţare. 
În schimb există şi dezavantaje pentru locuitorii Capitalei: centrul Bucureştiului va fi efectiv, blocat, întrucât străzile vor fi blocate de miile de autocare care vor aduce manifestanţii la minting. Nu este exclus nici să se închidă staţia de metriou Piaţa Victoriei, dacă situaţia o va impune, a mai transmis Metrorex. 
Totodată, miile de autocare și microbuze închiriate de PSD vin în Capitală în coloane. De la centrul PSD a venit și ordin. În fiecare trebuie să fie câte 6 steaguri tricolore și un steag al Uniunii Europene. ”Ora de debarcare este 18:00”. Aceeași de la care minoritățile sexuale pleacă din piață. 
Dar nu numai atât. Social democrații vin pregătiți și pentru cântare la miting. Vor primi pe hârtie patru strofe din Imnul României. Prima, a doua, a patra și a 11-a. Pentru cei care nu au înțeles încă de ce vin la protest, șefii lor s-au străduit să le explice din timp. 

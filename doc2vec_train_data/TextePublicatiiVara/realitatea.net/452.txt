Preşedintele Senatului, Călin Popescu-Tăriceanu, consideră că şefa DNA, Laura Codruţa Kovesi, ar fi trebuit să demisioneze după decizia CCR care o vizează şi în acest fel l-ar scutit pe preşedintele Klaus Iohannis "de a rămâne într-o postură foarte complicată".
"Cel mai normal ar fi fost ca după această decizie şefa DNA să demisioneze. Aşa cred eu că ar fi fost normal. Îl scuteşte şi pe preşedinte de a rămâne într-o postură foarte complicată", a afirmat Tăriceanu, miercuri, la o emisiune TV.
Președintele Senatului consideră că, în contextul actual, după decizia CCR, Laura Codruţa Kovesi poate, din punct de vedere juridic, să îşi continue activitatea semnând ca şef al DNA şi să participe la reuniunile structurilor de securitate naţională, "dar nu şi moral".

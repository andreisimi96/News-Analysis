Un accident mortal s-a petrecut, miercuri, pe Splaiul Independenței din Bucureşti. Potrivit poliţiei rutiere, un şofer care a făcut o manevră de întoarcere fără să se asigure a intrat în coliziune cu un motoclicst. 
Realizatorul radio Cristian Hrubaru, motociclist pasionat, a fost cel care a postat şi un mesaj despre circumstanţele accidentului. "Vechea poveste. Nu i-a acordat prioritate...bikerul mergea regulamentar. AVEA CASCA, încetaţi cu speculaţiile! Eram acolo... " 
Un alt martor, Ovidiu Cristian, a remarcat şi el neatenţia şoferului, dar şi viteza mare a motociclistului. 
Victima se pare că era membru într-un club de bikeri, Black Helmets.
Traficul în zona Semănătoarea a fost blocat o bună bucată de timp, pentru ca polițiștii să stabilescă exact cauzele si imprejurările accidentului.
sursă foto: FB/Cristian Hrubaru, Ovidiu Cristian

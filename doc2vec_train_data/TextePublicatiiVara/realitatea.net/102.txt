Unii preferă să consume bananele mai verzi, în vreme ce alții preferă dulceața și aroma lor când ajung să fie mai coapte. Află dacă bananele sunt mai sănătoase coapte sau mai verzi!
Bananele verzi conțin amidon rezistent și sunt bune la slăbit. Potrivit unui nutriționist citat de eva.ro , acest tip de amidon acționează precum fibrele, odată ajuns în corp.
Bananele galbene conțin mai mulți antioxidanți. Antioxidanții ne feresc corpul de boli grave. Bananele galbene conțin dopamină, un antioxidant care reduce riscul bolilor de inimă și a celor degenerative. De asemenea, pe măsură ce devin mai coapte, bananele conțin mai multe zaharuri, astfel că bananele galbene vor fi mai dulci.
Bananele foarte coapte care au coaja maronie au cea mai mare cantitate de zahăr, însă au în continuare și foarte mult potasiu care este deosebit de util pentru sănătatea inimii și a oaselor. Bananele foarte coapte cu coajă maronie conțin triptofan, un aminoacid care conferă starea de bine, ameliorează stările depresive, anxietatea și te ajută să ai un somn odihnitor.
Citeşte totul despre: banane

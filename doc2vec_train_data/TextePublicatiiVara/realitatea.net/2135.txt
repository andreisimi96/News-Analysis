Statul New York l-a dat în judecată, joi, pe preşedintele SUA, Donald Trump, acuzându-l că a utilizat ilegal Fundaţia Trump în scopuri personale, inclusiv în campania electorală prezidenţială din 2016, informează CNN.
"După cum relevă investigaţia noastră, Fundaţia Trump a fost ceva mai mult decât o platformă prin care Donald Trump ori firmele lui să efectueze plăţi spre asociaţii nonprofit (...)", a acuzat procurorul statului New York, Barbara Underwood, potrivit Mediafax.
"Fundaţiile private nu trebuie să funcţioneze în acest mod, iar Biroul meu intenţionează să tragă la răspundere Fundaţia Trump şi pe directorii acesteia pentru utilizarea inadecvată a activelor de caritate", a subliniat procurorul, denunţând "folosirea ilegală a Fundaţiei Trump pentru cheltuieli personale, pentru interese comerciale şi politice".
Procesul intentat în New York îl vizează direct pe Donald Trump şi pe fiii preşedintelui Statelor Unite.
Donald Trump a reacţionat vehement
"Democraţii dezgustători din New York (...) fac tot posibilul pentru a mă acţiona în judecată pentru o fundaţie care a primit fonduri de 18,8 milioane de dolari şi a oferit asociaţiilor caritabile mai mult decât a primit, 19,2 milioane de dolari. Eu nu voi negocia niciodată în acest proces!", a avertizat Donald Trump prin Twitter.

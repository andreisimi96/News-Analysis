Temperatura din congelator poate fi reglată, de regulă, între -15 și -30 de grade Celsius. Totuși, nu toate aceste valori sunt potrivite pentru produsele tale.
Temperatura corectă din congelator este -18 grade Celsius. La temperaturi scăzute, reacțiile chimice din alimente devin mai lente, astfel că ele se strică, bineînțeles, mai greu. 
Cu toate că această viteză a reacțiilor diferă de la produs la produs și cu cât este mai scăzută, cu atât este mai bine, nu înseamnă neapărat că trebuie să alegi -30 de grade pentru congelatorul tău. Motivul? la această valoare, raportul dintre rezultatul obținut și consumul de energie nu este nici pe departe unul avantajos. 
Specialiștii recomandă -18 grade pentru congelator, întrucât alimentele se vor menține proaspete suficient de mult timp, iar consumul de energie este unul redus.

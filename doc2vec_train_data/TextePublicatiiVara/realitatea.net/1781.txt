Fructe şi legume. Mereu găsim o scuză bună pentru a nu le consuma, cu toate că ştim sau cel puţin ar trebui să ştim, cât sunt de sănătoase, în comparaţie cu alte alimente.  
Iată câteva modalităţi, câteva trucuri pentru a reuşi să consumi mai des fructe şi legume. 
Dacă ai fructe şi legume în casă, ai mai multe şanse să le şi mănânci. Dacă şi sunt spălate, atunci cu siguranţă nu vei mai alege să ronţăi prostii, cu vei mânca mai multe fructe şi legume.
Adaugă-le la micul dejun
Faci o omletă? Adaugă nişte spanac sau nişte ceapă verde. Mănânci un iaurt? Pune în el şi nişte fructe de pădure sau orice alte fructe ai prin casă.
Cumpără fructe şi legume pe care nu le-ai mai mâncat niciodată
Probabil te-ai plictisit de mere, banane, portocale, cartofi, morcovi şi de aceea le eviţi. Alege nişte fructe şi legume pe care nu le-ai mai consumat. În felul acesta vei fi mai tentat să le mănânci, măcar din curiozitate.
Salata să-ţi fie garnitură
În loc de piure sau cartofi prăjiţi, alege să ai salată drept garnitură la masa de prânz sau la cină. Nici nu este greu de făcut şi o poţi pregăti astfel încât să ai diverse texturi şi arome.
Înlocuieşte carbohidraţii cu fructe şi legume
Poţi ronţăi conopidă, sau gulie, sau o pară la fel de bine cum ronţăi biscuiţi sau sticksuri. Partea bună este că primele sunt mai sănătoase şi nici nu îngraşă.

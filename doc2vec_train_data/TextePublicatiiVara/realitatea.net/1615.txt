Președintele PSD, Liviu Dragnea, a declarat, duminică searăcă partenerii străini ai României ar trebui să îşi asume, cu toţii, că "au încurajat şi parţial au finanţat acest stat paralel şi acest sistem odios"
"Ar trebui să îşi asume, pentru că nu asta este democraţia la ei acasă. La ei nu se fac arestări pentru spectacol, nu sunt protocoale secrete", a susţinut Dragnea.
El a mai spus că unul dintre motivele pentru organizarea mitingul PSD a fost pentru a le "arăta" partenerilor străini.
"De asemenea, am vrut să arătăm şi partenerilor noştri străini, pentru că după Revoluţie, toţi partenerii noştri, NATO, UE ne-au spus şi ne-au promis că o să ne înveţe democraţia pentru că noi nu o ştiam. Venind din comunism, noi trebuia să învăţăm democraţia de la dumnealor. Eu zic că ar trebui să-şi asume toţi partenerii noştri străini această responsabilitate că au încurajat şi parţial au finanţat acest stat paralel şi acest sistem odios", a afirmat Dragnea.
El a spus că partnererii străni ar trebui să îşi asume, pentru că nu aceasta este democraţia la ei acasă.
Totodată, liderul PSD a comentat şi vizavi de finanţarea protestatarilor din România de către miliardarul George Soros. "Să îi văd dacă mai spun acum că nu sunt plătiţi de Soros. Se dau în vileag. Unul când îl plăteşti, cântă, că de aia cântă că îl plăteşti. Dacă îşi face rata de profit, s-ar putea să le taie din finanţare. Adică nu mai ies decât 2.000?", a mai spus Dragnea.

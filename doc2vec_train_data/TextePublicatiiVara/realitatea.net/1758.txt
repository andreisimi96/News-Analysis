Caz șocant în Argeş. O femeie în stare de ebrietate şi-a înjunghiat soţul după un scandal. Ucigaşa i-a spus apoi unei vecine că bărbatul s-ar fi sinucis. Poliţiştii au descoperit, însă, că este vorba despre o crimă. 
Tragedia a avut loc în comuna Priboieni, județul Argeș. Femeia de 54 de ani a ieșit din casă și a alertat o vecină căreia i-a spus că bărbatul ei s-a omorât cu un cuțit. Vecina nu a crezut-o, mai ales că femeia era într-o stare avansată de ebrietate. Când a intrat în casă, s-a convins însă că ceva grav s-a petrecut, așa că a sunat la 112.
Medicii nu am mai putut face nimic pentru bărbat pentru a-l salva. Avea 48 de ani, iar în urmă cu doi ani suferise un accident vascular cerebral și rămăsese parțial paralizat. Avea o pensie de handicap, iar soția sa primea indemnizație de însoțitor.
Femeia a fost condusă la Parchetul de pe lângă Tribunalul Argeș și a fost reținută sub acuzația de omor. Aceasta urmează să fie prezentă în fața instanței cu propunerea de arestare preventivă pentru 30 de zile. 

Maria Şarapova a avut un meci greu în primul tur la Roland Garros, dar a reuşit să se califice în faza următoare. Rusoaica a învins-o cu 6-1, 4-6, 6-3 pe olandeza Richel Hogenkamp, locul 133 WTA, care a condus cu 3-0 în setul decisiv.
Maria Şarapova a câştigat Roland Garros-ul în 2012 şi 2014, dar n-a mai evoluat din 2015 la Openul francez. În 2016 a fost suspendată pentru dopaj, iar anul trecut nu a fost invitată de organizatori şi a renunţat la calificări din cauza unei accidentări.
În turul 2, Maria Şarapova o va întâlni pe croata Donna Vekic, 21 de ani, locul 50 mondial.

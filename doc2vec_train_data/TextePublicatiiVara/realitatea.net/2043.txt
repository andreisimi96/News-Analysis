Miercuri, 13 iunie, la Primăria Municipiului Buzău s-a organizat concursul pentru ocuparea funcțiilor de conducere ale Poliției Locale Buzău.
Subiectele, potrivit unor surse din cadrul Primăriei au fost ușoare spre medii, însă nici așa condidatii nu au reușit să obțînă medii care să îi ajute să promoveze. Interesant de știut este faptul că cei mai mulți dintre candidați au deținut funcții cheie în cadrul IPJ, DGA și SRI. Se pare, însă, că nu au picat pe subiect.
Pentru funcția de director executiv adjunct şi şef Serviciul Circulaţie şi Disciplină Rutieră au fost admise inițial cîte trei dosare, iar printre concurenţi se aflau foşti lucrători S.R.I., D.G.A. sau ofiţeri superiori de Poliţie, dar şi candidaţi din interiorul Poliţiei Locale.
Pentru postul de director executiv adjunct au candidat Ionel Moise, fost ofiţer al Direcţiei Generale Anticorupţie, Cornel Dumitrașcu fost ofiţer de informaţîi în S.R.I., şi Marian Ioniţă, actualmente lucrător în cadrul Poliţiei Locale Buzău. Marian Ioniță nu s-a prezentat ieri la examen, astfel că în cursa au rămas Dumitrașcu și Moise.
Pentru funcţia vacantă de şef Serviciu Circulaţie şi Disciplină Rutieră au fost admise patru dosare: al lui Viorel Niţă, colonel în rezervă fost lucrător al I.P.J. Buzău, al lui Marian Şerbulea, fost purtător de cuvânt al Poliţiei Buzău, al lui Robert Dragomir, angajat la Poliţia Locală şi Liviu Niţă, angajat în Poliţia Locală. Nici aici, Robert Dragomir nu s-a prezentat la examen.
Pentru postul de Director Executiv, singurul înscris cu dosar admis a fost fostul comandant al I.P.J., Ion Marin.
Niciunul dintre candidați nu a reușit să obțînă punctajul minim pentru a trece mai departe, la proba interviului.

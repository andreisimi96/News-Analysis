Accident în Prahova
Un accident grav a avut loc pe DJ100L, între Măgurele și Bălțești, în Prahova. Trei persoane au murit, scrie Realitateadeprahova.net.
Un accident deosebit de grav a avut loc, luni în jurul orei 14.00, pe DJ100L, între localitățile Măgurele și Bălțești, din Prahova.
Conform informațiilor oferite de SAJ Prahova și ISU Prahova, două autoturisme s-au lovit, răsturnându-se.
În urma accidentului trei persoane au decedat: o femeie și un bărbat, ambii în vârstă de aproximativ 30 de ani, și un băiat în vârstă de 14 ani.
Toate cele trei victime au fost găsite decedate la sosirea echipajelor Ambulanței.

Papa Francisc a cerut vineri ''să nu fie lăsaţi pradă valurilor cei care îşi lasă ţară lipsită de pâine şi dreptate'', în timpul unei audienţe vineri cu reprezentanţi ai Federaţiei Maestri del Lavoro din Italia, relatează EFE.
În discursul său, papa Francisc a subliniat ca sfaturile evanghelice ne învaţă "pe noi şi pe întreaga lume să nu-i lăsăm în voia valurilor pe cei care fug din calea foamei şi a războiului".
Sfântul părinte a insistat că trebuie combătută iluzia că "de la masa bogată a celor puţini, plouă pentru toţi cu bunăstare".
Papa Francisc a atras atenţia că există multă persoane "care sunt excluse de la procesul economic" şi care "suferă, copleşiţi de violenţe şi războaie, sau de degradarea mediului înconjurător".
"Cât de mulţi, oprimaţi de marginalitatea la care au fost obligaţi, suferă de lipsa de perspective pozitive pentru viitor", a subliniat Papa, potrivit Agerpres.
Suveranul pontif a lansat în încheiere un apel pentru ca întreaga lume să nu rămână "pasivă şi indiferentă la slăbiciunea şi suferinţa care afectează atâtea persoane".

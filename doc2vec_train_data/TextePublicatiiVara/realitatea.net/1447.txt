Actorul Dragoş Bucurenci a declarat, vineri, că va fi prezent sâmbătă la marşul Bucharest Pride în numele prietenilor săi, persoane publice, inclusiv politiceni, care nu au curajul să-şi asume orientarea sexuală.
„E important să fac încă un gest de asumare şi să fiu acolo la Pride, în numele tuturor prietenilor mei care nu sunt straight şi care nu au curajul să iasă la Pride, inclusiv în numele prietenilor mei persoane publice, inclusiv politicieni, care nu sunt straight şi care nu au curajul să-şi asume orientarea asta şi nu o fac din cauză că sunt oameni laşi, o fac pentru că în jurul lor est foarte multă stigmă, foarte multă vină, foarte mult arătat cu degetul, foarte multă ură. Şi eu am să ies mâine şi am să mărşăluiesc împotriva acestei uri, cu un drapel rogvaiv pe mine”, a spus Bucurenci, vineri, la conferinţa de presă „Bucharest Pride 2018: Toţi în Marş pe Calea Victoriei”, organizată de Fundaţia ACCEPT.

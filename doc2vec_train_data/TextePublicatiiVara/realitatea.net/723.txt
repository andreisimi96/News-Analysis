Informație în exclusivitate obținută de Realitatea TV. Poliția nu a fost consultată de Comisia Iordache privind modificările aduse codurilor penale, ceea ce reprezintă o premieră în România.
Răspunsul oficial la o solicitare făcută de Realitatea TV, în baza legii privind liberul acces la informaţiile de interes public, aminteşte că "La nivelul Guvernului, Ministerul pentru Relația cu Parlamentul are atribuția de a consulta ministerele de suport pe marginea inițiativelor legislative parlamentare, potrivit prevederilor art. 4 lit. p din Hotărârea de Guvern nr. 22/2017, în vederea formulării de propuneri și observații. " 
Acest lucru, precizează comunicatul Ministerului de Interne, nu s-a întâmplat.
"Având în vedere faptul că proiectele menționate în cuprinsul sesizării vizează aspecte ce țin de reglementarea politicii penale ale statului, Ministerul Justiției fiind instituția cu atribuții în acest sens, vă comunicăm că unitatea noastră nu a fost angrenată în procesul de consultare conform celor precizate anterior.
Vezi textul adresei oficiale a Ministerului de Interne  aici.
sursă foto: FB/MAI

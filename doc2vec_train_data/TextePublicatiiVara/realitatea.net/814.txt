Dacă nu ştiaţi, 4 iunie este Ziua Internațională a Îmbrățișării Pisicii. Insolit este faptul că informaţia vine de la... Ministerul de Interne. 
Mesajul postat pe reţelele de socializare este însă unul cât se poate de serios.
"Pentru toți cei care au îmbrățișat metoda “pisica” pentru a fura bani din bancomate, le dorim mulți ani “răcoroși”.
Această metodă constă în instalarea unui dispozitiv artizanal la gura bancomatului!
Dacă sunteți în situația în care toate operațiunile au fost efectuate (cod PIN introdus, suma de bani tastată, chitanță eliberată), dar suma de bani nu a fost eliberată, nu părăsiți locul unde este bancomatul".
Şi pentru a încheia pe un ton optimist, comunicatul Ministerului de Interne revine la subiectul iniţial, adevărata pisică . "Pentru cei care iubesc animalele, nu uitați să le acordați azi un pic mai multă atenție!"

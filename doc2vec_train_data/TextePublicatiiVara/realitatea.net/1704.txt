Datoria externă pe termen mediu şi lung, în creştere
Statul român se împrumută pe bandă rulantă ca să refinanţeze datoria publică şi să finanţeze deficitului bugetului de stat.
Ministerul Finanţelor Publice (MFP) a împrumutat, luni, 657,5 milioane de lei de la bănci, printr-o emisiune de titluri de stat pe 61 de luni, la un randament mediu de 4,80% pe an, potrivit datelor transmise de Banca Naţională a României (BNR).
Datoria publică a atins un nou vârf de plată în luna iunie, aproape 1,7 miliarde euro, reiese din seriile de date publicate de BNR.
Ministerul Finanţelor Publice (MFP) a planificat în iunie 2018 împrumuturi de la băncile comerciale de 3,635 miliarde de lei, din care 3,2 miliarde de lei prin licitaţii de obligaţiuni de stat şi certificate de trezorerie, la care se poate adăuga suma de 435 de milioane de lei prin sesiuni suplimentare de oferte necompetitive, aferente licitaţiilor de obligaţiuni.
Sumele vor fi destinate refinanţării datoriei publice şi finanţării deficitului bugetului de stat.
Valoarea nominală a emisiunii a fost de 500 de milioane de lei, însă băncile au suprasubscris oferta, până la 954,4 milioane de lei.
Marţi este programată o licitaţie suplimentară prin care statul vrea să atragă încă 75 milioane de lei la randamentul stabilit luni.

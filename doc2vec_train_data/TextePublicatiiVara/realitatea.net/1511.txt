Oraşul din România unde oamenii se tem să iasă seara din casă este Berbeşti, judeţul Vâlcea. 
Bătăile şi scandalurile sunt la ordinea zilei iar poliţiştii sunt pur şi simplu depăşiţi de situaţie. Oamenii legi au cerut suplimentarea efectivelor, dar nu au găsit înţelegere la minister. O unitate de jandarmi din Craiova mai patrulează prin oraş, dar nu e suficient, cred locuitorii care sunt terorizaţi de mai multe găşti de rromi.
Un localnic şi-a găsit maşina spartă, cu uşile şi geamurile deschise, iar actele din torpedou erau răvăşite peste tot. Permisul de conducere l-a recuperat apoi de la o pubelă de gunoi, relatează Digi24. ”Dimineaţa am găsit maşina spartă, cu uşile deschise, geamul. Acte răvăşite prin maşină. Permisul care l-am găsit a doua zi la ghena de gunoi” povesteşte Ion Murgu.
Recent, camerele de supraveghere au surprins o bătaie în stradă, între un individ cunoscut drept scandalagiul oraşului şi un şofer. Şoferul făcuse manevre să iasă din parcare, l-a ocolit pe individ dar acesta a fost extrem de deranjat. Zobar, căci aşa se numeşte individul agresiv, a mai bătutu un localnic în urmă cu câteva săptămâni, dar a scăpat de arestul preventiv după ce victima şi-a retras plângerea. ”convins” că agresorul are, până la urmă, dreptate.
Cum se lasă întunericul, oamenii din Berbeşti se baricadează în case. ”Deci eu nu ies. Nu ies” spune un alt localnic.
Primarul se declară şi el depăşit de situaţie. În cei zece ani de când conduce localitatea, a făcut nenumărate solicitări la ministerul de interne pentru a cere suplimentarea numărului de poliţişti, dar şi înfiinţarea unui post de jandarmi. ”Sunteţi în evidenţe, la viitoarele nu ştiu ce, vom înfiinţa un post de jandarmi” a povestit Vintilă Chelcea, primarul Berbeşti cum suna răspunsul de la MAI, scrie libertatea.ro

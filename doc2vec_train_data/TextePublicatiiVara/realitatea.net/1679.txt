În goana după produse cât mai sănătoase, care să conțină cât mai puțini aditivi și conservanți, mulți dintre noi alegem să le cumpărăm copiilor sau nepoților noștri atât de cunoscuții pufuleți. Însă... ştii cu adevărat ce conţin? Sunt chiar atât de sănătoşi pe cât crezi?
Experţii în nutriţie atrag atenția asupra ingredientelor periculoase pe care le conțin pufuleții. Acestia spun despre pufuleţi că sunt un produs expandat obţinut din făină de porumb şi adaos de glucoză, glucide, care îi imprimă o încărcătură glicemică ridicată şi o densitate energetică foarte mare, 224 kcal/30 grame de produs.
Din lista de ingrediente reiese că al doilea ca pondere este sarea, al cărei consum trebuie limitat. Conform specialiştilor, pufuleţii conţin un colorant artificial numit tartrazină, care poate provoca alergii persoanelor sensibile la aspirină sau astmaticilor.
Tartrazina este un colorant considerat nociv pentru sănătate, şi este cel care dă pufuleţilor culoarea galbenă. Tartrazina, E102, este unul dintre cei mai periculoşi aditivi alimentari utilizaţi în industria alimentară. Acest aditiv poate provoca tulburări de vedere, dificultăţi de respiraţie şi eczeme. De asemenea, tartrazina poate afecta negativ activitatea copiilor şi atenţia acestora.

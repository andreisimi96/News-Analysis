Maria Sharapova vs Serena Williams
Meci de foc, luni, la Roland Garros: rusoaica Maria Sharapova o întâlnește în optimile de finală pe proaspăt revenita pe terenul de tenis, Serena Williams.
Maria Sharapova a scris recent în cartea sa autobiografică că Serena Williams o urăște după ce a văzut-o plângând în vestiar după ce a pierdut în finala de la Wimbledon în 2004.
În replică, Serena Williams nu a negat că ar fi plâns, dar a menționat că în niciun caz nu o urăște pe Sharapova din cauza acelui episod.
Maria Sharapova și Serena Williams s-au întâlnit de 21 de ori până acum, iar americanca are un palmares covârșitor în fața rusoaicei: 19 victorii în meciurile directe!
Cu toate acestea, serena spune că favorita pentru meciul de luni este Maria Sharapova, potrivit site -ului oficial WTA. "Sincer, ea este probabil favorita pentru acest meci. Joacă de peste un an, iar eu am abia am repornit", le-a spus Williams jurnaliștilor.
Partida dintre Maria Sharapova și Serena Williams, din optimile de finala de la Roland Garros, va avea loc luni, dupa ora 17:00.

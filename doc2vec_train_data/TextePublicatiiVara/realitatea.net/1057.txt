Surse: Dragnea a cerut PSD-iștilor să nu vorbească de suspendare
Dezvăluri-bombă despre culisele de la Curtea Supremă. Jurnalistul TVR Alex Costache, considerat un apropiat al surselor de la vârful sistemului de Justiție, a făcut, pe Facebook, câteva observații privind condamnarea Elenei Udrea.
Iată ce scrie Alex Costache:
„Câteva observaţii despre condamnarea Elenei Udrea:
1. Traiane, nici nu ştii cât de mic începi să fii!
2. Faceţi pariu că daca ar fi avut un complet cu Iulică Dragomir sau Pistol, lua rejudecare sau poate chiar achitare. Dar Elena a avut judecători adevaraţi care nu se îndoaie: Ionuţ Matei (killerul lui Năstase), Sorina Mirela Popescu, şefa interimară a Secţiei penale a ICCJ (apropo, de ce Secţia pentru judecători a CSM i-a respins candidatura pentru un nou mandat la şefia Secţiei penale a ICCJ? Cumva ca sa îl pună pe Daniel Grădinaru când va împlini 2 ani de ICCJ, omul Liei Savonea?), Constantin Epure (face parte şi din completul lui Dragnea), Simona Cîrnaru şi Simona Encean.
3. Este o bulă de oxigen pentru Kovesi acum când se aşteaptă motivarea deciziei CCR privind revocarea. Este clar succesul mandatelor ei la şefia DNA şi, în acelaşi timp, pata neagră de pe obrazul lui Daniel Morar (Udrea a fost condamnată acum pentru fapte comise în 2010-2011 când şef al DNA era Daniel Morar; la dosar sunt interceptari din acea perioada, neutilizate însă pe vremea lui Morar. E cumva haios ca LCK, numită de Băsescu în funcţie în 2006 şi 2013, să fie killerul simbolului corupţiei din regimul Băsescu.
4. Dosarul Gala Bute a fost instrumentat cu SRI. Iată că instanţa nu a ţinut cont de larma artificială cu protocoalele, etc.
5. Dosarul Gala Bute a fost instrumentat de un procuror foarte bun, Marius Bulancea, un profesionist discret, care ar merita să fie succesorul LCK la şefia DNA.”

Simona Halep s-a calificat, pentru al doilea an consecutiv, în finala turneului de la Roland Garros, joi, după ce a învins-o pe Garbine Muguruza Blanco (Spania), cu 6-1, 6-4.
Simona Halep (26 de ani) va disputa sâmbătă a patra sa finală de Mare Şlem, a treia la Roland Garros, după cele din 2014 şi 2017, şi a doua din acest an, după ce a fost învinsă de daneza Caroline Wozniacki în finala de la Australian Open.
"A fost un meci foarte tensionat, cu un prim set, Muguruza a întors în setul doi. Este o finală pe care Simona Halep o merită. M-am manifestat cu decenţă. Publicul a fost extraordinar. Sunt convins că Simona Halep va câştiga finala anul acesta. Simona a fost foarte concentrată, un meci extraordinar. Am avut cu toţii lacrimi în ochi. Mi se pare incredibil şi ar trebui să fim mândri de această sportivă incredibilă. În finală e mereu presiune, nu poţi relaxat. Simona poate face faţă presiunii, este a treia finală la Roland Garros. Cred că are şanse mari să câştige finala", a spus Gică Popescu la Realitatea TV.

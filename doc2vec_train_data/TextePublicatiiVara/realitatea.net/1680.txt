BNR pregătește limitarea puternică a gradului de îndatorare a populației
Lovitură pentru românii care vor să ia un credit după data de 1 iulie. BNR pregătește limitarea puternică a gradului de îndatorare a populației pentru creditele ipotecare și de consum. Acesta ar putea fi de 50% la creditele imobiliare în lei și 25% la cele de consum. 
BNR intenționează să limiteze gradul de îndatorare al populației pentru împrumuturile de la bănci, relatează Realitatea TV. Proiectul băncii centrale, care nu estb în dezbatere publică, și nu este definitiv, stabilește că gradul de îndatorare ar putea fi de 50% la creditele imobiliare în lei și 25% la cele de consum. 
”E o schimbare dramatică a condițiilor de creditare”, a afirmat la Realitatea TV realizatorul emisiunii Banii Vorbesc, Edward pastia, care a observat că oficialii BNR au atenționat încă de anul trecut că românii au luat pur și simplu prea multe credite.
Jurnalistul a atras atenția asupra pragului propus pentru creditul de consum. ”Greu de crezut că foarte mulți români vor mai putea accesa acest credit”, a spus Pastia.
Jurnalistul Realitatea TV a mai avertizat și asupra obligației bancherilor de a face simulări pentru potențialii clienți. 
”Bancherii au obligația de acum să facă o simulare de credit cu privire la creșterea foarte mare a dobânzii. Deci dacă vrei să iei un credit, trebuie ca banca respectivă să îți arate ce se poate întâmpla dacă tu ai un credit în valută și un salariu în lei, spre exemplu. Dacă apare un șoc valutar mai poți să suporți creșterea ratei?”, a explicat Edward Pastia.

Un incendiu de proporții a izbucnit din nou, miercuri seară, lângă Cluj Napoca, la rampa de gunoi Pata Rât administrată de primărie.
Potrivit Ziua de Cluj, care citează un comunicat al ISU, patru autospeciale ale ISU, ajutate de alte 4 autocisterne ale unor firme de salubrizare, împreună cu 10 pompieri, au intervenit pentru stingerea focului. 
Miercuri, în jurul orei 23:00, focul a fost aproape stins. 
La începutul lunii mai, un incendiu devastator, al treilea de la începutul anului, a izbucnit la rampa de gunoi de lângă Cluj. Garda de Mediu vrea să interzică depozitarea gunoaielor la Pata Rât, pentru că în ultimii doi ani au avut loc 25 de incendii, jumătate din ele puse intenționat.

Un biciclist în vârstă de 56 de ani a decedat, miercuri, în Giurgiu, după ce un tânăr șofer, de 23 de ani, care conducea sub influența substanțelor psihoactive, nu a păstrat distanța regulamentară față de el.
Accidetul rutier a fost provocat de tânărul de 23 de ani, care nu a păstrat distanța regulamentară față de un biciclist care circula în aceeași direcție de mers, l-a acroșat, astfel încât l-a accidentat mortal.
Conform giurgiuveanul.ro , șoferul a fost testat și s-a descoperit că acesta se afla sub influența substanțelor psihoactive.
Prin urmare, în urma celor întâmplate, tânărul este cercetat pentru comiterea a două infracțiuni, respectiv ucidere din culpă și conducerea unui autovehicul sub influența substanțelor psihoactive.

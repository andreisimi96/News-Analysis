Premierul-minune, actor principal într-o reclamă
Unul dintre cei mai populari premieri din lume a acceptat fără nicio ezitare să fie actorul principal într-un videoclip care promovează siguranța la volan.
Tun Mahathir este un premier exemplar. Deși a ajuns la venerabila vârstă de 93 de ani, Tun M a acceptat să conducă pentru a doua oară în viață Guvernul Malaeziei.
Este unul dintre cele mai populare personaje din țara asiatică și a devenit și mai simpatic pentru electorat de când s-a aflat că va juca într-o reclamă a ministerului Transporturilor.
Ministrul de resort i-a explicat că nu au bani în acest an pentru angajarea unor actori profesioniști și i-a propus premierului să facă amândoi echipă în reclama de interes public.
Malaezia este una dintre țările cu o rată ridicată a accidentelor grave, situație des întâlnită pe continentul asiatic.
Spre deosebire de bugetul de anul trecut de peste 10 milioane de euro, departamentul guvernamental Road Safety a rămas în 2018 doar cu echivalentul a 210.000 euro, potrivit Star.com.
Videoclipul va rula în curând pe posturile TV din Malaezia.
Incredibil! Au fost găsiţi 72 de saci cu bani şi bijuterii în casa unui fost premier
Noul premier malaezian Mahathir Mohamad, care l-a învins la alegeri pe fostul prim-ministru Najib Razak, s-a angajat în această primăvară să ancheteze scandalul masiv în care este implicat fostul şef de guvern în legătură cu furtul a miliarde de dolari din fondurile statului.
După victoria neaşteptată în alegeri, la 93 de ani, Mahathir a susţinut că nu urmăreşte să se răzbune pe Najib, căruia i-a fost mai întâi mentor, apoi rival politic, ci doar să restabilească statul de drept. El a declarat miercuri presei că nu vor avea loc arestări decât dacă apar dovezi clare privind săvârşirea unor infracţiuni.
De la reşedinţele fostului premier al Malaeziei, Najib Razak, s-au confiscat la sfârșitul lunii mai 72 de saci cu bijuterii şi bani. Razak este acuzat de fraudarea cu sute de milioane de dolari a fondului de stat pentru dezvoltare.

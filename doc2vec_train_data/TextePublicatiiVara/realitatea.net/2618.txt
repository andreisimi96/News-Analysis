Bucăți din tavanul unei camere de hotel s-au prăbuşit peste o turistă, în staţiunea Băile Felix, aceasta fiind rănită și transportată la Unitatea de Primire a Urgenţelor de la Spitalul Judeţean din Oradea.
În urma incidentului, femeia s-a ales cu leziuni la cap şi la picioare.
Medicii care au investigat-o pe femeie au stabilit că aceasta nu a necesitat internare.
„Au fost doar câteva zgârieturi. Nu a necesitat internare, s-a întors la hotel”, a precizat dr. Hadrian Borcea, şeful UPU-SMURD.

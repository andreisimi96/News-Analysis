Cristian Tudor Popescu a comentat la Digi24, prestația Simonei Halep din sferturile de finală de la Roland Garros. 
"Simona a avut ca adversar doar mingea în acest meci. Nu a interesat-o scorul, nici ce face adversara, nici condițiile de joc nefavorabile. Terenul a fost ud, mingile încărcate. Nu a interesat-o momentele dificile. 
Simona și-a conservat această suprapunere cu sine. A interesat-o să controlez mingea să o trimită acolo unde vrea, fără să o intereseze jocul adversarei.
Simona a rămas agresivă a controlat de la 4-0, când după a făcut 18 gameuri de acolo, în vreme ce adversara a mai făcut 8 game-uri. De atunci a luat controlul partidei. Un lucru i-aș reproșa că în setul 3 când Kerber servea încet, Simona nu i-a atacat decisiv nici în astfel de serviciu. Ar fi putut să încheie socotelile mai repede dacă îi sancționa acel serviciu super moale. Important este că jocul făcut de Simona este un joc care depinde de ea. Este un joc portabil cu care ea se poate duce împotriva oricărei adversare.", a spus Cristian Tudor Popescu. 
În semifinale, Halep o va întâlni pe Garbine Muguruza. 
CTP consideră că Muguruza este cea mai tare adversară a româncei, dar și Simona este clar spre vârful ei de formă fizică și psihică și că vom vedea un meci care va ridica tribunele in picioare.

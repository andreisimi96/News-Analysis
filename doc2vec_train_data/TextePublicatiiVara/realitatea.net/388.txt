Liviu Marian Pop, zis și ministrul genunche
Fostul ministru Liviu Marian Pop glumește pe seama propriilor greșeli gramaticale, anunțând că ”genunchele” la care bmai suferise o operație ”a recidivat”.
”Dragi prieteni, genunchele (jănuntele, jăruntele) a recidivat. Mulțumesc domnului doctor Filipescu Doru pentru intervenția din această dimineață. Sănătate multă tuturor!”, a scris Liviu Marian Pop pe pagina sa de Facebook. 
Liviu Marian Pop și-a câștigat porecla „ministrul genunche”, după ce în urmă cu câțiva ani s-a operat și a anunțat că „operația la genunche a decurs bine”.
Liviu Pop a declarat ulterior că acesta este un regionalism folosit frecvent în Vișeul de Jos. „Genunchele e un cuvânt pe care îl folosim des în Maramureş. Atunci eram în spital, cu gândul acasă. E un regionalism din Vişeul de Jos”, a spus Pop.
Zilele trecute, fostul ministru PSD al Educaţiei, actual senator al României, a postat pe Facebook o glumă ce poate fi interpretată drept vulgară.
"Bună dimineața, prieteni! Eu Plec La Muncă, voi ce faceți?", a scris senatorul PSD Liviu Pop pe pagina sa de Facebook, mesaj însoţit de o fotografie cu acronimul PLM:

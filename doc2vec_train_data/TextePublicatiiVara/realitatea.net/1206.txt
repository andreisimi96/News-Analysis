Livia Stanciu: Eșecurile nu se acoperă prin încercarea de a responsabiliza o altă putere în stat
Scandal la CCR. Judecătoarea Livia Stanciu spune că nu a semnat sesizarea trimisă Comisiei de la Veneția, despre care Curtea Constituțională a anunțat într-un comunicat că a fost semnată în unanimitate. 
Scandal la CCR. Livia Stanciu a declarat pentru ziare.com că documentul „are un conținut diferit față de ce s-a discutat în ședință”. Curtea Constituțională a anunțat că a trimis unor instituții europene, inclusiv Comisiei de la Veneția, adrese prin care denunță „atacurile virulente” declanșate împotriva Curții după decizia privind revocarea șefei DNA.
Invitat la Realitatea TV, Florin Iordache, președintele Comisiei speciale pentru Legile Justiției, a declarat că judecătoarea CCR ar trebui să vină cu mai multe explicații. 

Cu toate că nu sunt un aliment îndrăgit de prea multe persoane, castraveții au numeroase beneficii pentru sănătate. 
Sunt un protector al oaselor 
O cercetare apărută în publicația Nutrition arată că un aport însemnat de vitamina K reduce riscul de a face o fractură și lucrează împreună cu vitamina D ca să mărească densitatea osoasă și să echilibreze nivelul calciului în oase.
Castraveții au capacitatea de a reduce hipertensiunea arterială.Datorită conținutului ridicat de potasiu, castraveții au un efect protector pentru inimă. Persoanele care au inclus în dietă o varietate de legume și fructe bogate în potasiu prezintă un risc mai mic de a face boli de inimă. De asemenea, potrivit Asociației Americane a Inimii, persoanele care au administrat 4069 miligrame de potasiu zilnic și-au redus cu aproape 50% riscul de boli de inimă spre deosebire de cei care au luat doar 1793 de miligrame de potasiu pe zi.
Sunt sănătoși pentru creier
Castraveții conțin fisetină, un flavonoid care are rolul de a proteja celulele nervoase, îmbunătățește memoria și scade riscul de a dezvolta Alzheimer, după cum arată un alt studiu.

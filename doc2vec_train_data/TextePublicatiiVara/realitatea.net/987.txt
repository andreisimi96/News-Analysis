Cozile de cireşe sunt recunoscute drept unele dintre cele mai eficiente diuretice naturale, calitate care le recomandă ca adjuvant în zeci de boli. Fie că vorbim despre reumatism, gută, cistită, tuse sau celulită, toate aceste problemele pot fi îndepărtate dacă beneficiem de calităţile diuretice ale ceaiurilor din cozi de cireşe, spun fitoterapeuţii. Însă ceaiul din cozi de cireșe are un efectul uimitor și pentru siluetă.
Ceaiul din cozi de cireșe – remarcabile efecte pentru detoxifiere și slăbire
Acest ceai acționează și ca energizant și remineralizant asupra organismului, regenerând țesuturile slabite și întărind sistemul imunitar, prin aportul de energie fizică și psihică oferit de componentele active. De asemenea, este unul dintre ceaiurile cu cele mai bune rezultate pentru cei care vor să slăbească.
Pentru un efect vizibil în cura de slăbire se poate consuma cca 1 litru de ceai pe zi, timp de 2 săptămâni, cu pauza de o săptămână, după care se bea iarăși timp de alte 2 săptămâni. Ceaiul se prepară din 6-7 lingurițe de codițe de cireșe, la 1 litru de apă, care se fierbe cca 4 minute. Se bea călduț, între mesele principale, pe parcursul întregii zile. Pentru a acționa mai bine e indicat să-l consumați la diferență de cel putin 2 ore după ce ați mâncat.

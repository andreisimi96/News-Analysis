Manifestanții PSD vor folosi parcările Parlamentului României
Conducerea Parlamentului a decis ca parcarea Casei Poporului să poată fi folosită în ziua mitingului PSD pentru autocarele care îi aduc pe protestatari în București.
Birourile Permanente Reunite ale Senatului şi Camerei Deputaţilor au decis să ofere acces gratuit în parcările de la Senat şi Camera Deputaţilor pentru protestatarii PSD care sunt așteptați sâmbătă la marele miting.
Motivul invocat de oficiali este existenţa unui eveniment la care participă parlamentari, iar aceştia și "invitaţii" lor trebuie să aibă unde parca. 
Mitingul PSD ”împotriva abuzurilor” este programat pentru sâmbătă, 9 iunie, de la ora 20.00, în Piaţa Victoriei.

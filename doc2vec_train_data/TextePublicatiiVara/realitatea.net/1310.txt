Dragostea vieţii lui Ovidiu Lipan Țăndărică a fost Corina Chiriac. Cei doi s-au iubit ca doi nebuni timp de patru ani, şi a fost una dintre poveştile siropoase ale anilor ‘70. S-au despărţit, însă şi acum au regrete că nu au dus ”love story-ul” mai departe. 
Dacă doamna muzicii româneşti este tot singură, iată că Ovidiu îşi îndulceşte zilele cu o doamnă blondă, lângă care pare să fie fericit şi liniştit.
Contactat telefonic, Ţăndărică s-a fâstâcit ca un adolescent când a fost întrebat despre femeia cu care-şi împarte zilele. ”Nu vreau să vorbesc prea mult despre viaţa mea. Mă bucur de viaţă şi de tot ce e frumos. De ceva timp, am o relaţie cu o femeie superbă, cu care mă plimb, citesc şi îi gătesc. După cum ştiţi, mie îmi place enorm să-mi petrec timpul în bucătărie, aşa că o surprind de fiecare dată cu ceva bun”, a povestit Ovidiu Lipan Ţăndărică pentru Click! 

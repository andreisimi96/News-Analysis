România, leagănul civilizației
În opinia unui istoric rus, leagănul civilizației se află pe teritoriul României, iar Vlad Țepeș a salvat Europa și întreaga creștinătate de la o cucerire otomană iminentă.
"Vreau România! Vlad Ţepeş Dracula, inamicul personal al Imperiului Otoman" este cartea pe care a scris-o istoricul, arhivistul și genealogistul Aleksandr Radyevici Andreev.
În opinia acestuia, Vlad Țepeș a salvat Europa și întreaga creștinătate de la o cucerire otomană iminentă, iar românii au avut același rol salvator pentru Europa precum rușii, câteva secole mai târziu.
Aleksandr Radyevici Andreev a vorbit într-un interviu pentru jurnalistul de la Pravda, Igor Bukker, despre viața și personalitatea voievodului român, dar și despre perioada în care a trăit și luptat. Autorul cărții a mai vorbit despre istoria românilor de la începuturi, ba chiar și despre începuturile civilizaţiei umane.
Astfel, conform acestuia, leagănul civilizației chiar pe teritoriul României de azi, aici a fost creată roata și tot aici a apărut primul alfabet, cu mult înainte să apară hieroglifele egiptene sau scrisul sumerian, potrivit blastingnews.com.
De asemenea, istoricul rus mai consideră că dacii au fost tot un fel de români și că primele "state româneşti" au apărut încă de acum 2.500 de ani, înainte de Burebista şi Decebal.

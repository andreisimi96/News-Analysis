1 ora 5 minute
Asfaltare cu obstacole la Craiova. Câţiva muncitori trimişi să repare o parcare au turnat asfalt chiar în jurul unui autoturism. 
Muncitorii au găsit această soluție, deoarece nu ar fi reușit să dea de proprietarul mașinii. Cei care au relizat lucrarea puteau să ceară ridicarea autoturismului, dar nu au făcut-o.
Oamenii spun că muncitorii au făcut treaba pe repede înainte și din acest motiv nu au mai așteptat ca bolidul de lux să fie mutat.
Nu este singurul caz de acest gen din Craiova. În urmă cu câteva luni, o altă echipă de muncitori a turnat covor asfaltic pe o stradă, tot în jurul unor maşini. 

Unul dintre cei mai cunoscuţi cântăreţi gălăţeni, Alexandru Jula, a murit, miercuri seara, la spitalul din Galaţi, unde fusese internat după ce suferise un accident vascular cerebral. Artistul avea 84 de ani.
Decesul lui Alexandru Jula a fost anunţat pe facebook, miercuri seara, de mai mulţi apropiaţi ai artistului.
"În această seară maestrul Alexandru Jula a încetat din viaţă. Dumnezeu să te odihnească în pace Maestre! Sincere condoleanţe!", este anunţul care a apărut pe pagina de facebook a artistului gălăţean şi care este însoţit de sute de mesaje de condoleanţe de la prieteni şi fani.
Starea de sănătate a artistului de muzică uşoară s-a agravat în ultimele 24 de ore şi, potrivit unor surse din cadrul unităţii medicale, Alexandru Jula a fost ţinut în viaţă cu ajutorul aparatelor, având tensiunea foarte mică şi probleme cu respiraţia. El a fost monitorizat în Secţia de Terapie Intensivă a Spitalului de Urgenţă Galaţi, conform mediafax.ro .
Alexandru Jula urma să împlinească 84 de ani în luna iulie.

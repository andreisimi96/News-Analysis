Proteste la Chisinau
Sute de oameni au venit miercuri în faţa Primăriei Chişinău în semn de protest faţă de decizia instanţei de judecată care a anulat rezultatul alegerilor din 3 iunie şi nu a validat mandatul primarului ales, Andrei Năstase.
Primarul ales, Andrei Năstase, a venit în faţa protestatarilor şi a declarat că decizia privind anularea alegerilor este ilegală.
„Decizia cine este primarul a luat-o electoratul, cei care au participat la alegeri. Rezultatele au fost recunoscute de toată lumea, cel mai important că au fost recunoscute de observatorii independenți Faptul că oamenii sunt aici ar trebuie să răspundă guvernarea, cei care au comandat decizia arbitrară. unei jude care şi-a bătut joc de noi, de voința populară", a mai spus Andrei Năstase.
„Decizia trebuie să fie argumentată. Datoria instanţei era să emită o decizie legală şi să valideze alegerile. Anume autorităţile electorale au făcut demers privind confirmarea legalitatea a alegerilor. Instanţa a ignorat. A luat o deicizi politică. PSRM a ajuns să fie o unealtă în mâinile lui Plahotniuc. Ei mint, se manipulează opinia publică", a declarat Andrei Năstase.
Totodată, Andrei Năstase a îndemnat oamenii să protesteze paşnic.
„Până aici! Ne-am săturat! Ieșim la protest să ne apărăm votul!". Este îndemnul forțelor proeuropene și antioligarhice, Platforma DA, PAS și PLDM, adresat locuitorilor capitalei pentru a ieși astăzi la protestul organizat în fața Primăriei, începând cu ora 17.30.
„Până aici! Ne-am săturat! Ieșim la protest să ne apărăm votul! Justiția controlată de Plahotniuc a călcat în picioare opțiunea liberă și democratică a cetățenilor. Ei au scuipat și au dat pe jos cu ceea ce ne-a mai rămas de preț - votul nostru", este mesajul organizatorilor, lansat pe pagina de Facebook care anunță protestul.
„Plahotniuc vrea să ne arate că lui nu-i pasă de oameni! Că el decide în această țară - decide cine câștigă și cine pierde. Noi însă ne vom apăra votul, pentru că e unica armă care ne-a rămas împotriva dictaturii. Noi le spunem ferm uzurpatorilor - ne vom apăra votul cu orice preț!", se mai spune în mesaj.
Ieri seara, aproape de ora 22.00, Judecătoria municipiului Chișinău, sediul Centru, a luat decizia de a nu valida rezultatele alegerilor locale noi din Chișinău.
Prezent în instanță, primarul ales Andrei Năstase a declarat că este un joc perfid al guvernării.
Apărarea lui Andrei Năstase a anunțat deja că contestă la Curtea de Apel Chișinău hotărârea Judecătoriei Chișinău de invalidare a rezultatelor alegerilor locale noi din municipiu. Instanța de apel urmează să se expună în termen de trei zile.

Mariah Carey şi-a vândut inelul primit de la fostul logodnic, miliardarul australian James Packer, pentru o sumă absolut fabuloasă! 
Mariah Carey a reuşit să îşi vândă inelul de logondnă cu nu mai puţin de 13,2 milioane de dolari. 
Mariah Carey şi James Packer s-au despărţit în octombrie 2016, la câteva luni după ce acesta a cerut-o de soţie şi i-a oferit un inel în valoare de 2,78 de milioane de dolari. Cântăreaţa a decis de curând să taie orice legătură cu fostul logodnic, motiv pentru care a trimis inelul la un bijutier din Los Angeles, cerându-i acestuia să se ocupe de vânzarea lui.
După despărţirea de Packer, starul în vârstă de 49 de ani - care are gemeni în vârstă de şapte ani cu fostul soţ, Nick Cannon - a început o relaţie cu dansatorul Bryan Tanaka, acesta fiind în prezent şi managerul artistei.
Recent, cântăreaţa Mariah Carey a dezvăluit într-un interviu pentru publicaţia People că suferă de tulburare bipolară - o afecţiune ce duce la schimbări extreme de dispoziţie, de la depresii severe la episoade maniacale -, dar a spus că urmează un tratament pentru a ţine simptomele sub control. Deşi a fost diagnosticată în 2001 - când a fost spitalizată după o cădere nervoasă severă -, Mariah Carey a spus că mult timp a trăit într-o stare de negare. Cântăreaţa a mai spus că a acceptat să facă tratament abia recent, după mai mulţi ani foarte dificili din viaţa sa.

1 ora 26 minute
Ministrul Afacerilor Externe, Teodor Meleşcanu, participă luni la reuniunea Consiliului Afaceri Externe (CAE) de la Bruxelles, unde se va discuta, printre altele, despre situaţia din Fâşia Gaza.
Ministrul Afacerilor Externe, Teodor Meleşcanu, participă luni la reuniunea Consiliului Afaceri Externe (CAE), care se desfăşoară la Bruxelles, a informat MAE.
Potrivit sursei citate, principalele teme de pe agenda de discuţii sunt: situaţia din Venezuela, Iran, R. D. Congo şi cadrul post-Cotonou. În cadrul unui dejun informal de lucru, vor fi abordate inclusiv evoluţiile recente din Fâşia Gaza, menţionează MAE.
De asemenea, în marja CAE, miniştrii de externe ai Bulgariei şi Austriei, Ecaterina Zaharieva, respectiv Karin Kneissl, vor găzdui un mic-dejun informal de lucru, unde invitatul special va fi ministrul de externe macedonean, Nikola Dimitrov.

Ambasada Statelor Unite ale Americii la Bucureşti a postat pe site-ul său o Alertă cu privire la demonstraţiile care au loc sâmbătă în Bucureşti.
Conform sursei citate, "patru demonstraţii şi proteste separate sunt aşteptate sâmbătă; locul şi intervalul orar în care vor avea loc acestea se suprapune într-o oarecare măsură şi se aşteaptă un număr mare de participanţi; se estimează că traficul pietonal şi cel al autovehiculelor în aceste zone va fi afectat în mod negativ", notează Agerpres.
Sunt menţionate în Alertă "marşul LGBT (17,30 - 20,30), "Marşul pentru normalitate" şi Marşul Noii Drepte (13,00 - 16,30), mitingul Partidului Social Democrat (20,00 - 22,00), dar şi un miting de protest împotriva PSD: nu se cunoaşte intervalul orar, însă el va corespunde probabil cu cel al mitingului PSD".
"Personalul Ambasadei SUA este sfătuit să evite mulţimile agresive sau agitate şi să rămână constant în stare de alertă, atent la evenimentele din jur. Măsuri recomandate: identificarea de rute alternative, planificarea programului în concordanţă şi păstrarea în minte a unei căi de "ieşire" în cazul deplasării prin zone aglomerate pentru a evita rănirea în caz de incidente", precizează Alerta pentru demonstraţii.

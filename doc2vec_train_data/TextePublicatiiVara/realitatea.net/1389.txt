Putin prevede o criză economică aşa cum nu s-a mai văzut până acum. De unde porneşte totul
Vladimir Putin îi vorbeşte cu "tu", fără multe formalităţi protocolare, Angelei Merkel, dar şi premierului Japonei.
Președintele Rusiei, Vladimir Putin, a povestit cu cine dintre omologii săi străini discută la "per tu", iar cu cine cu "dumneavoastră".
"Din câte știți, în limba engleză nu există astfel de formule, acolo toți sunt „you". E mult mai simplu decât în franceză, germană și alte limbi unde există "dumneavoastră" și "tu", iar cu mulți dintre colegi avem niște relații personale neformale apropiate. Iată de ce, spre exemplu, cu premierul Japoniei discut per tu, precum și cu cancelarul Germaniei, cu președintele Franței", a spus președintele în cadrul „Liniei Directe" de astăzi.
În același timp, el a menționat că se adresează unor omologi străini doar cu "dumneavoastră", cum ar fi președintele Cehiei, pentru că Milos Zeman este mai în vârstă.
"Cred că procedez corect atunci când mă adresez lui cu "dumneavoastră". Multora, aproape tuturor, le spun pe nume. În opinia mea, cred că e un lucru foarte important, pentru că, la nivelul în care activăm, respectul reciproc trebuie să fie păstrat în orice circumstanțe, e un instrument foarte bun pentru soluționarea unor probleme interstatale importante", a spus șeful statului rus, citat de Sputnik.md.

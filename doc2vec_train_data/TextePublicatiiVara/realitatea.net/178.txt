O tânără din Carolina de Nord a născut, prin cezariană, o fetiţă de toată frumuseţea! Şi totuşi, femeia nu-şi mai revenea din anestezie... Cu fiecare secundă care se scurgea, doctorii se temeau tot mai mult că o vor pierde...
Shelley Cawley, o tânără mamă în vârstă de 23 de ani, a născut, prin cezariană, o minune de fetiţă. Deşi efectul anesteziei trecuse de ceva vreme, aceasta nu se mai trezea. În ciuda eforturilor medicilor şi rugăciunilor familiei, Shelley nu părea să mai apuce să-şi strângă fetiţa la piept. Doctorii nu-i mai dădeau de trăit nici măcar o zi... Soţul său, Jeremy Cawley, i-a stat tot timpul alături, deşi era neputincios.
Fetiţa lor, Rylan, era sănătoasă şi se odihnea într-o rezervă a maternităţii. La un moment dat, o asistentă s-a gândit să pună fetiţa lângă mama ei. Spitalul era recunoscut pentru programul care încuraja proaspetele mămici să aibă un contact direct - piele pe piele - cu copiii lor. De-a lungul timpului, practica se dovedise a fi extrem de benefică, personalul medical fiind martor la multe îmbunătăţiri ale stărilor de sănătate ale copiilor.
Aşa că au luat bebeluşul, l-au dezbrăcat şi l-au aşezat cu grijă pe pieptul dezvelit al mamei. După câteva minute, Shelley a răspuns instinctelor de mamă şi s-a trezit din comă. Semnele vitale au apărut imediat pe monitor şi femeia a început să-şi revină. Încet, dar sigur...
Shelley a avut nevoie de o săptămână să se recupereze în totalitate. În tot acest timp, fetiţa şi familia i-au fost alături.

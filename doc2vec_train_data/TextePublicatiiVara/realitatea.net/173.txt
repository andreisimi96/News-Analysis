Un tânăr aflat la pescuit, în comuna dâmbovițeană Nucet, a murit, luni, de Rusalii, după ce firul lansetei a atins o rețea de electricitate.
Un tânăr în vârstă de 27 de ani, angajat al unei unități militare din județul Prahova, a murit electrocutat, în timp ce pescuia. Astfel, se pare că acesta fie a atins firele de înaltă tensiune, fie undița s-a apropiat suficient de acestea încât să se creeze un arc electric.
Potrivit gazetadambovitei.ro , tragedia a fost anunțată de ceilalți pescari aflați pe malul lacului.
La fața locului a intervenit o ambulanță cu medici, însă, din păcate, aceștia au declarat decesul bărbatului.

Decizia CCR privind revocarea Laurei Codruţa Kovesi a acaparat miercuri toată atenţia publică. Dret pentru care, am uitat de întâlnirea dintre Viorica Dăncilă şi prinţul Charles. Mai exact, de fotografiile care au fost postate pe site-ul Guvernului, de la întâlnirea celor doi.
Premierul Viorica Dăncilă s-a întâlnit, miercuri, la Palatul Victoria, cu Prinţul Charles, în cadrul întrevederii prim-ministrul precizând că protejarea drepturilor şi intereselor cetăţenilor români care trăiesc în Marea Britanie reprezintă o prioritate pentru Guvern.
"Cei doi interlocutori au discutat într-o atmosferă cordială despre dezvoltarea rurală integrată, despre importanţa menţinerii echilibrului dintre tradiţie şi modernitate, precum şi despre activitatea în România a Alteţei Sale Regale, Prinţul Charles, care, de douăzeci de ani, se implică în promovarea tradiţiilor româneşti", se arată într-un comunicat al guvernului remis MEDIAFAX.
Fotografiile care au fost postate pe site-ul Guvernului se regăsesc în galeria articolului.

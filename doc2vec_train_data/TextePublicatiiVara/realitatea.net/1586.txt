O tânără de 14 ani care lua primele lecții de șofat și-a lovit bunica cu mașina și a omorât-o. 
O fată din California, SUA a făcut o greșeală fatală la chiar prima ei oră de șofat, alături de tatăl ei. Tânăra a apăsat din greșeală pe pedala accelerației, în timp ce încerca să frâneze.
Rezultatul: mașina a lovit-o chiar pe bunica fetei, care se afla în apropiere. Femeia a murit în urma rănilor suferite.
Potrivit legilor din California, vârsta minimă pentru obținerea permisului de conducere este de 15 ani. Poliția a demarat o anchetă, dar deocamdată nu a fost formulată vreo acuzație. 

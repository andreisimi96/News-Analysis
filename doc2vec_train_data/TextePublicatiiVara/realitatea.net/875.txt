Protest al taximetriștilor
Taximetriștii ies astăzi, din nou, în stradă. De data aceasta, vor protesta în fața Ministerului Transporturilor, instituție care trebuie să-și dea avizul pentru Ordonanța de Urgență privind modificarea Legii taximetriei.
Sute de taximetrişti protestează la Ministerul Transporturilor, aceştia cerând scoaterea în afara legii a Uber, Clever Taxi şi Taxify.
Taximetriştii cer adoptarea unui proiect de modificare a Legii taximetriei prin care aplicaţiile prin care se comandă maşini, precum Clever Taxi, Taxify, dar şi Uber, vor putea fi operate doar de firmele de taximetrie.
Scopul declarat al proiectului de Ordonanţă de Urgenţă pentru modificarea Legii taximetriei 38/2003 este acela de a reglementa aplicaţiile de ride-sharing.
„În ultimii ani, piaţa serviciilor destinate populaţiei, este într-o permanentă schimbare ca urmare a dezvoltării tehnicii şi tehnologiilor moderne, fiind în creştere utilizarea programelor de software, a aplicaţiilor web sau a aplicaţiilor mobile, în scopul satisfacerii nevoilor zilnice, este necesar ca şi piaţa serviciilor de taxi să fie adaptată noilor cerinţe. Însă, prevederile actuale privind activitatea de dispecerat taxi permit prestarea în fapt, a acestei activităţi fără autorizaţiile prevăzute de lege, fiind dezvoltate aplicaţiile taxi, care funcţionează întocmai ca nişte dispecerate taxi. Datorită acestor aplicaţii taxi, concurenţa pe această piaţă este denaturată prin comercializarea acestor aplicaţii taxi, fără acordul transportatorilor autorizaţi de taxi şi/sau a dispeceratelor de taxi", se arată în nota de fundamentare a proiectului.

Președintele Klaus Iohannis a răspuns unui set mai lung de întrebări din partea jurnaliștilor, pe teme politice și economice, imediat după ce a participat la deschiderea târgului de carte "Bookfest". Iohannis a anunțat și ce va face dacă CCR decide pentru revocarea șefei DNA.
CCR urmează să se pronunțe în conflictul dintre președinte și Guvern cu privire la rolul fiecăruia în decizia revocării sau păstrării șefei DNA.
CCR este așteptată să anunțe azi decizia privind sesizarea conflictului instituţional dintre Guvern şi Preşedinţie, după ce Klaus Iohannis a refuzat să o revoce pe Laura Codruţa Kovesi, procuror şef al DNA. Curtea Constituţională a discutat cazul in 10 mai, dar a amânat pronunţarea pentru azi.
Prezent la deschiderea târgului de carte Bookfest, Klaus Iohannis a anunțat ce va face dacă CCR decide pentru revocarea șefei DNA.
"Indiferent ce va decide Curtea Constituțională, voi aștepta decizia, voi aștepta motivația, voi citi cu atenție această motivație și voi acționa în consecință", a declarat Iohannis.
Judecătorii Curţii Constituţionale a României sunt aşteptaţi să anunţe, miercuri, care este decizia privind sesizarea conflictului instituţional dintre Guvern şi Preşedinţie, după ce Klaus Iohannis a refuzat să o revoce pe Laura Codruţa Kovesi, procuror şef al DNA.
Citeşte totul despre: CCR

Sfinţii Apostoli Petru şi Pavel. Biserica Ortodoxă îi cinsteşte în mod special pe Apostolii Petru şi Pavel, rânduind o perioadă de post specială, care începe luni, 4 iunie, imediat după Duminica Tuturor Sfinţilor, până la data lor de prăznuire, 29 iunie.
Sfinţii Apostoli Petru şi Pavel. Postul Sfinţilor Apostoli sau Postul Sîmpetrului, cum este cunoscut în popor, precedă sărbătoarea comună a celor doi sfinţi, din 29 iunie. Postul Sfinţilor Apostoli este unul dintre cele patru posturi de peste an, iar durata sa este în funcţie de duminica tuturor sfinţilor. În vechime, acest post se numea Postul Cincizecimii.
Spre deosebire de celelalte posturi, care au o durată fixă, Postul Sîmpetrului are o durată variabilă, în funcţie de data variabilă a Paştilor. Postul începe lunea, după Duminica Tuturor Sfinţilor şi ţine până în ziua de 29 iunie. De regulă, cuvântul sec, din sintagma "lăsatul secului", este înţeles ca fiind sinonim cu uscat, fără grăsime, de post. Însă, la Sfinţii Părinţi, accentul nu cade numai pe mâncare. Secul pe care îl cere postul ortodox este seclum (saeculum), adică lumea împătimită.
Sfântul Luca împarte cartea Faptele Apostolilor în funcţie de personalităţile şi de contribuţia marilor Apostoli Petru şi Pavel, cei doi stâlpi ai Bisericii Creştine care au propovăduit, prin lucrarea lor misionară, învăţătura lui Hristos în lume.
Biserica Ortodoxă îi cinsteşte în mod special pe cei doi apostoli, rânduind o perioadă de post specială, care începe imediat după Duminica Tuturor Sfinţilor până la data lor de prăznuire.
Sfântul Apostol Petru a propovăduit Evanghelia în Ierusalim, în Iudeea şi în Antiohia, unde membrii Bisericii s-au numit pentru prima dată creştini. Apoi în Pont, Galatia, Capadocia, Asia Mică, Bitinia. Conform tradiţiei, Petru a ajuns la Roma, unde a format Biserica de acolo. Sfântul Apostol Petru a sfârşit muceniceşte în capitala Imperiului Roman, fiind răstignit cu capul în jos în timpul lui Nero, la 29 iunie, anul 67. Pe locul unde a fost răstignit Sfântul Petru se află astăzi Bazilica San Pietro din Vatican.
Sfântul Apostol Pavel, spre deosebire de Petru, care a făcut parte din cei care au petrecut alături de Mântuitorul, s-a adăugat cetei apostolilor în chip minunat după Înălţarea Domnului la cer şi Pogorârea Duhului Sfânt. Pe drumul Damascului este chemat la noua slujire al lui Hristos.

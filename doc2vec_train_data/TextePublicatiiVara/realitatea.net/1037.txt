Dacă îţi plac ouăle trebuie să ştii cum şi cât trebuie fierte pentru a obţine oul perfect pentru tine: moale, tare sau mediu. Se întâmplă adesea ca gălbenuşul oului fiert să nu fie galbenul la care te-ai fi aşteptat, ci să fie verzui? Acesta este rezultatul reacţiei dintre sulful existent în albuş şi fierul din gălbenuş, reacţie care apare atunci când oul este gătit prea mult.
Metodă de gătit ouă moi, medii sau tari este aceeaşi, doar timpul de gătit diferă. Înainte de a descrie metodă, iată câte sunt cele mai comune greşeli în procesul de gătire a ouălor fierte:
1. Nu aduce apa la fierbere înainte de a adaugă ouăle; introducerea unui ou în apă clocotită schimbă temperatura oului prea repede şi poate duce la crăparea acestuia, potrivit bzi.ro .
2. Nu fierbeţi ouăle. Aşa cum a fost menţionat mai sus, acest lucru poate duce la înverzirea gălbenuşului.
Metodă corectă pentru fierberea ouălor
1. Puneţi ouăle într-un vas suficient de încăpător încât acestea să stea într-un singur strat, deci să nu aveţi ouăle unul peste altul. Adăugaţi suficientă apă încât să le acoperiţi.
2. Puneţi apă la fiert şi de îndată ce apar bule pe marginea apei şi ouăle se mişcă uşor, opriţi focul, acoperiţi cratiţă şi cronometraţi.
3. Dacă vreţi ouă fierte moi, le lăsaţi în oală acoperită 3 minute; dacă vreţi ouă fierte tari, le lăsaţi 12-15 minute.
4. Scoateţi ouăle şi lăsaţi-le în apă rece, puţin dacă vreţi să le consumaţi calde, mai mult dacă le veţi servi reci.
"Timpul de gătit" de mai jos se referă la timpul în care oul se află în oală acoperită.
Ou fiert moale - 3 minute
Gălbenuşul oului este un lichid gros; albuşul este în cea mai mare parte solid, cu unele zone moi în apropiere de centru
Ou fiert-mediu - 12 minute
Albuşul este ferm, dar nu uscat, iar gălbenuşul nu este umed, dar nici complet uscat.
Ou fiert tare - 15 minute
Gălbenuşul nu este deloc umed, iar albuşul este ferm peste tot, fără a avea consistenţă de cauciuc.

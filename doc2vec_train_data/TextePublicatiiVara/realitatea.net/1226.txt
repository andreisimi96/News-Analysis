SIMONA HALEP - GARBINE MUGURUZA // Simona Halep (26 de ani, locul 1 WTA) joacă un meci extrem de important astăzi: semifinala cu Garbine Muguruza (24 de ani, locul 3 WTA). Miza este uriașă pentru Halep: dacă va fi învinsă, va pierde locul 1 în lume, în favoarea ibericei.
SIMONA HALEP - GARBINE MUGURUZA //  Simona Halep a fost pusă în dificultate de jurnaliști, înaintea semifinalei Roland Garros 2018 cu Garbine Muguruza.
La întrebarea cât de mult vorbește cu psihologul la un turneu de Mare Șlem sau dacă e aici cu ea, sportiva în vârstă de 26 de ani a răspuns scurt. "Detaliile acestea nu vreau să le dau, este de ajuns să spun că lucrez cu cineva, mă ajută să mă descopăr pe mine, să mă înţeleg, iar acesta este cel mai important lucru", a comentat Simona Halep, potrivit GSP.
Chiar dacă are o singură victorie în faţa lui Garbine Muguruza, Simona Halep abordează cu optimism întâlnirea de azi. ”Provocarea este mare, din punctul meu de vedere meciul este deschis. Va fi cu totul diferit, mă voi aștepta la puncte aspre, la multă forţă. Are un stil foarte agresiv, lovește mingea din toate poziţiile, suntem în aceeași situaţie amândouă, iar cine o să fie mai bun o să câștige", a declarat numărul 1 WTA.
SIMONA HALEP - GARBINE MUGURUZA // Liderul mondial a fost întrebat apoi cum reușește să se relaxeze și să găsească intensitatea pentru a câștiga partide la un turneu de Mare Șlem.
"Experienţa contează foarte mult. Deja am jucat ceva ani la acest nivel. Acum le privesc ca pe ceva normal, sunt obișnuită. Desigur e mereu special când ajungi să joci o semifinală de Mare Șlem. Mai ales aici, la  Paris, unde îmi place și unde mă simt bine", a replicat Simona Halep, potrivit GSP.
SIMONA HALEP - GARBINE MUGURUZA // Statistică Simona Halep la Roland Garros 2018
102 lovituri directe câștigătoare a adunat Simona Halep în cele cinci meciuri jucate la Paris, cele mai multe fiind din meciul cu Kerber, când a reușit 26
117 greșeli neforțate a comis Simona Halep în cinci meciuri, cele mai multe în partida din sferturile de finală cu Kerber, când a ajuns la 46
15 victorii pe zgură a adunat Simona Halep în acest sezon și trei înfrângeri 

Mitingul PSD are nevoie de pregătire specială. Drept pentru care organizatorii PSD sector 2 sunt prezenţi în Piaţa Victoriei, încă de la ora 8.30.
Rodica Nassar, preşedintele PSD Sector 2 Bucureşti, este cea care a postat pe pagina sa de Facebook fotografiile cu echipa de organizare: 
"Echipa de organizare de la PSD sector 2 este prezenta pe teren inca de la 8:30!Veti avea o zi lunga,dar frumoasa dragi colegi!Suntem mândri de voi!Asteptati-ne ca venim si noi!Foarte multi!", a scris Nassar.  
Astăzi are loc mitingul PSD împotriva abuzurilor la care Liviu Dragnea şi-a propus să aducă sute de mii de oameni chiar în Piaţa Victoriei, pentru a manifesta "Pentru prosperitate, nu pentru securitate". Lideri din partid au vehiculat cifre uriaşe: ar putea veni 400 000 de oameni la mitingul care denunţă abuzurile din justiţie, dar şi "statul paralel". Practic, după cum a spus Liviu Dragnea: "Va fi un miting foarte mare". Ce e drept, organizat de PSD, chiar dacă tot PSD este la guvernare. Realitatea.net şi Realitatea Tv vă vor ţine la curent, pe parcursul întregiii zile, cu toate datele legate de mitingul de amploare.

Stadioane EURO 2020. Deși au mai rămas doi ani până când Bucureștiul va organiza Campionatul European de Fotbal, la niciun stadion, dintre cele patru incluse în program, nu au demarat lucrările de demolare, în vederea ridicării altor arene, moderne. Realitatea.net vă oferă toate detaliile mai jos.
Stadioane EURO 2020. Cele patru stadioane din Bucureşti care trebuie finalizate până la Campionatul European de Fotbal, Steaua, Rapid, Dinamo și Arcul de Triumf, ar trebui să fie gata în mai puțin de doi ani. Data estimată de oficialitățile române pentru finalizarea arenelor este 30 martie 2020.
Deocamdată, însă, nici măcar procedurile de licitație pentru etapa de demolare nu s-au încheiat, ceea ce pune sub semnul întrebării probabilitatea ca cele patru arene să fie gata la timp, mai ales că, din punct de vedere juridic, există riscul contestării procedurilor de licitație a demolărilor, fapt ce ar întârzia și mai mult demararea lucrărilor.
Conform CNI (Compania Națională de Investiții), în acest moment, stadiul stadioanelor Steaua, Rapid, Dinamo și Arcul de Triumf este următorul:
A fost avizat Studiul de fezabilitate prin HG. 85/7.03.2018. În urma publicarii anuntului de participare nr. 183812/23.03.2018, în data de 10.05.2018 a avut loc deschiderea ofertelor depuse astfel că la această dată, procedura se află în etapa de evaluare.
Valoarea, conform studiului fezabilitate, este de 301,77 de milioane de lei inclusiv TVA
Capacitatea stadionului, conform HG 208/2018, va fi de 14.000 de spectatori.
A fost avizat Studiul de fezabilitate prin HG nr. 208/2018.
A fost publicat in SEAP (http://sicap-prod.e-licitatie.ro/pub) anuntul de de participare CN1000299/09.05.2018 proiectarea si executia lucrarilor pentru Stadionul Giulesti. Deschiderea ofertelor va avea loc in data de 30.05.2018.
Stadionul Arcul de Triumf
Capacitatea stadionului, conform HG 85/2018, va fi de 8.100 de spectatori.
A fost avizat Studiul de fezabilitate prin HG. 85/7.03.2018. În urma publicării anuntului de participare nr. 183811/23.03.2018, în data de 10.05.2018 a avut loc deschiderea ofertelor depuse astfel că la această dată, procedura se află în etapa de evaluare.
Valoarea, conform studiului de fezabilitate, este de 126,41 de milioane de lei inclusiv TVA.
Conform temei de proiectare transmisa de beneficiar, capacitatea noului stadion va fi de 18.000 de locuri.
Au fost clarificate aspectele de natura juridică privind amplasamentul propus de Clubul Sportiv Dinamo și a fost introdus un nou amplasament pe lista sinteza a subprogramului Complexuri sportive. A fost demarata procedura de achizitie publica pentru contractarea serviciilor de proiectare pentru studiile de prefezabilitate si fezabilitate, care a avut deschiderea ofertelor pe data de 11.05.2018. Dupa finalizarea acestora si aprobarea indicatorilor tehnico-economici, va fi demarata procedura de achizite publica pentru executia de lucrari.

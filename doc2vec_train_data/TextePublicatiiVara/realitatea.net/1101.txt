Anunţ-bombă legat de numele lui Arsenie Boca! Comisia mitropolitană care se ocupă cu dosarul de canoniozare a părintelui a accelerat procesul, pentru a contracara acţiunea unor persoane care au obţinut drepturi de marcă înregistrată asupra numelui.
Anunţul a fost făcut chiar de către mitropolitul Ardealului, ÎPS Laurențiu. ”Faptul că o persoană străină și de credință, și de neam își asumă dreptul de a fi urmaș al patrimoniului spiritual pe care îl oferă Bisericii părintele este strigător la Cer!”, a declarat acesta într-un interviu pentru tribuna.ro.
Înaltul ierarh a explicat şi cum se ma modica dispăuta legată de dreptul asupra numelui odată cu procesul de canonizare. "Biserica îl va trece în rândul sfinților şi numele se va schimba din „Părintele Arsenie Boca”, în cel de „Sfântul Arsenie”. În locul fotografiei cu chipul Părintelui, atât de multiplicată de doritorii de câștig necinstit, va fi zugrăvită și aprobată de către Sfântul Sinod icoana sa de sfânt, cu chipul transfigurat prin lucrarea harului lui Dumnezeu. Astfel, va dispărea și obiectul acestei nefirești uneltiri!" a mai afirmat mitropolitul Ardealului.
Chiar dacă n-a putut înainta o estimare precisă privind încheierea procesului de canonizare a lui Arsenie Boca, înaltul ierarh a afirmat că într-un viitor apropiat se va întruni Comisia mitropolitană de canonizare. Aceasta va alcătui un studiu ce va fi însușit de Sinodul Mitropolitan. Documentul va fi înaintat Preafericitului Patriarh Daniel, care-l va trimite Comisiei speciale a Sfântului Sinod, spre cercetare și avizare, iar apoi, în ultima etapă, propunerea de canonizare va fi supusă votului în plenul Sfântului Sinod.

Gabriela Firea a adus niște moaște în camera 104 din Primăria Generală și i-a chemat pe angajați să se închine, a dezvăluit consilierul general din partea PNL Criprian Ciucu. 
Gabriela Firea a adus moaște la primnărie, iar unii angajați ai instituției sunt nemulțumiți, susține consilierul general din partea PNL Ciprian Ciucu.
”Firea a adus moaște în PMB (nu, nu este o glumă)
Momente stânjenitoare pentru majoritatea angajaților PMB. În această dimineață, între orele 8.30 și 10.00 salariații PMB au fost invitați la camera 104 (lângă cabinetul ei) să se închine unor moaște aduse special în acest scop, conform voinței primarului Capitalei. Mai mulţi angajați ai PMB m-au contactat și s-au arătat revoltați de situația în care au fost puși. 
Poza virală care arată eșecul Gabrielei Firea după 2 ani la primărie
Gabriela Firea nu are cum să înțeleagă că, într-o societate modernă și laică, comportamentul religios este rezervat spațiului intim al conștiinței și nu paradei. Astfel de gesturi exagerate sunt de natură să-i pună pe oameni în situații stânjenitoare, să practice comportamente religioase doar de ochii șefei.
Este libertatea Gabrielei Firea să fie o persoană religioasă și să practice orice ritualuri dorește, iar eu, cu sinceritate îi spun, respect acest lucru! Dar asta nu înseamnă că poate avea libertatea de a extinde propriile ei practici și stil de viață în viețile oamenilor pe care vremelnic îi conduce!”, a scris Ciprian Ciucu pe Facebook.

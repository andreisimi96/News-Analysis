Creşterea economică din ultimii ani se vede şi în conturile celor mai bogaţi dintre români. APeste 5.000 de persoane au intrat în „clubul bo­gaţilor" în 2017, alăturându-se celor 30.756 de persoane care aveau la finele anului 2016 de­­pozite bancare cu o valoare de peste 100.000 de euro.
Peste 36.000 de persoane fizice aveau depozite de peste 100.000 de euro în echivalent lei la data de 31 decembrie 2017, cu 5.000 în plus faţă de 2016.
Aceştia deţin un sfert din depozitele bancare totale de 34 miliarde de euro ale celor 10.000.000 de români, potrivit unei analize a Fondului de Garan­tare a De­po­zitelor Bancare (FGDB).
Acestea sunt primele date despre structura de­pozitelor populaţiei la sfârşitul lunii decem­brie 2017 şi arată că românii au continuat să pună masiv bani la bancă anul trecut chiar dacă dobânzile sunt la 0,7-0,8% la lei.
10,3 milioane de români persoane fizice aveau la 31 decembrie 2017 depozite bancare de 157,3 mld. lei (34 mld. euro), cu 9,3% peste valoarea de la sfârşitul anului trecut.
Fondul de Garantare a Depozitelor Ban­care nu acoperă depozitele care depăşesc aceas­tă valoare.

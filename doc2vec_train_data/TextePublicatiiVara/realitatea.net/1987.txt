Şeful PSD Constanţa, oraşul natal al Simonie Halep, s-a delimitat de scandalul operaţiunii de intoxicare online care s-a folosit de imaginea proaspetei campioane de la Roland Garros. 
Decebal Făgădău a ţinut să precizeze, pentru G4Media că atacul de tip fake-news care s-a folosit de imaginea Simonei Halep a fost postat doar pe pagina organizaţiei judeţene, nu şi acelei municipale, pe care el o coordonează.
”Dezaprob vehement această postare. (...) Aseară, când am auzit despre ce e vorba, i-am cerut administratorului paginii de Facebook a organizaţiei judeţene să şteargă aceată postare aseară,” a declarat Făgădău, care a mai afirmat că i-ar fi cerut scuze Simonei Halep, cât şi familiei.
Postarea care a provocat un uriaş scandal atât online, cât şi în mediul politic, îi este atribuită lui George Harabagiu, coordonatorul comunicării online a PSD, despre care Liviu Dragnea a declarat că l-ar fi dat afară. 

O persoană suspectată că a tras focuri de armă, duminică, în apropierea locului unde avea loc maratonul de la San Diego, statul California, a fost arestată, au anunţat media locale, relatează AFP.
Potrivit City News Service, situaţia este sub control şi o femeie a fost arestată. Poliţia nu a dat publicităţii alte detalii şi nicio informaţie privind eventuali răniţi nu a fost făcută publică deocamdată. Conform canalului de televiziune NBC, maratonul a fost reluat la scurt timp după incident.

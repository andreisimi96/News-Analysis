Surse politice convergente susțin că obiectivul strategic al preşedintelui Klaus Iohannis, susținut de cancelariile occidentale, ar fi debarcarea Vioricăi Dăncilă până la 1 ianuarie 2019. 
Motivul ar fi ca România să nu preia şefia Uniunii Europene cu Viorica Dăncilă ca premier, pentru că ar face de râs ţara, scrie stiripesurse.ro.  Mesaje în acest sens ar fi fost transmise atât de la Bruxelles și ar fi primit deja verde din partea principalelor cancelarii occidentale.
Deja a fost avansat și un nume pentru a o înlocui pe Viorica Dăncilă. Este vorba de comisarul Corina Crețu, al cărui mandat oricum aproape va fi expirat după președinția română și o trecere a ei în poziția de premier ar conferi României o mai bună poziționare în ceea ce va urma în anul electoral european 2019.
Pe de altă parte, potrivit analizei stiripăesurse.ro, o astfel de mișcare l-ar dezarma total pe Liviu Dragnea și ar însemna sfârșitul domniei sale în fruntea PSD şi ar fi un galop de sănătate pentru al doilea mandat perezidenţial al lui Klaus Iohannis.

Un bărbat este acuzat că, în timpul judecării unei cauze penale, a ameninţat o persoană, parte în procesul respectiv.
Judecătorii din Constanţa au dispus condamnarea unui bărbat suspectat de răzbunare. Pe scurt, inculpatul i-ar fi spus persoanei vătămate că a greşit venind în instanţă, apoi şi-a trecut degetul mare al mâinii drepte prin zona gâtului, a notat ziuaconstanta.ro .
Judecătorul a solicitat imediat reprezentantului Ministerului Public să se sesizeze cu privire la săvârșirea infracțiunii, iar inculpatul a fost scos afară din sala de judecată.
Bărbatul a fost condamnat la un an de închisoare pentru săvârșirea infracțiunii de răzbunare pentru ajutorul dat justiției în stare de recidivă postexecutorie, iar după contopirea cu alte pedepse a luat şapte ani de închisoare cu executare.

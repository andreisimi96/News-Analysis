Multe persoane se feresc de plata cu cardul din motive de securitate, însă există două situații în care acesta reprezintă cea mai bună alegere.
Potrivit specialiștilor, ar trebui să renunțăm la cash în favoarea cardului când achităm facturile. Mai mult decât atât, este bine să selectăm opțiunile de plată automată, pentru a fi siguri că toate ”datoriile” sunt achitate la timp și pentru a putea gestiona, astfel, mai bine banii rămași din salariu.
Un alt moment în care este recomandat să alegem plata cu cardul este când achităm pentru produse sau servicii destinate afacerii noastre. Vom putea, astfel, ține mai ușor evidența tranzacțiilor.

Direcția de Sănătate Publică (DSP) Vaslui a demarat o anchetă, după ce un bârlădean a postat pe un site de socializare fotografii în care se vede că în sita de la robinetul prin care trece apa sunt viermi.
”DSP s-a autosesizat în acest caz. Deja o echipă se află în teren pentru verificări și a evalua situația prezentată”, a spus Mihaela Vlada, managerul DSP Vaslui.
Bărbatul a anunţat că a depus o sesizare online la Autoritatea Naţională pentru Protecţia Consumatorilor, care a fost direcționată spre soluționare Direcției de Sănătate Publică Vaslui.

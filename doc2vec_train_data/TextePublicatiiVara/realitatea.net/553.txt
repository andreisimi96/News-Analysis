2 ore 16 minute
Fostul edil al sectorului 4, Cristian Popescu Piedone, inculpat în dosarul Colectiv şi condamnat cu suspendare în alt dosar, a revenit în politică.
Piedone este cooordonatorul politic naţional al Partidului Puterii Umaniste (social-liberal).
"Cred (...) că nu mi-am spus încă ultimul cuvânt în politică, cea făcută în interesul oamenilor," a declarat fostul edil, la preluarea funcţiei.
Rolul său este, conform unui comunicat oficial, de a-şi "dedica experienţa politică şi administrativă, de peste 25 de ani, în organizarea şi dezvoltarea structurilor din teritoriu până la alegerile din cadrul Congresului PPU(social-liberal) din toamna acestui an."
Cristina Popescu Piedone a afirmat că experienţa politică şi administrativă "îl obligă" să câștige competiţiile electorale la care participă. El a ţinut să precizeze că nu este interesat de funcţii de demnitate publică aleasă, cum ar fi primar, deputat sau senator, "nici acum, nici în viitor. ”
În februarie 2018, fostul primar a fost condamnat definitiv la un an de închisoare, într-un dosar în care a fost acuzat de abuz în funcţie, pentru a avantaja firmele fiilor săi. Judecătorii au decis să amâne aplicarea pedepsei vreme de 2 ani, însă în această perioadă Cristian Popescu Piedone nu are voie să acceadă într-o funcţie de demnitate publică alesă.
Piedone, alături de patronii clubului Colectiv şi de doi ofiţeri ISU, au calitate de inculpaţi în dosarul tragediei în care au murit 64 de oameni, iar alţi aproape 170 au fost răniţi şi mulţi au rămas cu sechele pentru toată viaţa.  
Citeşte totul despre: Piedone

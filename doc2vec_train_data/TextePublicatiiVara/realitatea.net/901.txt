Surse: Dragnea a cerut PSD-iștilor să nu vorbească de suspendare
Liviu Dragnea le-a dat ordin social-democraților să nu mai vorbească despre suspendarea președintelui până când acesta din urmă nu va lua o decizie privind revocarea șefei DNA.
Avertismentul lui Liviu Dragnea a avut loc chiar în ședința PSD de ieri, potrivit unor surse din conducerea partidului, citate de Realitatea TV. Asta în contextul în care mai mulți lideri PSD au avansat ideea suspendării lui Klaus Iohannis.
Potrivit surselor citate, participante la şedinţa de ieri, Liviu Dragnea ar fi cerut pesediştilor să nu mai vorbească despre suspendarea lui Iohannis din două motive: pe de o parte, pentru că motivarea CCR nu a fost publicată; pe de altă parte, pentru că şeful statului nu s-a pronunţat deocamdată pe subiectul care priveşte revocarea Laurei Codruţa Kovesi.

Secretarul general al PSD, Marian Neacșu, crede că protestatarii din parlament ar fi trebuit luați cu dubele. 
Protestatarii care i-au contestat pe liderii PSD au stârnit nemulțumirea secretarului general al partidului. 
”În orice ţară civilizată ar trebui să vină să îi ia cu dubele”, a spus secretarul general al PSD, Marian Neacşu, la intrarea în biroul lui Dragnea.
Protestatarii au reușit să intre în parlament și au scandat de pe hol în timpul discursului Vioricăi Dăncilă. Premierul nu s-a oprit însă din citit.
La scurt timp după încheierea discursului, pesediștii au făcut cordon pentru ca Liviu Dragnea să treacă printre contestatari.
Într-un elan de servilism, bodyguarzii politici ai lui Dragnea au agresat și jurnaliștii. Și în plen a fost protest. Un grup de useriști a ocupat spațiul din fața tribunei unde vorbea premierul. 

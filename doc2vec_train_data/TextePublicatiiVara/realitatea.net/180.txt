Caroline Wozniacki, numărul 2 mondial, a acces luni în turul 2 al turneului de Mare Şlem de la Roland Garros, după o victorie în două seturi, 7-6 (2), 6-1, în faţa americancei Danielle Collins, locul 42 WTA.
Daneza, care nu a trecut niciodată de sferturi de finală pe zgura pariziană, va juca în faza următoare cu spaniola Georgina Garcia Perez (115 WTA), venită din calificări, ce a învins-o luni pe slovena Dalila Jakupovic, 6-3, 6-4, conform Agerpres.
Wozniacki este una dintre jucătoarele care o pot detrona pe Simona Halep, actualul lider mondial al tenisului feminin.

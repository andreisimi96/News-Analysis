Banii din Pilonul II sunt proprietatea ta - Asociația pentru Pensiile Administrate Privat din România (APAPR) a lansat o campanie de informare a publicului, în special a celor peste șapte milioane de cetățeni care contribuie la Pilonul II de pensii pentru a explica care sunt avantajele unui fond de pensii, real, care funcționează pe principiul unui fond de investiții cu randament sigur.
„Am realizat că prezența noastră în spațiul public a fost mult prea timidă în ultimii 10 ani, motiv pentru care și educația financiară a marii majorității a populației în ceea ce privește sistemul de pensii private este absolut insuficientă”, a declarat pentru Realitateafinanciară.net, președintele APAPR, Radu Crăciun.
Campania de informare se axează pe explicarea modului în care sunt administrați banii participanților la Pilonul II pornind de la transparență și de la faptul că sumele acumulate aparțin în totalitate titularului de cont (spre deosebire de pensiile de stat unde plata se face direct din contribuțiile celor care se află în activitate).
Pentru economia națională fondurile de pensii reprezintă un factor important pentru că invesțiile fondurilor asigură nevoia de finanțare pentru firme. În celași timp randamentul pensiilor private este legat de parcursul econmiei pe care fondurile îl susțin.
După ce fondurile de pensii administrate privat au fost create prin lege ca o soluție complemetară la sistemul de pensii publice, acum tot statul prin intermediul Guvernului vine și reclamă o concurență din partea Pilonului II pentru Pilonul I. Asta din cauză ca bugetul pensiilor de stat este mereu în deficit. Pentru a umple golul din Pilonul I, fără a a fi depășit deficitul bugetar, pe termen scurt, acapararea contribuțiilor care în prezent se duc spre Pilonul II reprezintă o gură de oxigen pentru Guvern.
Prin campania ”Banii din Pilonul II sunt proprietatea ta” se se pune accentul pe conștientizarea faptul că prin evoluția demografică anticipată pe termen mediu și lung contribuțiile la sistemul public se vor debalansa deficitele accentuandu-seexact când cei care acum muncesc vor ieși la pensie. Exact acesta fiind rolul pensiilor private să poată oferi protecție suplimentară celor care vor beneficia de banii acumulați într-un fond de pensii administrat privat.
„Din acest motiv am ajuns la concluzia că trebuie să îi ajutăm să înțeleagă mai bine miza discuțiilor care se poartă de câteva luni în spațiul public în legatură cu Pilonul II”, explică Radu Crăciun.
Pentru a înțelege mai bine fenomenul și o mai bună cunoaștere a modului în care funcționează economia, pentru că până la urmă despre asta este vorba, APAPR a gândit să lanseze o campanie de educație financiară a cetățenilor.
„Este o companie care se va desfașura pe mai multa canale de comunicare astfel încât să atingem segmente cat mai variate ale populației și în primul rând ale celor peste 7 milioane de participanți la Pilonul II”, a concluzionat Radu Crăciun.

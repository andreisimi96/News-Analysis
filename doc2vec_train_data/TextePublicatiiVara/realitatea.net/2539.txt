Şerveţelele umede ar putea fi interzise în Marea Britanie în următorii ani, potrivit BBC.
Guvernul spune că planul de a elimina deşeurile din plastic “include şi produsele de unică folosinţă, precum şerveţelele umede”.  Şerveţelele conţin plastic care nu este biodegradabil.
Prin urmare, producătorii de şerveţele umede vor fi nevoiţi să dezvolte şerveţele care nu conţin plastic, pentru a nu fi nevoiţi să părăsească piaţa britanică.
Şerveţelele umede se află în spatele a 93% din blocajele din canalele de canalizare din Marea Britanie, un element cheie al obstacolelor gigantice provenite din acumulările de grăsimi şi produse de igienă personală (fatberg), potrivit Water UK, organizmul comercial care reprezintă principalele companii de apă şi canalizare din Marea Britanie.

1 ora 19 minute
Vremea se schimbă radical începând de joi, vin ploile şi furtunile, iar temparaturile scad dramatic. 
JOI vremea va fi în general instabilă. Se vor semnala averse, descărcări electrice şi intensificări de scurtă durată ale vântului îndeosebi după orele amiezii în zonele montane şi submontane, în vest, nord-vest şi în centru şi pe arii restrânse în rest. Ploile vor avea şi caracter torenţial şi se vor înregistra pe spaţii mici cantităţi de apă ce vor depăşi 15...20 l/mp în special la munte şi în nord-vest şi vor fi posibile căderi de grindină. Temperaturile maxime în scădere uşoară în majoritatea regiunilor vor fi cuprinse între 24 şi 34 de grade.
În capitală, dimineaţa vor fi 19 - 20 de grade. Spre seară se vor semnala averse, descărcări electrice şi intensificări de scurtă durată ale vântului. Maxima se va situa în jurul valorii de 31 de grade.
La munte vremea se va încălzi. Cerul va fi variabil dar mai ales după-amiaza şi seara vor fi înnorări temporar accentuate si local averse, descărcări electrice şi intensificări de scurtă durată ale vântului. Izolat se mai pot cumula cantităţi de apă de peste 15...20 l/mp şi vor fi condiţii de grindină. La amiază vor fi: 20 grad la Paltinis, 23 la Predeal, 17 la Semenic, 21 la Sinaia, 22 la Arieseni si 16 grade pe Vf. Toaca din masivul Ceahlau.
La mare, vremea va fi predominant frumoasă şi caldă. Cerul va fi mai mult senin, iar vântul va sufla slab şi moderat, cu intensificări trecătoare. Temperaturile maxime se vor încadra între 27 şi 30 de grade, iar temperatura apei mării va fi cuprinsă între 21 şi 24 de grade. 
VINERI instabilitatea atmosferică va fi ridicată în majoritatea regiunilor. Vor fi averse torențiale, descărcări electrice și intensificări de scurtă durată ale vântului ce vor lua aspect de vijelie, în regiunile vestice, nordice și centrale, la deal și la munte și local în restul teritoriului. Cantitățile de apă vor depăși 25...30 l/mp local la munte și în regiunile intracarpatice și pe arii restrânse în rest, iar pe spații mici va cădea grindină. Temperaturile maxime, mai coborâte joi în vest, centru și nord unde vor caracteriza o vreme răcoroasă, se vor încadra între 19-20 de grade în Maramureş și 33 de grade la Focsani si Braila.
În Bucureşti, gradul de instabilitate atmosferică va fi ridicat îndeosebi spre seară când vor fi averse, descărcări electrice și intensificări de scurtă durată ale vântului, ce vor putea lua aspect de vijelie. Ploile vor avea șI caracter torențial și vor fi condiții de grindină. Dimineata, 17-19 grade si la amiaza, 30-31 de grade.**
SÂMBĂTĂ valorile termice vor fi în scădere semnificativă față de vineri îndeosebi în regiunile extracarpatice vor caracteriza la scara întregii țări o vreme răcoroasă, iar în partea de nord chiar rece pentru această dată din an. Temperaturile maxime vor fi cuprinse între 16 grade la Oradea, Baia Mare, Suceava și 23 de grade frecvent in jumatatea de sud, izolat si 24 de grade. În jumătatea de nord a țării și pe arii restrânse în rest se vor semnala ploi de scurtă durată, posibil însoțite de descărcări electrice. Vântul va avea intensificări la munte, în regiunile sud-estice și sud-vestice urmând să slăbească spre seară.
În Bucureşti, vremea se va răci accentuat. Vor fi 15-17 grade dimineata şi 21-22 de grade la amiază. Trecător vor fi posibile ploi slabe. Vântul va sufla moderat peste zi, apoi spre seară va slăbi în intensitate. 

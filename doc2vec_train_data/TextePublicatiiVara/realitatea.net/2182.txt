Uciderea cu sânge rece şi violarea tinerei comediante Eurydice Dixon a revoltat Australia, determinând o furie publică, scrie BBC.
Corpul neînsufleţit a lui Eurydice Dixon, în vârstă de doar 22 de ani, a fost găsit miercuri pe un teren de fotbal din Melbourne, la doar câteva ore după ce tânăra a susţinut un show într-un bar din oraş.
Principalul suspect de violarea şi uciderea artistei este un bărbat în vârstă de 19 ani.
După ce a fost făcut public acest caz, oamenii s-au revoltat pe reţelele de socializare, readucându-se în dezbaterea publică problema violenţei împotriva femeilor.
Pentru mulţi, această crimă şocantă a adus aminte de uciderea în anul 2012 a unei femei din Irlanda, Jill Meagher, tot într-o suburbie a oraşului Melbourne, în urma crimei peste 30.000 de oameni participând la un marş al păcii.
Deşi nu era prea cunoscută, Eurydice Dixon a fost descrisă drept o tânără comediantă află la început de drum.
"Era fost implicată în problemele sociale şi, în special, cele ale femeilor", a afirmat fratele ei, Nicky Barry, pentru Australian Broadcasting.
Poliţia a anunţat că comedianta a fost atacată în suburbia Carlton North, după ce a plecat din barul din centrul oraşului Melbourne, unde a susţinut un show.
Principalul suspect s-a predat poliţiei şi a fost, deja, pus sub acuzare. Autorităţile mai spun că cei doi nu se cunoşteau.
Presa locală scrie că tânăra se afla la câţiva metri de domiciliul ei.

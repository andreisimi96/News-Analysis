Apel al fostului şef ANAF Gelu Diaconu către consilierii PSD din Primăria generală, după ce viceprimarul Aurelian Băduescu şi-a jignit colegii din opoziţie cu apelative precum "javre", "fraieri" sau "bulangii."
"Stimaţi consilieri ai Capitalei, vă conjur: duceţi-vă gorila la Zoo!!! N-o mai lăsaţi printre oameni!," a scris Gelu Diaconu într-o postare pe reţelele de socializare. 
"Dacă un gherţoi ca acest Aurelian Badulescu, un frustrat excitat de funcţie şi plin de ură psd-istă pentru oricine nu e de acord cu hoţiile lor abjecte este viceprimarul general al Capitalei, atunci, amărâţii de votanţi PSD din Bucureşti, care leşină de căldura prin tramvaie, poate că încep să înţeleagă că îşi merită soarta."
Gelu Diaconu, apropiat al lui Victor Ponta, îşi mută apoi atacul şi către primarul general. "Ipochimenul acesta este perechea unei “dizeuze de platitudini” (...) cu care formează cel mai penibil şi periculos cuplu de manageri ai unei capitale europene."
Joi, la finalul şedinţei Consiliu General al Capitalei, viceceprimarul Aurelian Bădulescu i-a jignit pe consilierii USR cu apelative precum "javre", "fraieri", "bulangii" şi "animale", pentru că au votat împotriva unui proiect de hotărâre. 

Mii de oameni au participat la Bucharest Pride
FOTO: Inquam Photos / Octav Ganea
Mii de oameni au participat sâmbătă la Bucharest Pride. Lesbiene, homosexuali sau travestiţi, dar şi cei care susţin relaţiile între persoane de acelaşi sex au luat parte la marşul Diversităţii, pe Calea Victoriei din Capitală. Alături de ei a fost şi ambasadorul Marii Britanie, Paul Brummell. În acelaşi timp, la câteva sute de metri, în Piaţa Victoriei, manifestanţii PSD s-au strâns pentru a participa la cel mai mare miting de partid.
Mii de persoane au defilat pe Calea Victoriei, spre Piaţa Universităţii, în Marşul Diversităţii pentru a atrage atenţa asupra drepturile pe care şi persoanele LGBT ar trebui sa le aibă. Alături de susţinătorii LGBT, a defilat şi ambasadorul Marii Britanie, scrie Mediafax.
"Sunt aici pentru Bucharest Pride. Ambasada Marii Britanie din Românie felicită, sprijină Bucharest Pride. Este o oportunitate de a sărbătorii comunitatea LGBT aici în România. Într-o lună va avea loc şi London Pride (...) unde sunt aşteptaţi 26.000 de oameni. Sunt fericit că aveam şi un Bucharest Pride şi este un mesaj foarte important pentru că diversităţile ne îmbogăţesc", a declarat ambasadorul Paul Brummell.
În jurul orei 20.30, participanţii la marş au ajuns în Piaţa Universităţii.
Bucharest PRIDE a ajuns anul acesta la cea de a 14-a ediţie.
"Dacă doi oameni se iubesc, nu ştiu de ce nu ar avea dreptul să se iubească chiar dacă sunt de acelaşi sex. Mi se pare perfect normal ca adopţiile şi căsătoriile să se poată face şi între persoanele de acelaşi sex", a spus unul dintre participanţi.
"Cred că minorităţile sexuale au nevoie de mai multă vizibilitate la noi în ţară. Cred că este o ură nefondată împotriva căreia noi trebuie să luptăm. Politicienii au o atitudine complet neresponsabilă", a declarat Delia, 24 de ani

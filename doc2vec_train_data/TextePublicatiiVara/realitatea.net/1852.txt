3 ore 21 minute
Primarul Iaşiului, Mihai Chirica, îi transmite Gabrielei Firea că e firesc ce i s-a întâmplat luni, pe Arena Naţională, pentru că ”cine seamănă vânt, culege furtună”. 
Chirica a comentat că ar fi fost suficient ca primarul Gabriela Firea să o salute pe Simona Halep, fără să încerce să confişte evenimentul, potrivit ziaruldeiasi.ro 
”Cine seamănă vânt, culege furtună. Asta a făcut PSD sâmbătă cu mitingul lor. Era firesc să se întâmple ceea ce s-a întâmplat pe Arena Naţională. (...) Cei prezenţi la Arena Naţională au simţit că se doreşte confiscarea muncii personale şi a familiei unei sportive Factorul politic, obedient, a vrut să-i umbrească această realizare”, a precizat Chirica.
Primarul Iaşului a mai spus că ultimele atacuri lansate în poublic de Liviu Dragnea denotă frică.
”Un om care se află în corzi şi care încasează lovituri succesive de la justiţia românească pentru fapte care le-a săvârşit, desigur, începe să lovească şi el cu toată forţa tot ceea ce îi iese în cale. (...) Cum să ataci NATO, când NATO este aliat de bază? Cu ce ne apărăm, cu praştia?”, a mai afirmat edilul Iaşului.
Mihai Chirică a intrat în conflict cu Liviu Dragnea şi cu noua conducere a PSD încă de anul trecut, iar în amrtie a fost exclus din partid. 
Una dintre remarcile care au făcut delociul presei a fost că "deţinerea unui buletin de Teleorman a devenit valoarea supremă, înlocuind promovarea educaţiei, experienţei profesionale, muncii dedicate şi bunei-credinţe. "

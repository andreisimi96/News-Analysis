Există câteva reguli de politețe în privința convorbirilor telefonice în public pe care puțini le respectă.
Nu vorbi la telefon la casieria magazinului - se numără printre acele reguli mai puțin cunoscute. Doar pentru că nu îl cunoști pe cel din spatele casei de marcat nu înseamnă că poți discuta la telefon în timp ce el încearcă să te ajute. Acesta este, de altfel, obiceiul catalogat drept cel mai deranjant și de către angajații unui celebru lanț se cafenele. Eticheta spune că ar trebui să renunți la conversație cât timp plătești produsele.
Nu ar trebui să vorbești niciodată la telefon în mijloacele de transport în comun - motivul este simplu: călătorii nu-și doresc să audă minute în șir frânturi dintr-o conversație care nu-i interesează.
Nu păstra telefonul pe masă la restaurant. Asta te va determina, totodată, să nu fii distras de la conversația față-în-față pe care o porți de ”notificările” de pe rețelele de socializare. Dacă sună și trebuie să răspunzi, cere scuzr politicos și ieși pentru câteva minute afară din local pentru a prelua apelul.
Citeşte totul despre: telefon

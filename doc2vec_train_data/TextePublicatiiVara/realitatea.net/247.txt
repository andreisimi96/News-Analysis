Spectatorii au rămas mască la meciul Petrolului cu Popești Leordeni. Un suporter a surprins, în timp ce filma show-ul Peluzei I Ilie Oană, un chip de om care s-a format din fumul galben al unei fumigene, a scris  realitateadeprahova.net.
Se pot observa nasul, ochii, obrajii și chiar gura deschisă care parcă încearcă să spună ceva.
Capturile din filmuleț au devenit imediat virale pe paginile de socializare, iar fanii formației ploieștene nu au ezitat să susțină că este vorba despre legendarul antrenor Ilie Oană.
Imaginile au fost surprinse la meciul Petrolului Ploiești - Popeşti Leordeni, scor 0-2, pe stadionul Ilie Oană.

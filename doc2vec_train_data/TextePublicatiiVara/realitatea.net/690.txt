Institutul Naţional pentru Hidrologie şi Gospodărire a Apelor (INHGA) a instituit, sâmbătă, cod galben de inundaţii pe râuri din opt judeţe. 
Judeţele vizate de codul galben sunt: Maramureş, Satu Mare, Sălaj şi Cluj până duminică dimineaţa la ora 09:00. O altă atenţionare vizează râurile din judeţele Bacău, Neamţ, Harghita, Covasna.
O primă atenţionare cod galben de inundaţii vizează râurile mici din bazinul hidrografic Trotuş, din judeţele judeţele Bacău, Neamţ, Harghita, Covasna şi expiră sâmbătă seara, la ora 23:00.
Hidrologii avertizează că inundaţii se pot produce cu probabilitate mai mare pe unele râuri mici din bazinele hidrografice Ciobănuş, Asău, Tazlăul Sărat.
O a doua atenţionare cod galben de inundaţii vizează râurile mici din bazinele hidrografice Iza, Tur, Lӑpuş, Someş – afluenţii mici aferenţi sectorului aval S.H. Dej, Crasna – afluenţi bazin mijlociu şi inferior din judeţele Maramureş, Satu Mare, Sӑlaj şi Cluj şi expiră duminică dimineaţa, la ora 09.00.

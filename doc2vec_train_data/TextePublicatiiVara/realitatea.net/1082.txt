Ponta, acuzații grave la Dragnea
Fostul premier Victor Ponta lansează acuzații extrem de grave la adresa liderului PSD, Liviu Dragnea. Potrivit fostului prim-ministru social-democrat, azi se va comite în Parlamentul României "cel mai mare furt din istoria statului român, în valoare de 10 miliarde de euro".
Victor Ponta avertizează că în spatele Fondului Suveran de Investiții, votat astăzi în Camera Deputaților, se află "un grup infractional transnational", iar parlamentarii români riscă să fie părtași la "un furt uriaș".
Înființarea Fondului Suveran ar fi o idee impusă lui Liviu Dragnea de către un grup de afaceri din Israel-Rusia, acuză Ponta, iar "tot ceea ce mai detine Statul Roman in companiile publice va trece în mod netransparent în mâini private din afara țării".
Acuzațiile incendiare ale lui Ponta nu se opresc aici: Companiile de stat care mai sunt profitabile, spune fostul premier vor trece în administrarea și apoi în proprietatea unor străini care au interese divergente de ale Romaniei "în schimbul unor bani negri dați în Israel lui Dragnea și oamenilor lui și al unei protecții politice pentru acestia!".
Acțiunile statului român la Hidroelectrica, Nuclearelectrica, Aeroportul Otopeni, Portul Constanta, Salrom, Transgaz, Romgaz, Transelectrica , Electrica, etc - in valoare de peste 10 MILIARDE de euro sunt scoase de la Guvernul Romaniei și trecute într-un fond "administrat total netransparent si necontrolat timp de 6 ani de catre oamenii pusi de Dragnea".
Prima propunere de președinte al Fondului a fost chiar Darius Valcov, consilierul cu probleme penale al premierului Dăncilă și eminența cenușie din spatele programului de guvernare al PSD și al "revoluției fiscale".
Fondul Suveran de Investiții a ajuns la votul final în Parlament. Deputații au introdus în Fond și Poșta Română, Complexul Oltenia și CFR SA. S-a dat un raport favorabil în comisia economică din Camera Deputaților, unde a fost prezent și ministrul Finanțelor Publice, Eugen Teodorovoci.
Ce scrie Ponta pe Facebook:
"Azi, 6 Iunie 2018 , Camera Deputatilor va vota un proiect de lege prin care se va comite CEL MAI MARE FURT DIN AVEREA STATULUI ROMAN din istoria - peste 10 MILIARDE DE EURO.
Scriu acest mesaj ( si il voi repeta in plenul Parlamentului) ca un avertisment pentru toti deputatii care azi se vor lasa folositi de catre un grup infractional transnational si vor comite cu mana lor acest furt urias - sa nu poata niciodata sa spuna ca "nu au stiut ce fac"! Iar cand va veni momentul sa plateasca in fata legii si a alegatorilor sa nu aiba nicio scuza in afara lasitatii lor! Datoria unui parlamentar este sa apere cetatenii care l-au votat si Statul Roman pe care il reprezinta chiar si atunci cand interesele sefului de Partid sunt contrare!
Prin infiintarea Fondului Suveran ( o idee impusa lui Liviu Dragnea de catre un grup de afaceri din Israel- Rusia) tot ceea ce mai detine Statul Roman in companiile publice va trece in mod netransparent in maini private din afara tarii ! Tot ceea ce au construit parintii nostri in anii 60-70-80 ( si noi am modernizat si am facut profitabil in perioada 2012-2015) va trece in administrarea si apoi proprietatea unor straini care au interese divergente de ale Romaniei - in schimbul unor bani negri dati in Israel lui Dragnea si oamenilor lui si al unei protectii politice pentru acestia!
Actiunile Statului Roman la Hidroelectrica, Nuclearelectrica , Aeroportul Otopeni, Portul Constanta, Salrom , Transgaz, Romgaz, Transelectrica , Electrica, etc - in valoare de peste 10 MILIARDE de Euro sunt scoase de la Guvernul Romaniei si trecute intr-un Fond administrat total netransparent si necontrolat timp de 6 ani de catre oamenii pusi de Dragnea ( prima propunere de Presedinte al Fondului a fost Darius Valcov)/ acest Fond NU mai trebuie sa respecte legile in vigoare privind administrarea societatilor cu capital de stat, nu mai este supus controlului Guvernului sau Curtii de Conturi, poate vinde actiuni si active fara sa respecte Legea Privatizarii si nu va face listari la bursa care presupun transparenta/ practic toate companiile Statului Roman vor fi administrate privat de catre niste oameni ai lui Dragnea - pana cand vor fi vandute bucata cu bucata catre "baietii destepti" din Israel si Rusia cu care a vorbit Dragnea !
Este datoria mea de inalt functionar al Statului , fost Prim Ministru, deputat de a va atrage atentia asupra acestui fapt de o gravitate fara precedent!
Sunt constient ca nu pot sa opresc azi acest furt colosal dar am obligatia sa transmit public aceasta informatie / deputatii din #ProRomania vom vota impotriva proiectului bagat "pe sest" in perioada in care atentia publica este concentrata pe alte subiecte - Opozitia formala PNL si USR este incapabila sa inteleaga semnificatia acestei decizii ( pierd timpul cu apararea lui Kovesi) , UDMR nu au niciun interes iar deputatii PSD - ALDE nu au curajul macar sa citeasca ceea ce voteaza .
Sunt de asemenea constient ca , dupa niste ani, cand ne vom trezi ca am ramas cu mana goala si companiile Statului vor fi deja in maini private , o sa avem scandal politic, dosare penale si cativa tapi ispasitori plimbati prin tribunale ca sa calmam poporul /
Privatizarile din anii 90 au transformat ireversibil industria romaneasca in locuri pentru Shopping Mall-uri si proiecte imobiliare asa si "FONDUL lui Dragnea si al prietenilor lui din Israel si Rusia" va distruge infrastructura energetica a Romaniei- peste 10 ani vom importa toata energia ( evident mai scumpa decat azi) de la firme din Rusia prin intermediari din Israel- Dragnea va cheltui milioanele primite prin Brazilia iar noi vom constata mioritic ca tara a fost ( iar) jefuita!
Acest mesaj este un avertisment! Si sunt convins ca il vor auzi toti!"

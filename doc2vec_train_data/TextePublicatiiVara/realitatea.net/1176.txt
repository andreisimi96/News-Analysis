Dieta. Fiecare femeie a ţinut, cel puţin o dată în vaţă, dieta. Pierderea în greutatea şi menţinerea unei siluete suple presupune sacrificii, precum renunţarea la unele alimente sau reducerea porţiilor de mâncare. 
Dieta. Dacă te-ai săturat să auzi de regimuri şi dietecare nu au niciun efect vizibil, poţi încerca să îţi schimbi... alimentaţia. Iată câteva idei de schimbarea dietei: 
Şerbet în loc de îngheţată.
Dacă ţi-e poftă de un desert delicios şi răcoros, dar ştii că îngheţata este o adevărată bombă calorică, poţi să apelezi cu încredere la şerbet. Este adevărat că există diferențe între el și înghețată, dar gustul este la fel de bun. Conţine mai puţine grăsimi şi calorii, aşa că îl poţi consuma ori de câte ori simţi nevoia. Spre deosebire de îngheţată, care îți aduce 227 de kcal, şerbetul are doar 137 de kcal.
Turtă dulce în loc de ciocolată.
Renunţarea la ciocolată se dovedește unul dintre cele mai grele lucruri, pentru că acest desert înseamnă fericire. Din păcate, ciocolata cu lapte se numără printre cele mai dăunătoare alimente pentru greutatea corpului. De aceea, dacă ai poftă de ceva dulce, mai bine mănâncă turtă dulce, care este chiar foarte sănătoasă. Faţă de ciocolată, care are un conţinut de 535 de kcal, turta dulce are doar 230 de kcal.
Tonul consumat în suc propriu, nu în ulei.
Dacă faci parte din categoria de persoane care  consumă ton, trebuie să ştii că faci foarte bine, pentru că specimenul de pește este foarte sănătos, iar conţinutul său de proteine e egal cu cel al caviarului. Pentru ca proteinele să poată fi asimilate mai bine în corp, se recomandă conservele de ton în suc propriu.
Popcorn în loc de amestec de seminţe.
Oricât de nebuneşte ar suna, este adevărat! Popcornul are mult mai puţine grăsimi şi ulei decât acele amestecuri pe care obişnuieşti să le consumi şi care conţin caju, nuci sau alune. Nu o să îţi vină să crezi când o să afli că acestea au 607 kcal, în timp ce popcornul are aproape de două ori mai puţin, 375 de kcal!
Fructe în loc de prăjituri.  
De câte ori vrei să iei o gustare te gândeşti la ceva dulce! Fructele asigură organismului necesarul de vitamine şi substanţe nutritive, deci consumul lor este recomandat.

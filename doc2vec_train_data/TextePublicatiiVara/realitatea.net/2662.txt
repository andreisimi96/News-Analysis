1 ora 33 minute
Ministrul german de interne, Horst Seehofer, în conflict cu Angela Merkel legat de politica în domeniul migraţiei, a anunţat luni seară că a ajuns la un acord pe această temă cu cancelarul federal, susceptibil să salveze echipa guvernamentală, transmite AFP.
"După negocieri intense" între formaţiunea de centru-dreapta a cancelarului (CDU) şi partidul conservator bavarez (CSU), "am căzut de acord" în privinţa unor măsuri pentru a reduce imigraţia ilegală, a afirmat ministrul Horst Seehofer la finalul ultimei încercări de a găsi un compromis.
Al treilea partener al coaliţiei guvernamentale, Partidul Social-Democrat (SPD), urmează să anunţe dacă acceptă termenii acordului, mai scrie AFP. 

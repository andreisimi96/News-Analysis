Cătălin Grigore, antrenor cu portarii la Petrolul, revine la Dinamo! “Grig” avea o înțelegere cu cei din conducerea Petrolului pentru a pleca în cazul unei oferte din Liga I, a scris realitateasportiva.net .
“În primul rând, doresc să le mulțumesc celor din conducerea Petrolului pentru că m-au înțeles. Nu a fost nicio problemă la Petrolul legată de bani, nu am avut nicio nemulțumire.
A fost dorința mea să merg la Dinamo. Am mai avut oferte din prima ligă, nu m-am grăbit să le dau curs, chiar dacă mi-am dorit să revin mai repede pe prima scenă. Acum vorbim însă despre Dinamo”, a declarat pentru realitateasportivă.net Cătălin Grigore.
Tehnicianul a mai avut oferte de la Sepsi și de la FC Voluntari.

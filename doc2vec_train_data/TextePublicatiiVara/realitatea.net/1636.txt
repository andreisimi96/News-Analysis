Alcoolul este un diuretic puternic, ceea duce la deshidratare și interferează cu capacitatea corpului de a-și regla temperatura. 
Alcoolul, de asemenea, dilată vasele de sânge, ceea ce face și căldura. De aceea, această combinație crește riscurile pentru sănătate putând duce inclusiv la deces.
“Alcoolul este un stres în plus pentru organism, fiindcă își diminuează capacitățile în condițiile în care este deja epuizat de căldura extremă. În plus, alcoolul crește diureza, ceea ce înseamnă că accelerează deshidratarea. Recomand să nu consumați nici băuturi foarte reci pe caniculă, pentru că de asemenea se accentuează deshidratarea. Și cantitățile mari de cofeină sau băuturi dulci sunt contraindicate în zilele în care organismul este stresat”, sunt recomandările medicului Alis Grasu, citat de doctorulzilei.ro.
În schimb, sunt recomandate apa minerală, cea plată, sucurile naturale fără îndulcitori, ceaiurile neîndulcite sau puțin îndulcite.
“La fel de hidratante ca apa sunt iaurtul și laptele bătut. Ca fructe, sunt foarte bune pepenele, roșu și galben, vișinele, piersicile etc.”, adaugă medicul Alis Grasu.
Chiar și atleții pot suferi din cauza temperaturilor extreme, mai spun medicii. Sunt trei etape în care problemele se manifestă: mai întâi apar crampe cauzate de pierderea sodiului din cauza transpirației. A doua etapă este epuizarea cauzată de deshidratare. Infarctul de la caniculă, a treia și cea mai periculoasă etapă, poate duce la șoc, cedarea organelor și deces. Rețineți faptul că și cantități moderate de alcool – o doză pentru femei, două pentru bărbați – vă expun la riscuri pe vreme foarte caldă. Cel mai sigur este să vă abțineți de la alcool.
Nu în ultimul rând, nu așteptați până când vă este sete pentru a vă hidrata. Beți doi-trei litri de lichide pe zi, preferabil la fiecare 15 minute.
Persoanele care consumă alcool când afară termometrele indică temperaturi extrem de ridicate și aleg să se răcorească cu o baie rece riscă să-și piardă viața. Statisticile arată că alcoolul este responsabil de 50% dintre decesele prin înec la adolescenți și adulți.
Alcoolul alterează văzul, vorbirea, viteza de reacție și echilibrul. Aceste persoane nu pot să reacționeze la stimulii externi, respectiv nu pot aprecia temperatura apei pentru a ști dacă este mult prea rece pentru ca organismul să o poată suporta. Temperatura ridicată a corpului dată de consumul de alcool poate determina blocarea musculaturii în contact cu apa rece și astfel ăți va fi imposibil să înoți. Este cunoscut și faptul că persoanele aflate sub influența băuturilor alcoolice au un grad ridicat de teribilism, astfel vor ignora distanța la care înoată.

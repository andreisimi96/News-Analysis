1 ora 23 minute
Rareș Bogdan consideră că mitingul organizat de PSD sâmbătă seară în București s-a soldat cu un eșec de proporții. 
”Mitingul PSDragnea a fost un eșec de proporții. Au ratat momentul luminițelor. Lor trebuia să le dea lămpașe. Nu au cântat imnul. PSD a reușit să mai demoleze un mit. După ce au livrat țării guverne incompetente au dat chix și la organizare”, a spus realizatorul Realitatea TV în deschiderea emisiunii Jocuri de Putere de duminică. 
Rareș Bogdan răspunde atacului lui Dragnea și îi lansează o provocare surpriză șefului PSD
Jurnalistul a reamintit că după mitingurile organizate împotriva celebrei Ordonanțe 13, ”PSD și televiziunile propagandei roșii s-au străduit să arate că în Piața Victoriei nu încap mai mult de 50-60.000 de oameni, iar acum, tot ei spun că la mitingul PSD au fost sute de mii de oameni”.
Rareș Bogdan i-a îndemnat însă pe telespectatori să nu îi judece pe oamenii aduși în Piață de organizatori. 
”Acești oameni triști aduși la miting nici nu își pot imagina luxul în care trăiesc liderii politici”, a spus jurnalistul.

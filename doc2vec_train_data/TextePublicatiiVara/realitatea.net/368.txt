Sfântul Cuvios Isaachie Mărturisitorul, pomenit în calendarul creştin ortodox la 30 mai, a trăit în timpul împăratului Valens (364-378), într-o perioada de răspândire a ereziei ariene, care susţinea că Fiul nu are o natură identică cu Tatăl, şi de prigonire pentru ortodocşi, însuşi împăratul fiind arian.
Împăratul l-a dat în seama unor demnitari ai săi, Victor şi Saturnin, care să-l ţină captiv până se va întoarce din război. Dar Sfântul Isaachie i-a profeţit că o să fie înfrânt, va fugi şi va fi prins, iar sfârşitul său o să fie prin foc.
Profeţia s-a împlinit întocmai, Valens a suferit o mare înfrângere şi a încercat să scape prin fugă, s-a ascuns într-o şură de paie căreia urmăritorii i-au dat foc.
Calendar ortodox 30 mai. Sfântul Cuvios Isaachie a fost eliberat în urma morţii împăratului arian Valens şi a întemeiat două aşezăminte monahale. A fost povăţuitor şi egumen al multor monahi şi dascăl pentru mireni, aducându-i pe toţi la calea mântuirii, cu cuvântul şi cu exemplul vieţii sale. Era foarte milostiv cu cei săraci şi, de nu avea vreodată ce să dea celui ce cerea, se dezbrăca de haina sa şi o dădea.

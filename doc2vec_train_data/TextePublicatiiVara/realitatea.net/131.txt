Alexandru Jula, internat de urgență la spital. Celebrul cântăreț Alexandru Jula, 83 de ani, a fost internat în această dimineață la un spital din Galați, după ce a suferit un accident vascular cerebral.
Alexandru Jula a ajuns în această dimineață acasă, după ce a călătorit toată noaptea cu trenul. Oboseala l-a răpus pe artist, iar când a ajuns acasă a început să se simtă rău. Pentru că acuza dureri acute, apropiații artistului au sunat la 112, a notat  stiridegalati.ro .
"Am fost solicitați în această dimineață, în jurul orei 7.30 să intervenim pentru un pacient care prezenta simptomele unui accident vascular. Bolnavul a fost cooperant, se pare că este vorba despre un accident vascular minor. Echipajul nostru i-a acordat îngrijirile necesare și l-a transportat pe bărbat la Spitalul de Urgență”, a declarat dr. Mihai Polinschi managerul Serviciului de Ambulanță Galați, conform sursei ctate.
Alexandru Jula s-a născut pe 24 iulie 1934, la Şimleul Silvaniei. A debutat în televiziune pe 23 august 1962, iar la radio pe 1 ianuarie 1963.
Alexandru Jula a făcut mulţi ani un duet memorabil cu Ionel Miron, cei doi ridicând sălile în picioare.
Cele mai cunoscute melodii ale lui Alexandru Jula:
"Hai să-ti arăt Bucureștiul noaptea"
"Nu-s vorbe în zbor"
"Nu-ți fie teamă de-un sărut"
"Când liliacul va-n flori"

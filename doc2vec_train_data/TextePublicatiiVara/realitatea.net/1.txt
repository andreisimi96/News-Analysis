Cozmin Guşă la Realitatea TV
"Astăzi nu este vorba de o mişcare pro-Ponta, ci de o mişcare anti-Dragnea. Greşeala lui Dragnea este că s-a înconjurat de yesmeni", a spus Cozmin Guşă, sâmbătă seară, la Realitatea TV, referindu-se la plecările din PSD.
Consultantul politic a intervenit la ediţia specială "Jocuri de putere", unde, înainte de a analiza situaţia din PSD şi PNL, a vorbit şi despre sondajul CURS, care a relevat faptul că postul Realitatea TV şi portatul realitatea.net se află printre principalele surse de informare ale românilor.
"Acest lucru trebuie citit ca pe rezultatul unui efort colectiv de a fi corecţi, de a nu juca mize mărunte. Mizele mărunte erau legate de îndestularea personală, de fel de fel de jocuri politice conjuncturale. Miza mai grea a fost cea de partea cetăţeanului. Oamenii au înţeles că este o demonstraţie, practic, împotriva alotir televiziuni sau trusturi care încearcă să vâneze vânt şi să vâneze un succes de conjunctură împotriva a ceea ce ar trebui să facă. Eu le doresc succes în continuare tuturor, dar asta este calea de urmat şi asta ar trebuie să facă şi în judeţe ţării, unde presa este calamitată tocmai pentru că au fost prea mulţi care au jucat cu baronii din interese şi n-au preferat să danseze cu cetăţenii. E un rezultat al nostru de care trebuie să ne bucurăm, cu toată amărăciunea luptei. De ani de zile Dragnea încearcă să ne închidă, publicitate n-am primit de la niciun Guvern în ultimii ani, ba mai mult, ne-au speriat şi câţiva investitori privaţi, în publicitate. Asta e viaţa, mergem mai departe. Dragnea trebuie să plece, pentru că este duşmanul Realităţii şi al celor care ne privesc în acest moment şi cred că s-au creat condiţiile pentru ca el să plece. Cunosc foarte bine PSD-ul şi deja este o masă critică. Eu simt viermuiala din PSD", a spus Cozmin Guşă.
Ştire în curs de actualizare

Mâncarea te ajută să te relaxezi și să te descarci după o zi haotică, așa că ori golești tot frigiderul, ori nici nu mai aștepți să ajungi acasă și te oprești pe drum la un fast food. De asemenea, când ești stresat pe o perioadă mai mare de timp, corpul produce hormonul cortizol. Acest hormon în exces, combinat cu nivelul crescut de hormoni ai foamei, conduce la un apetit exagerat și la diverse pofte, în special pentru grăsime și zahăr. Află prin ce metode poți scăpa de aceste pofte!
Pentru a scapa de aceste pofte nocive, în primul rând este nevoie de curățenia în frigider, în sertarul de dulciuri, în cămară și oriunde mai depozitezi mâncare. Scapă de toate gustările care, de obicei, sunt sărace în nutrienți și bogate în zahăr.
Un alt aspect de care trebuie să ții cont este micul dejun. Încearcă să consumi ouă sau avocado deoarece te vor ajuta să scapi de pofte pe parcursul zile și îți vor da toată energia de care ai nevoie.
De asemenea, este necesar să te hidratezi pe tot parcusul zilei! Atunci când ești stresat, corpul tău are nevoie să fie chiar și mai hidratat. În loc să bei o băutură energizantă plină de zahăr, poți să îi dai mai mult gust apei adăugând mentă sau lămâie.
Potrivit elle.ro , meditația este una dintre cele mai bune metode prin care îți poți reseta corpul.

1 ora 10 minute
Un grav accident rutier a avut loc, marți, în localitatea Roșiori. Un tânăr a fost lovit în plin de o mașină, la intersecția dintre drumul Botoșani-Săveni și drumul județean Roșiori-Costești, cunoscută drept "intersecția morții".
Un tânăr, în vârstă de 20 de ani, se afla într-un autoturism care circula dinspre Săveni spre Botoșani și a fost lovit în plin de o altă mașină, condusă de un bărbat de 70 de ani, care circula pe un drum secundar și a intrat în intersecție fără a acorda prioritate.
Conform botosaninews.ro, tânărul de 20 de ani a rămas încarcerat.
La fața locului au intervenit trei ambulanțe, dar și un echipaj de descarcerare.
În urma celor întâmplate, tânărul șofer a fost scos din mașină și transportat la spital.
Oamenii legii au început o anchetă pentru a stabili cu exactitate împrejurările producerii evenimentului.

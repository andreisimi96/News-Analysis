Digitalul își consolidează poziția în întreaga lume, tocmai de aceea se impune să ne îndreptăm atenția către joburile viitorului, pentru că multe meserii actuale vor dispărea complet de pe piață. Și dacă vorbim despre joburile viitorului, asta înseamnă specializări în tehnologie, online care sunt și bine remunerate. Mai nou, se pot face cursuri de calificare și ai șansa să obții un astfel de job fără să mai faci studii universitare. Printre cel mai bine plătite joburi în lume și în România sunt cele în IT, marketing, digital, turism, transporturi.
Disponibilitatea și siguranța locurilor de muncă sunt principalele caracteristici când vine vorba despre forța de muncă la nivel global . Instrumentele digitale sunt o sursă de a genera venituri, iar companiile trebuie să valorifice acest lucru ca să rămână competitive. De exemplu, gigantul american General Electric a investit suma de 1 miliard de dolari, de exemplu, pentru a-și dezvolta zona digitală. Ceea ce a însemnat angajarea a mii de persoane în zona de software, experți.Și nu a dat greș, deoarece platforma generează acum venituri de 5 miliarde de dolari, iar până în 2020 afacerile se vor tripla la 15 miliarde de dolari.
Mai mult, până în 2020 vor fi create 150.000 de locuri de muncă în marketing digital și branding. Cei care vor să se angajeze pe salarii bune trebuie să se adapteze din mers.
Cel mai bine plătite joburi în digital marketing?
Manager de proiect digital supraveghează implementarea campaniilor și a strategiilor digitale. Pentru acest post trebuie să aveți abilități de scris, vorbit, adică comunicare cu echipa, organizare impecabilă și gestionarea timpului. Instrumentele pe care le puteți folosi sunt Basecamp, Asana sau Trello. Salariu în Marea Britanie este de 60.000 de lire sterline pe an, iar în SUA de 80.000 de dolari.
Strategist de conținut
Conținutul a devenit culmea marketing-ului digital și tradițional. Experții în marketing trebuie să aibă abilitatea de a dezvolta și gestiona o strategie digitală completă. Strategia de conținut trebuie să efectueze un audit de conținut, să aducă conținut relevant și să aibă o legătură puternică cu SEO . În America, salariu anual este de 90.000 de dolari, iar în Marea Britanie de 70.000 de lire sterline.
Profesioniștii în marketing au abilitatea de a crea o identitate organizațională distinctă care sî influențeze și să convingă clienții și în cele din urmă să le câștige încrederea. Ca specialist de marketing veți produce materiale de creație și trebuie să vă folosiți abilitățile de comunicare și să aveți o strategie.
În Marea Britanie acest post se plătește cu 40.000 de lire pe an, iar în Statele Unite cu 70.000 de dolari.
Cum să devii un digital marketing bun?
Industria marketingului digital este în plină ascensiune, iar concurența este puternică. Fie că ești la început de drum sau ai deja carnet de membru, iată câteva sfaturi pe care să le știi dacă vrei să fii un bun digital marketing, potrivit  searchenginejournal.com.
Lucrezi online? Bineînțeles că poți învăța și online. Există nenumărate resurse de unde poți să începi și multe dintre ele chiar gratuite. Punctul de plecare este Google Academy for Ads, de unde poți să înveți lucruri despre Google AdWords și Google Analytics. Pentru cursuri despre SEO sau articole în detaliu găsești mai multe detalii aici. Există și cursuri plătite de unde puteți obține diplome și acestea sunt, de exemplu: Udemy, Lynda.
Consumă resursele de digital marketing
După ce ai făcut primul pas, adică ai urmat cursuri, trebuie să rămâi informat cu cele mai noi metode. Și aici ai ca variante să urmărești publicații de profil despre SEO, PPC, bloggeri, experți pe rețele de socializare și să te înscrii în grupuri de profil. Regulile și trendurile se schimbă, așa că rămâi la curent.
Fii speaker la evenimente
Este un pas important pentru a-ți consolida poziția în domeniu. Trebuie să ajungi să vorbești în fața oamenilor despre lucrurile care te pasionează, iar în acest domeniu vei avea ocazia să întâlnești antreprenori și multe alte persoane din domeniu cu care să ții legătura. Totdată, de vreme ce ajungi să-ți faci prezentările vei vedea că vei structura informațiile mai ușor și ai ocazia pe viu să-ți dai seama de punctele tale forte în domeniu.
Nu există modalitate mai bună de a vă îmbunătăți abilitățile de marketing decât să creați conținut. Scrierea și vorbirea vă ajută să vă perfecționați cunoștințele de marketing digital. Așadar ori vă faceți un blog personal sau puteți scrie articole pentru site-ul companiei la care lucrați. Nu este nevoie să inventați roata, ci doar să vă mențineți proaspete cunoștințele despre digital. Puteți, de asemenea, să deveniți vlogger și să aveți propriul canal de Youtube.
La prima vedere nu pare o variantă bună, dar gandește-te că voluntariatul îți poate aduce proiecte viitoare. Vei căpăta experiență, încredere și ai ocazia să-ți faci un portofoliu. Apoi, vei avea drum deschis către clienți. 
Experimentele și testele nu trebuie să lipsească, mai ales dacă ești la început de drum. Ai șansa să te diferențiezi de ceilalți cu metode inovative.
Obține experiență, fă progrese, nu sta în zona de confort. Marketingul digital este în continuă dezvoltare. Implică-te constant în activități care să te ajute să ai un schimb de experiență.

 Judecătorii de la Tribunalul Bucureşti au decis să micşoreze valoarea sechestrului impus pe bunurile lui Sevil Shhaideh, acuzată în acest caz.
Acest lucru înseamnă că, din suma de aproape patru milioane de lei, măsura va fi începând de astăzi impusă asupra unei părţi de aproximativ sase sute de mii de lei. Fostul vicepremier este acuzat de DNA de abuz în serviciu în legătură cu trecerea unor părţi din Insula Belina şi Braţul Pavel din subordinea statului, în cea a Consiliului Judeţean Teleorman şi apoi concesionate firmei Teldrum.
Prejudiciul estimat de procurori este de 8,8 milioane de lei. Încă de la declanşarea scandalului, Shhaideh a negat acuzaţiile. În dosar era vizată, la început, şi Rovana Plumb, dar, în cazul său, Parlamentul s-a opus urmăririi penale.
Citeşte totul despre: shhaideh

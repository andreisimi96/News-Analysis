Cine iese din linia de partid a PSD, este dat afară. Primarul Cavnicului, Vladimir Petruț, riscă acum excluderea, după ce a criticat dur organizarea mitingului față de așa-zisul stat paralel.
Vladimir Petruț a afirmat, la Realitatea TV, că nu a primit momentan nicio decizie. "Conducerea partidului poate lua orice decizie, dar această decizie trebuie bine argumentată", a declarat el, adăugând că mulţi primari din PSD nu au curaj să spune ce gândesc.
"Acest miting a fost făcut doar pentru liderului partidului, nu pentru Guvern", a mai spus acesta.
Primarul din Cavnic a mai spus că din Maramureş pe listele trimise la Bucureşti apar 1.500 de oameni, dar din informaţiile sale doar 900 s-au prezentat.
Întrebat cât a costat această deplasare, Vladimir Petruț a afirmat că nu s-a ocupat de organizarea acestui miting, pentru că a fost exclus atunci când şi-a exprimat părerile. "Cel mai probabil partidul şi ceilalţi colegi de la primărie", a spus el.
"Alţi primari au zis că sunt în asentiment cu mine, dar au lăsat capul jos. Eu sunt tânăr, am 34 de ani, doi copii, eu nu vreau să plec capul în faţa nimănui. Dacă aşa stau lucrurile, este mai rău ca înainte de '89. Am discutat cu patru primari şi alţi consilieri. Pot spune public ceea ce cred cu riscul de a fi exclus din partid", a detaliat primarul din Cavnic.
Preşedintele PSD Maramureş, Gabriel Zetea, spune că Vladimir Petruţ nu mai este în PSD şi că critică partidul pe orice cale posibilă.
Legat de faptul că Gabriel Zetea a zis că primarul din Cavnic este de o calitate morală îndoielnică, Vladimir Petruț a afirmat: "Pentru că îmi exprim un punct de vedere sunt de o calitate îndoielnică?".

Credite mai scumpe
Condiția ca tinerii să beneficieze de împrumutul garantat de stat este să să urmeze o formă de învăţământ. Banii pot fi cheltuiţi pentru studii, proiecte culturale sau sportive. Tinerii, în special, sunt interesaţi de aceste credite. Analiştii economici atrag însă atenţia că implementarea acestui proiect ar putea face rău economiei.
Potrivit proiectului, tinerii care au între 16 și 26 ani vor putea împrumuta de la bănci 40.000 de lei. În timp ce românii între 26 și 55 de ani pot lua 35.000 de lei, potrivit stiri.tvr.ro.
La aceste sume se mai adaugă 20.000 de lei, dacă beneficiarii se angajează. Creditul pe 10 ani va avea o perioadă de grație pe perioada studiilor, dar nu mai mult de cinci ani.
Tinerii pot împrumuta bani pentru taxe de școlarizare, chirii, abonamente culturale, sportive sau servicii de sănătate.
Proiectul va fi discutat săptămâna viitoare în ședința de guvern.

1 ora 53 minute
Borşul de tărâţe este bogat în substanţe active printre care minerale (magneziu, potasiu, sodiu, sulf, siliciu, mangan, iod etc), vitamine (B şi PP), enzime şi acizi care ajută metabolismul şi digestia. Are proprietăţi depurative, antiseptice, antihipertensive, antiplachetare (previne tromboză şi infarctul miocardic), anticolesterolemiante. Este un stimulent al sistemului endocrin şi al sistemului nervos.
Cură cu borş proaspăt de tărâţe, preparat în casă, constă în consumul a 1-2 pahare de trei ori pe zi, după mese timp de 1-3 luni, în special primăvară.
Această cură este benefică în: boli cardiovasculare (hipertensiune arterială, cardiopatie ischemică, tromboză, varice, flebite, artrite), boli neuropsihice (depresii, nevroze, stres, astenii), litiaze urinare (oxalice şi fosfatice), tuberculoză, intoxicaţii cu alcool sau cu tutun.
Cură este contraindicată în ulcer gastroduodenal, gastrite sau dispepsii acide.
Borşul de tărâţe poate fi folosit şi extern: se fac spălături în ulcere cutanate, în degerături sau uscăciuni ale pielii.
De asemenea, în cosmetică se tamponează pielea cu vată înmuiată în borş sau se foloseşte în prepararea măştilor cosmetice.
Cum se prepară borşul de ţărâţe
Se pun într-un vas tărâţe de grâu amestecate cu 1-2 pumni de tărâţe de porumb, până se umple1/4 din volumul sau. Se umezesc apoi bine cu puţină apă rece, după care se toarnă apă clocotită până ce se umple trei sferturi din volumul vasului.
Se amestecă cu un făcăleţ şi apoi se adaugă huşte (tărâţe acrite de la borş). În lipsa huştelor se umezesc la început tărâţele cu borş în loc de apă rece. După ce se amestecă bine se acoperă cu o pânză curată şi se lasă să stea la cald. După 24 de ore borşul este gata. Cantitatea ce trebuie consumată se strecoară înainte de întrebuinţare.

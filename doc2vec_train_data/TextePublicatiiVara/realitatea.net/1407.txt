Bucharest Pride, marșul celor care militează pentru drepturile minorităților sexuale, are loc sâmbătă începând cu ora 17.30, cu puțin timp înainte de marele miting al PSD. 
Sâmbătă nu ies în stradă doar pesediștii. Peste patru mii de oameni sunt așteptați la Bucharest Pride, marșul diversității. Ca în fiecare an, Noua Dreaptă va organiza un contraprotest care se va încheia cu puțin timp înainte ca cei din comunitatea LGBT să ajungă în Piața Victoriei.
La ora 17.30, cu peste două ore înainte ca pesediștii să ocupe Piața Victoriei, cei care susțin diversitatea sexuală se vor strânge în fața Guvernului. De acolo, participanții vor merge de la ora 18:00 către Universitate fluturând steagurile curcubeu.
”Creează deschidere, creează solidaritatem creează normalitate. E foarte îmbucurător să vedem că nu suntem singuri, nu suntem izolați, într-un context destul de ostil, în care există încercări de restrângere, chiar în inima constituției”, a declarat Florin Buhuceanu, președintele Asociației Accept.
Peste patru mii de oameni vor merge pe traseul de doi kilometri. Iar, pe lângă membrii comunității LGBT, vor fi și multi susținători. Printre ei, ambasadorii Marii Britanii și Germaniei, dar și vedete de la noi.
”Faptul că ieșim în stradă și celebrăm iubirea și dragostea reprezintă un pas uriaș, către o țară mult mai frumoasă și deschisă la minte, o țară în care recunoaștem faptul că noi, oamenii, suntem creați diferiți”, a declarat și Emil Rengle.
”Să spunem că nu ne e rușine să fim cine suntem, că suntem mândri să fim cine suntem.
15.16 dacă Iisus Hristos ar fi trait în zilele noastre, ar fi fost în stradă la Pride, pt că el a fost întotdeauna de partea celor oblidiți, el a fost întotdeauna de partea celor excluși din societate”, a spus Dragoș Bucurenci.
Ca în fiecare an, se organizează și un contraprotest.
”Noua dreaptă, grupări antivaccin, grupări familiste disturbate de faptul că există în România cetățeni cu orientare homosexuală”, a observat Florin Buhuceanu, președintele Asociației Accept.
Pentru a nu apărea incidente, participanții au fost instruiți să poarte însemnele comunității doar când ajung la locul de întâlnire.

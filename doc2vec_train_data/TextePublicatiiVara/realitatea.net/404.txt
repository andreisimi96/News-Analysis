Simona Halep s-a calificat, miercuri, în runda a doua a turneului de la Roland Garros, al doilea de Mare Şlem al anului, după o victorie în trei seturi în faţa americancei Alison Riske, 2-6, 6-1, 6-1.
Simona Halep, numărul unu mondial, a declarat, miercuri, că a avut un debut mai greoi de meci cu americanca Alison Riske deoarece îi e mereu greu să înceapă turneul de la Roland Garros.
Halep a revenit, la fel cum a făcut-o în mai multe rânduri de când lucrează cu Darren Cahill, iar australianul ne-a anunţat că "este mândru de ea".
"Puţini ar fi reuşit ce a făcut Simona în ultimii ani. Este foarte puternică, luptă împotriva unor jucătoare mai mari şi mai masive, aproape de fiecare dată. În fiecare zi trebuie să lupte pentru victorie, iar uneori poate fi obositor asta. Dar când vezi rezultatele din ultimii cinci ani, sincer, trebuie să fii mândru de ea!", a spus Cahill, conform ziare.com.

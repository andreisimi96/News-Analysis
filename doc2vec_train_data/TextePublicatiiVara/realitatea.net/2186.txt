PSD nu a discutat despre un „timing” al unei eventuale suspendări a preşedintelui Klaus Iohannis, declară la RFI Adrian Dobre, membru al formaţiunii. Liderul PNL, Ludovic Orban, a afirmat joi că are informaţii că PSD pregăteşte declanşarea procedurii de demitere a şefului statului săptămâna viitoare.
„Eu nu ştiu de unde are Ludovic Orban aceste informaţii. Noi n-am discutat în partid despre un timing sau despre o sancţiune concretă. Am spus într-adevăr că din punctul nostru de vedere, nimeni nu poate fi deasupra legii, chiar şi preşedintele României trebuie să respecte deciziile CCR şi Constituţia României”, a mai spus Dobre.

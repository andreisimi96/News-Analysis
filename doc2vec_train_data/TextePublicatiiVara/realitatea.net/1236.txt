Accident mortal, petrecut în noaptea de miercuri spre joi, pe raza localității timișene Vișag, în apropiere de Lugoj. Un tânăr a fost descoperit decedat lângă un autoturism care s-a dat de mai multe ori peste cap. Mașina era urmărită de un paznic de vânătoare, care bănuia că în ea s-ar afla braconieri.
Paznicul de vânătoare bănuia că în interior s-ar afla trei persoane pe care le suspecta de braconaj. A încercat să îi oprească pe indivizi, însă aceștia i-au tamponat mașina și au încercat să scape. La scurt timp după aceea, paznicul de vânătoare a găsit mașina urmărită. Autoturismul era avariat după ce s-a dat de mai multe ori peste cap, iar lângă el zăcea un tânăr decedat, în vârstă de 31 de ani.
La fața locului au intervenit polițiștii timișeni. Astfel, joi dimineață, aceștia i-au găsit și pe ceilalți doi prieteni ai tânărului mort.
Potrivit tion.ro , cei doi bărbați găsiți vor fi duși la audieri la sediul Poliției Lugoj.

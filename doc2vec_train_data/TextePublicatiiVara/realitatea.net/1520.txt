Cozmin Guşă, preşedintele Federaţiei Române de Judo, a afirmat că primul Mare Şlem al Simonei Halep reprezintă o mare victoriei pentru România. "Simona merită lacrimi, în afară de aplauze", a spus acesta. 
"Este o victorie extraordinară pentru Simona, sigur, în plan particular, şi-a dorit-o foarte mult. A obţinut-o cu greu, în mod normal acesta era un meci de 6-2, 6-2 pentru ea având în vedere diferenţa de valoare. I-a fost greu, a pornit greu, dar a dovedit că s-a maturizat, s-a maturizat în joc, s-a maturizat psihologic. Doar cine stă lângă sportivii de mare performanţă poate să aprecieze valoarea victoriei şi a acestei reprezentări", a spus Cozmin Guşă. 
"În ultimele trei luni nu prea am stat în România, m-am plimbat peste tot. Turneele lui Halep au fost mediatizare pentru tot, în toate continentele unde am fost, în număr de trei. Tot timpul era vorba despre România şi în ieşirile ei publice discutau tot despre România. E un moment emoţionant, avem doi colegi de la Realitatea, care nu au legătură mare cu tenisul, dar care în urma victoriei plângeau de bucurie şi cum ar face fiecare în urma unui semn pozitiv. Noi suntem dominaţi de toate luptele astea, de arestări, de profit, dar în momentul în care se întâmplă un asemenea eveniment pozitiv emoţiile se descarcă. Simona merită lacrimi, în afară de aplauze, pentru această vitorie. Mă bucur foarte mult că a reuşit să depăşească acele bariere psihologice foarte grele care au dominat-o tot setul I şi jumătate din setul al II-a. Valoarea s-a arătat în setul III, cam asta este diferenţa dintre Sloane Stephens şi Simona Halep, 6-2, 6-2, cam aşa se va termina orice set dacă Simona ar juca la adevărata ei capacitate. Azi a jucat la 50% din capacitatea pe care a arătat-o cu Garbiñe Muguruza", a mai afirmat acesta.
"Marea lucru, mare bucurie, destul de singurală din păcate, mare caracter, modul în care s-a comportat la final ne arată un sportiv de caracter, un om dedicat, nu numai luptei, dar şi mulţumiri celor care au ajutat-o în carieră, de la antrenori şi până la părinţii ei, emoţionantă a fost scena cu tatăl şi mama Simonei. Mă bucur foarte mult şi sper că alături ne noi se bucură şi toţi spectatorii", a încheiat Cozmin Guşă.
Simona Halep, numărul unu mondial, a câştigat, sâmbătă, primul său titlu de Mare Şlem, după ce a învins-o pe americanca Sloane Stephens în finala de la Roland Garros, cu 3-6, 6-4, 6-1.
Simona Halep (26 ani) a obţinut victoria după două ore şi 3 minute în faţa numărul 10 mondial (25 ani), la a patra sa finală de Mare Şlem, a treia la Roland Garros, după cele din 2014 şi 2017, şi a doua din acest an, prima pierdută în faţa danezei Caroline Wozniacki la Australian Open.

Episodul dedicat călătoriei în România de Anthony Bourdain în seria "No Reservations" şi scandalul care a urmat i-au adus realizatorului TV, care a decedat vineri, una dintre cele mai nefericite experienţe din carieră.
Românii au legat o relaţie specială cu Anthony Bourdain în 2008, când vedeta TV, care s-a sinucis vineri, a realizat o emisiune din seria "No Reservations" pentru Travel Network în mai multe locuri din ţară.
Celebrul bucătar Anthony Bourdain a murit. Prima ipoteză, sinuciderea
Mai bine de 1.200 de comentarii au încins în acel moment blogul realizatorului de la Travel Channel, cea mai mare parte venind de la români din ţară sau de peste ocean nemulţumiţi de felul în care Bourdain a povestit despre aventurile sale culinare în localuri bucureştene, la gardul Curţii Vechi sau printre turiştii cărora li se servea un festival Dracula cu Miss şi chiar într-o gospodărie maramureşeană în care se chinuia să îşi ţină pe picioare ghidul rus copleşit de băutura oferită de gazde, scrie mediafax.ro .
Pentru tot restul carierei, Bourdain a enumerat episodul filmat în România printre cele mai nefericite momente trăite în călătoriile sale.

Sloane Stephens (10 WTA) s-a calificat pentru prima oară în semifinalele turneului de Mare Şlem de la Roland Garros după ce a trecut, marţi, în sferturi, în două seturi, 6-3, 6-1, de rusoaica Daria Kasatkina (14 WTA).
Stephens, 25 de ani, câştigătoarea US Open de anul trecut, o va înfrunta pentru un loc în finală pe compatrioata sa Madison Keys (13 WTA), învinsa sa în finala din 2017 de la New York, conform Agerpres.

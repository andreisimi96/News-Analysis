Victor Ponta anunță că nu urmărește o alianță între partidul său, Pro România, și PNL, întrucât consideră că liberalii ”nu au vlagă” și nu sunt ”o alternativă viabilă”.
”#ProRomania nu se aliaza cu PNL Orban (pe care il vedem incapabil sa fie o alternativa viabila), nici nu isi doreste la guvernare altfel decat prin votul oamenilor / va reamintesc ca PSD, la comanda lui Liviu Dragnea, a votat investirea Guvernului Ciolos si a refuzat in 2016 depunerea unei motiuni de cenzura / Guvernele PSD conduse de Grindeanu si Tudose au fost daramate de Liviu Dragnea si nu de #ProRomania”, a scris Ponta, pe Facebook. 
Fostul premier susține, în același mesaj, că partidul său reprezintă o alternativa atat la ”directia populist - feudala si baroniala” in care este tarat un PSD ”capturat de un grup infractional”, cât și la un PNL ”lipsit de vlaga, energia si liderii capabili sa construiasca o Opozitie viabila”.

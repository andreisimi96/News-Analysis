Madison Keys (13 WTA) s-a calificat pentru prima oară în semifinale la turneul de Mare Şlem de la Roland Garros, după ce a învins-o marţi, în sferturi, cu 7-6 (7/5), 6-4, pe kazaha Iulia Putinţeva (98 WTA).
Keys, 23 de ani, finalista de la US Open, o va înfrunta pentru un loc în ultimul act al competiţiei pe câştigătoarea din partida Sloane Stephens (SUA, 10 WTA) - Daria Kasatkina (Rusia, 14 WTA), conform Agerpres.
În optimi, Keys o învinsese pe românca Mihaela Buzărnescu (33 WTA) cu 6-1, 6-4.

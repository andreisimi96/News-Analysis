Decizie importantă a Bisericii Ortodoxe, pentru a combate valul de arșită și secetă anunțat de meteorologi pentru întreaga vară.
Înaltpreasfințitul Părinte Teofan, Arhiepiscopul Iașilor și Mitropolitul Moldovei și Bucovinei, i-a îndemnat pe toți slujitorii Bisericii din parohii și din mănăstiri să adăuge la Sfânta Liturghie rugăciunile speciale pentru ploaie prevăzute în Liturghier, anunță doxologia.ro.
La țară, preoții și credincioșii sunt îndemnați să iasă în procesiune cu icoane și cu sfinte moaște, ia în mijlocul câmpurilor, să se sfințească apa, pentru ca Dumnezeu să trimită ploaie binecuvântată pe pământ.
Rugăciunile vor continua și în perioada următoare, în condițiile în care este mare nevoie de precipitații, pentru ca recoltele, animalele și oamenii să nu fie afectați. 

Posibila suspendare a preşedintelui Klaus Iohannis a stârnit valuri de comentarii pe internet. A fost lansată şi o primă iniţiativă pentru susţinerea şefului statului. Pe Facebook a apărut ideea unui protest în stradă, în seara de 20 iunie, în faţa Parlamentului.
Organizatorii afirmă că iniţiativa PSD-ALDE urmăreşte acelaşi scenariu prin care, în 2012, PSD și PNL l-au suspendat pe președintele de la acea vreme, Traian Băsescu. Evenimentul se numeşte "20 iunie, hai in strada! Vor suspendarea Presedintelui!"
Iată ce spun organizatorii:
Pe 20 IUNIE, incepand cu ora 14:00, haideti in fata Parlamentului Romaniei pentru a da un semnal de alarma fata de ceea ce pregateste PSD-ul: SUSPENDAREA Presedintelui Klaus Iohannis! Este imperios necesar ca pe 20 iunie sa fim la Parlament, pentru ca este foarte probabil sa il suspende pe Presedinte!
"PSD ar putea declanșa procedura de suspendare din funcție a președintelui Klaus Iohannis miercurea viitoare, pe 20 iunie, dată la care a fost convocată deja o ședință comună a Camerei Deputaților și Senatului, au declarat pentru G4Media.ro surse politice. Ședința a fost aprobată miercuri dimineață de Birourile Permanente reunite. Potrivit surselor G4Media.ro, ordinea de zi aprobată oficial ar putea fi suplimentată pe 20 iunie cu cererea de suspendare, la fel cum s-a întâmplat în 2012 la suspendarea lui Traian Băsescu în Parlament.
Data posibilă pentru declanșarea procedurii de suspendare a președintelui Iohannis: 20 iunie, ședință comună a Parlamentului. Cum s-a întâmplat în 2012.
PSD ar putea declanșa procedura de suspendare din funcție a președintelui Klaus Iohannis miercurea viitoare, pe 20 iunie, dată la care a fost convocată deja o ședință comună a Camerei Deputaților și Senatului, au declarat pentru G4Media.ro surse politice. Ședința a fost aprobată miercuri dimineață de Birourile Permanente reunite. Potrivit surselor G4Media.ro, ordinea de zi aprobată oficial ar putea fi suplimentată pe 20 iunie cu cererea de suspendare, la fel cum s-a întâmplat în 2012 la suspendarea lui Traian Băsescu în Parlament.
Ședința de plen comun de miercurea viitoare va avea loc la solicitarea premierului. Viorica Dăncilă i-a cerut președintelui Camerei Deputaților să vină în fața Parlamentului pentru a prezenta stadiul procesului de pregătire pentru preluarea de către România a Preşedinţiei semestriale a Consiliului Uniunii Europene în ianuarie 2019.
Un eveniment aparent fără miză, dar în contextul în care planul pentru suspendarea președintelui Iohannis a fost deja pus la punct de PSD, ședința comună ar putea fi pretextul perfect pentru declanșarea suspendării, au declarat pentru G4Media.ro surse politice.

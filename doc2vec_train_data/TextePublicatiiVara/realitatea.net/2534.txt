Ministerul Sănătății a publicat un proiect privind stabilirea unor măsuri pentru prevenirea şi limitarea efectelor consumului de băuturi energizante de către populaţie.
Potrivit proiectului de act normativ, comercianţii nu vor mai avea voie să vândă băuturi energizante copiilor sub 18 ani, conform unui proiect de act normativ publicat astăzi de Ministerul Sănătăţii (MS). Cine încalcă această lege primeşte amenzi cuprinse între 5.000 şi 25.000 de lei.
Actul normati prevede următoarele: “Se interzice vânzarea băuturilor energizante persoanelor cu vârsta sub 18 ani, se interzice comercializarea băuturilor energizante prin automate , se interzice comercializarea băuturilor energizante în unităţi sanitare, în incinta şi la o distanţă mai mică de 50 metri faţă de orice punct de acces în unităţi de învăţământ, cu excepţia unităţilor de învăţământ superior.
Distanţa se va măsura pe lungimea drumului public”, conform proiectului de act normwtiv publiact de Ministerul Sănătăţii. Proiectul intră în vigoare numai după ce va fi aprobat de Guvern şi la 30 de zile după ce este publicat în Monitorul Oficial.

Sărbătoare mare pentru creştini sâmbătă, 16 iunie, deoarece se sărbătorește cu mare bucurie pe Sfântul Tihon. Astfel, în momentul în care spui canonul de rugăciune către Sfântul Tihon, te va ajuta la sănătate și belșug. 
Sfântul Tihon a fost cunoscut pentru dragostea faţă de semenii săi. Tatăl său avea o brutărie, iar el era pus să vândă pâine însă, dădea gratuit pâinea. Astfel, tatăl săi ș-a întrebat de ce face acest gest, iar Sfântul Tihon a mărturisit că îl împrumută pe Dumnezeu. Răsplata i-a fost pe măsură, deoarece tatăl său, în urma rugaciunilor sale, a găsit hambarele pline de grâu.
Conform Creştin Ortodox.ro, există o rugăciune pentru Sfântul Tihon, care ajută la sănătate și belșug.
"Condacul Sfântului Ierarh Tihon
Întru sihăstrie de Dumnezeu iubitorule, sfinte, petrecând, puterea Mântuitorului de sus ai luat, idolii înşelăciunii ai surpat şi pe popoare le-ai mântuit, demonii ai gonit, bolile ai vindecat. Pentru aceasta te cinstim pe tine ca pe un prieten al lui Dumnezeu, Sfinte Tihone Preafericite.
Canon de rugăciune către Sfântul Tihon
Tropar Sfântului Ierarh Tihon, Episcopul Amatundei, glasul 1:
Locuitor pustiului şi înger în trup şi de minuni făcător te-ai arătat, purtătorule de Dumnezeu, părintele nostru Tihon; cu postul, cu privegherea, cu rugăciunea, cereşti daruri luând, vindeci pe cei bolnavi şi sufletele celor ce aleargă la tine cu credinţă. Slavă Celui Ce ţi-a dat ţie putere; slavă Celui Ce te-a încununat pe tine; Slavă Celui Ce lucrează prin tine tuturor tămăduiri.
Cântarea 1, glasul al 4-lea:
Pe Voievozii cei tari, pe cele trei părţi ale sufletului, Cel Ce Te-ai născut din Fecioară, Te rog în adâncul nepătimirii îneacă-i. Că ţie, ca într-o alăută, întru omorârea trupului, să-ţi cânt cântare de biruinţă.
Stih: Sfinte Părinte Tihon, roagă-te lui Dumnezeu pentru noi.
Cel ce stai lângă scaunul lui Dumnezeu, purtând cunună ca unul ce ai vieţuit pe pământ cu cuviinţă şi eşti luminat cu lumină neînserată, luminează-mă inima şi cugetul, ca să laud viaţa ta cea întocmai cu îngerii, Fericite Părinte Tihon.
Stih: Sfinte Părinte Tihon, roagă-te lui Dumnezeu pentru noi.
Odrăslind sfinţit din rădăcină lăudată şi fericită, cu adevărat te-ai arătat ca o ramură plină de bună rodire şi de credinţă şi de nădejde, de dragoste şi de darul minunilor celor preaslăvite, de Dumnezeu insuflate.
Slavă Tatălui şi Fiului şi Sfântului Duh.
Prin ostenelile sihăstriei şi prin rugăciunea cea neîncetată omorând patimile cele ce omoară sufletul, te-ai adus pe tine însuţi jertfă curată şi deplină lui H ristos, Cel Ce S-a jertfit pentru noi, părinte.
Şi acum şi pururea şi în vecii vecilor. Amin (a Născătoarei).
Ceea ce ai născut pe Hristos din curate coapsele tale, Prea Curată, ne-ai ridicat pe noi, care am fost căzuţi în prăpastia care duce la pieire; ci ca Una ce ai îndrăzneală, roagă-L pe Dânsul, să ne izbăvească de primejdii pe noi robii tăi. Amin".

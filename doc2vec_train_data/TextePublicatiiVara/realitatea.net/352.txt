Accident teribil în Suceava:un mort. Maşina s-a izbit dintr-un autocar plin cu pasageri într-un TIR / Foto: suceavanews.ro
O tânără de 18 ani a murit, marţi seara, într-un accident petrecut pe DN 2, între localităţile Siret şi Bălcăuţi, judeţul Suceava, după ce prietenul ei, un tânăr de 19 ani, a lovit din spate un autocar, apoi a pierdut controlul volanului şi a pătruns pe contrasens, unde a lovit un TIR.
Un grav accident rutier a avut loc pe DN2, între localitățile Siret și Bălcăuți. O fată de 18 ani, din localitatea Mihăileni, județul Botoșani, a murit, iar un tânăr de 19 ani, din Negostina, a fost dus în comă la spital, după un accident în care au fost implicate o mașină, un TIR și un autocar. Cei doi tineri se aflau în mașină, care a intrat în TIR, scrie suceavanews.ro .
La locul respectiv au intervenit pompierii militari cu o autospecială pentru descarcerare și o ambulanță SMURD TIM, dar și un echipaj de la serviciul de ambulanță.
În ciuda manevrelor de resuscitare, fata a murit. Șoferul mașinii a vrut să vireze stânga spre localitatea Negostina, a frânat, iar în acel moment a fost acroșat de un autocar din Ucraina care se îndrepta spre Bulgaria, cu 58 de persoane, printre care și 25 de copii. Apoi, mașina a fost proiectată pe contrasens, într-un TIR înmatriculat în Ucraina.

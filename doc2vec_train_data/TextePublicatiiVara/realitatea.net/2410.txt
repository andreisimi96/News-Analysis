Wess Mitchell, adjunctul Secretarului de Stat al SUA, înlocuitorul Victoriei Nuland în poziția de responsabil pentru relația SUA cu 50 de țări din Europa și Eurasia, va fi prezent la București luni, 18 iunie.
Wess Mitchell, cel care a preluat postul Victoriei Nuland, vine în România, luni 18 iunie.
Wess Mitchell, adjunctul Secretarului de Stat al SUA pentru Europa şi Eurasia, va vizita luni Bucureşti, unde se va întâlni cu oficiali români şi analişti independenţi pentru a discuta teme de securitate regională şi cooperare economică, anunţă Departamentul de Stat.
"Pe 18 iunie (Wess Mitchell - n.r.) se va afla la Bucureşti unde va avea întâlniri cu înalţi oficiali şi cu analişti independenţi pe tema securităţii regionale şi cooperării economice. Va conduce delegaţia SUA la cel de-al şasea reuniune a Dialogului de Parteneriat Strategic SUA - România şi va susţine un discurs la Universitatea Bucureşti", anunţă Departamentul de Stat, într-un comunicat de presă.
Pe 19 iunie, adjunctul Secretarului de Stat al SUA pentru Europa şi Eurasia va vizita Zagreb, unde va avea întrevederi cu oficiali croaţi pentru a discuta evoluţiile din Croaţia şi din regiune, "inclusiv contribuţiile Croaţiei la stabilitatea regională şi la securitatea energetică", potrivit sursei citate.
Wess Mitchell a susținut în urmă cu câteva zile un discurs la Heritage Foundation (vezi video mai jos) în care a detaliat care este strategia lui Trump pentru Europa.
Mesajele cheie transmise de Wess Mitchell (și care vor defini relația SUA-Europa-NATO) sunt importante pentru că arată că implicarea americană va rămâne constantă în regiune, iar statele care doresc rămânerea în familia occidentală vor fi puternic susținute.
Wess Mitchell a declarat explicit că "în Europa Centrală și de Est, SUA sunt interesate de întărirea eforturilor de luptă împotriva corupției și de combatere a dezinformării rusești, precum și de consolidare a societății civile în zonă".
Mesajul lui Wess Mitchell și prezența acestuia la București sunt extrem de importante pentru că vin într-un context extrem de sensibil: alianța de guvernare PSD-ALDE pune o presiune fără precedent la adresa DNA, iar inițiativele juridice - legile justiției și modificările la codurile penale - mutilează cadrul de luptă împotriva corupției.
Un mesaj crucial transmis de Wess Mitchell este acela că "SUA își propun să concureze pentru o influență pozitivă în regiunea Europei de Est".
Statele din regiune au opțiuni, spre deosebire de trecut, arată oficialul american, iar ofertele estice (Rusia si China) au drept scop cultivarea propriei influențe și subminarea solidarității vestice.
Doar critica dinspre SUA nu reprezintă o strategie sustenabilă, spune Wess Mitchell care mai afirmă că "daca nu ajutăm aceste state vulnerabile, riscăm să le pierdem". Implicarea nu trebuie să fie doar diplomatică, ci si pentru câștigarea oamenilor ("hearts and minds of public"), mai ales a celor pentru care amintirea anului 1989 și a extinderii NATO sunt amintiri îndepartate.
Înlocuitorul Victoriei Nuland la Departamentul de Stat: "În România, democrația va fi testată dur"
Alte mesaje-cheie din discursul lui Wess Mitchell despre viziunea administrației Trump:
- Anul viitor – 30 de ani de la caderea Zidului Berlinului. 30 de ani de libertate si prosperitate, care erau inimaginabile în trecut. SUA și aliatii săi au asigurat una din cele mai lungi perioade fără război și fără confruntări majore – ceea ce reprezintă un succes.
- Obiectivul asumat de administrația SUA (definit și de Donald Trump, la Varsovia, anul trecut) este "păstrarea Vestului"; "această comunitate de state occidentale este unică în lume" și "trebuie să avem curajul și tăria de a apăra aceasta comunitate de cei care vor să o submineze și să o distrugă".
- Ne îndreptăm spre o lume în care există "big power competition", spre deosebire de ultimii 30 de ani. Vestul, colectiv, nu este pregătit pentru această competiție.
- Protejarea Vestului nu se poate face fara Europa. America si Europa sunt Vestul si inima lumii libere.
- Azi, Europa este clar un loc de competiție geopolitică. Și SUA trebuie să facă o politică în Europa care să țină cont de această competiție geopolitică. Dar si Europa trebuie sa trateze aceasta competitie in mod serios.
- O zonă unde competiția geopolitică se intensifica este frontiera estică a Europei. Zona care pleaca din Caucaz, prin Blacani și bazinul Dunarii – este o zona de atenție geopolitica reînnoită pentru Rusia!
Trebuie sa recuperam toata perioada in care am considerat ca Europa nu este o zona de competitie geopolitica. Iar SUA afirma ca nu pot face acest lucru singuri.

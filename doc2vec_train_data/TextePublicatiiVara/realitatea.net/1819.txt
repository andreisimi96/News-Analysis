Primăria Capitalei vrea să stabilească noi tarife pentru folosirea parcărilor din oraş. Mai exact, 10 lei pentru o oră de staționare în centru. Tarif valabil de luni până duminică. Nici riveranii nu sunt scutiți. Ei vor plăti 120 de lei pe lună, potrivit Realitatea TV.
Creșterea este uriașă spun șoferii, în condițiile în care, în prezent, o oră de parcare costă 1,5 lei. Chiar dacă proiectul nu a fost votat, angajații primăriei fac deja măsurători. 
Nu știm încă dacă proiectul va fi votat în această formă, însă muncitorii s-au apucat deja de treabă.
Opoziția anunță că nu votează proiectul apărut peste noapte, mai ales că nu a fost pus în dezbatere publică. 
Spre comparație, în Austria tariful pentru parcare e de 1,40 de euro. În vreme ce autoritățile bucureștene vor să taxeze staționarea cu peste 2 euro. 

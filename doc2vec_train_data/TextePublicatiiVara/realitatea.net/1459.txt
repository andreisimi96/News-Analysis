Când un motel poate oferi aproximativ aceleași condiții de cazare ca un hote, diferența dintre cele două este mai greu sesizabilă. 
Știm cu toții că un motel are, de obicei, prețuri mai scăzute decât un hotel. Cu toate acestea, el nu este întotdeauna sinonim cu un loc de cazare de o stea.
Motelurile au apărut în anii 1920 și sunt specific americane. Numărul lor a început să crească odată cu dezvoltarea infrastructurii rutiere din SUA. Denumirea însăși de ”motel” este o combinație dintre ”hotel” și ”motor”. Cu alte cuvinte, erau hoteluri pentru cei care pornesc la drum lung cu mașina sau motocicleta.
În timp ce un hotel este situat în zone cu atracții turistice, un motel nu are, de obicei, în jur nimic în afară de o benzinărie și o șosea. De asemenea, hotelurile au un lobby, în timp ce în cazul motelurilor turiștii pot ajunge în cameră direct de la intrare. În plus, întrucât motelurile sunt destinate șederii pe perioade foarte scurte, în cele mai multe cazuri doar o noapte, nu oferă facilități precum zone pentru fitness sau alte spații de relaxare în afară de camere.

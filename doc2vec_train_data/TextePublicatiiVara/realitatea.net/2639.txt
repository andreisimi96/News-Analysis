Alertă în cele mai mari parcuri din Capitală, Cişmigiu şi Herăstrău! Grăunţe de otravă împotriva şobolanilor au ajuns pe spaţiile verzi, după ce persoane necunoscute ar fi spart capcanele puse de o firmă specializată. 
Potrivit Primăriei Generale, otrava este extrem de periculoasă pentru copii şi animale, relatează Realitatea TV. De altfel, pe reţelele de socializare au circulat mai multe relatări potrivit cărora, zilele trecute, în parcul Bordei (vizavi de Herăstrău) au fost observate multe păsări moarte, probabi pentru că au mâncat grăunţe de otravă.
Primăria a dispus intensificarea acţiunilor de patrulare ale Poliţie Locale şi ale paznicilor privaţi.
De asemenea, angajaţii Administraţiei Lacuri Parcuri şi Agrement au strâns toate capcanele sparte şi grăunţele de otravă din parcurile Cişmigiu şi Herăstrău. 
De aproape o lună, pe reţele de socializare au circulat foarte multe relatări despre capcanele de şobolani instalate în multe parcuri din Bucureşti, în locuri nepotrivite şi, în special, în jurul locurilor de joacă pentru copii.  
sursă foto: FB/Cristian Bulfon

2 Iulie 2018
Iată cum să faci cele mai bune roşii umplute cu brânză!
Ingrediente: 1 kg roşii, 100 g brânză telemea de oi, 300 g brânză de vaci, 100 g unt, 100 g smântână, 2 g boia de ardei, mărar tocat.
Mod de preparare: Se aleg roşii de aceeaşi mărime, se taie capacele, se scobesc cu o linguriţă şi se aşază cu gura în jos, ca să se scurgă.
Telemeaua se dă pe răzătoare, se adaugă brânza de vaci, untul, smântâna şi boiaua şi se amestecă până ce se obţine o compoziţie omogenă. La sfârşit se pune mărarul tocat mărunt. Se umplu roşiile cu această compoziţie şi se presară pe deasupra cu mărar tocat.

Un bărbat român, rezident la Eboli, în provincia Salerno, Italia, a fost arestat, joi dimineață, după ce a cauzat un incendiu în interiorul blocului în care locuiește.
Un bărbat în vârstă de 46 de ani a fost identificat și blocat de carabinieri imediat după ce a provocat un scurt circuit la tabloul electric din interiorul clădirii cu apartamente.
Motivul gestului său se datorează unei dispute pe care a avut-o cu puțin timp înainte cu vecinii care locuiesc în clădirea respectivă.
Potrivit rotalianul.com , la fața locului a intervenit un echipaj de pompieri.
În urma incendiului, un copil în vârstă de 3 ani a ajuns la spital, din cauza fumului inhalat. Din fericire, viața acestuia nu a fost pusă în pericol.

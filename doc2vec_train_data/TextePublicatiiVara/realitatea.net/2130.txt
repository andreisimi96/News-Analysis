Painea poate fi aliment de dietă dacă o alegem corect și o consumăm alături de produsele potrivite.
Nutriționiștii ne recomandă să alegem pâinea din făină integrală. O felie ar trebui să conțină circa trei grame de fibre și nu mai mult de trei grame de zahăr. Totodată, n-ar trebui ca îndulcitorii sau uleiurile hidrogenate să se regăsească pe lista cu ingrediente.
Pentru ca sandvișul să fie sănătos și să poată fi consumat la dietă ar trebui să se rezume la pâine cu pastă de avocado, sare și usturoi. Nu numai că nu te îngrașă dacă nu consumi acest produs în cantități mari, dar te ajută să te simți rapid sătul și-ți oferă numeroși nutrienți.

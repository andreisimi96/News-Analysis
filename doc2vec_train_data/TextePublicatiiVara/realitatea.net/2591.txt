Poliţiştii din Brașov efectuează zece perchezitii și pun în aplicare șapte mandate de aducere într-un dosar în care mai mulţi administratori de firme sunt bănuiţi că se înţelegeau înaintea licitaţiilor publice asupra preţului oferit, în aşa fel încât acesta să fie mic.
Polițiștii efectuează percheziții la domiciliile unor persoane și la punctele de lucru aparținând mai multor societăți comerciale din județele Prahova și Ialomița, într-un dosar în care se fac cercetări cu privire la deturnarea licitațiilor publice.
Cercetările arată că în cursul anului 2018 administratorii firmelor s-ar fi prezentat, în grup, la licitații publice, după ce în prealabil ar fi convenit asupra celui care urma să își adjudece bunul licitat, la un preț mult mai mic decât dacă licitația s-ar fi desfășurat în condiții normale.
Șapte persoane vor fi duse la audieri. 

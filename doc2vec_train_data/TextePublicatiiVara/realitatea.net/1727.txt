Disputa curăţării pieţei Victoriei după protestul PSD a ajuns în atenţia presei internaţionale. Euronews scrie că, după miting, a început o nouă bătălie. Postul european de televiziune a notat atât reacţiile #Rezist, cât şi pe cea a Primăriei şi pe cea a lui Liviu Dragnea. Potrivit lor, o firmă a fost angajată pentru a strânge gunoaiele.
Manifestanţii PSD din Piaţa Victoriei au lăsat în urmă sute de pancarte, sticle goale şi alte ambalaje, scrie postul european de televiziune Euronews pe site.
Fotografiile cu dezastrul au devenit rapid virale pe reţelele de socializare, însoţie de mesaje care exprimau furia sau frustrarea utilizatorilor, afirmă jurnaliştii străini.
Mişcarea anticorupţie #Rezist a profitat de ocazie pentru a se implica şi a publicat clipuri pe Facebook în care membrii săi ajută serviciile locale de curăţenie.
Euronews notează că, pe parcursul ultimului an şi jumătate, Piaţa Victoriei a devenit kilometrul zero pentru manifestaţiile Rezist, iar participanţii şi-au făcut un titlu de onoare din a curăţa după proteste.

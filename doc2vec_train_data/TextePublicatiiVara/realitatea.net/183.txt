Circulaţia rutieră se desfăşoară luni seara pe un fir alternativ pe DN 1 Făgăraş-Codlea în urma unui accident între un autocar şi un autoturism, trei persoane fiind rănite, informează Centrul Infotrafic din Inspectoratul General al Poliţiei Române (IGPR).
Potrivit sursei citate, evenimentul a avut loc la kilometrul 210+350 de metri, în zona localităţii Vlădeni din judeţul Braşov. 

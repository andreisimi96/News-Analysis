Miting PSD: O imagine cu un român aflat la mitingul PSD s-a viralizat pe Facebook.
Miting PSD: "Și am ajuns la miting" - persoană abuzată de statul paralel, scrie persoana care a persoana care a postat fotografie pe Facebook. 
Sâmbătă, 9 iunie 2018, Bucureşti. Astăzi are loc mitingul PSD împotriva abuzurilor la care Liviu Dragnea şi-a propus să aducă sute de mii de oameni chiar în Piaţa Victoriei, pentru a manifesta "Pentru prosperitate, nu pentru securitate". Lideri din partid au vehiculat cifre uriaşe: ar putea veni 400 000 de oameni la mitingul care denunţă abuzurile din justiţie, dar şi "statul paralel". Practic, după cum a spus Liviu Dragnea: "Va fi un miting foarte mare". Ce e drept, organizat de PSD, chiar în faţa propriului Guvern. Oamenii au început să se strângă în Piaţa Victoriei încă de la ora 16.00. Prima organizaţie prezentă în faţa Guvernului a fost chiar PSD Teleorman. Adrian Gâdea, şeful organizaţiei, a declarat la Realitatea Tv, că va aduce 50 000 de oameni la miting. Realitatea.net şi Realitatea Tv vă vor ţine la curent, pe parcursul întregiii zile, cu toate datele legate de mitingul de amploare. Mitingul poate fi urmărit live,  aici . Dacă aveţi imagini cu protestatarii care vin la mitingul PSD, vă rugăm să le trimiteţi pe adresa martorocular@realitatea.net.
Mitingul PSD "Pentru prosperitate, nu pentru securitate" începe la ora 20.00, chiar în faţa Guvernului, locul în care în 2017, au avut loc protestele #Rezist, cu 200 000 de oameni. Organizarea a fost una minuţioasă, fiecare organizaţie judeţeană a primit un document de la centru cu indicaţii clare de la secretarul general al PSD, Marian Neacşu: fiecare om trebuie să fie îmbrăcat în alb sau în straie populare, să aibă pliant cu strofele imnului, dar şi lanterne mici sau telefoane cu lanterne.

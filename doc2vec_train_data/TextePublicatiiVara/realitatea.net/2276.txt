Mihaela Buzărnescu a fost învinsă de japoneza Naomi Osaka în două seturi, cu 6-4, 6-1, vineri, în sferturile de finală ale turneului WTA de la Nottingham (Marea Britanie), dotat cu premii totale de 226.750 dolari.
Buzărnescu (30 ani, 30 WTA), a cincea favorită a turneului, s-a înclinat după o oră şi 17 minute în faţa favoritei numărul trei, conform Agerpres.
Osaka (20 ani, locul 18 WTA) a reuşit 6 aşi în acest meci şi nu i-a permit româncei să îşi creeze nicio oportunitate de break. Buzărnescu va primi pentru participare un cec de 6.175 dolari şi 60 de puncte WTA.
Mihaela Buzărnescu şi britanica Heather Watson vor evolua sâmbătă în semifinalele probei de dublu, contra perechii alcătuite din Lizette Cabrera (Australia) şi Irina Falconi (SUA).

Mai multe persoane au fost ranite, in urma unui incendiu la parcul de distractii Europa-Park Rust, din sud-vestul Germaniei, fiind nevoie de interventia a sute de pompieri pentru a stinge flacarile.
Incendiul a izbucnit sambata dupa-amiaza si abia duminica dimineata s-a reusit stingerea in totalitate a incendiului, informeaza site-ul postului Deutsche Welle.
In momentul izbucnirii incendiului, se estimeaza ca in parc se aflau aproximativ 25.000 de persoane. Vizitatorii au fost evacuati sambata dupa-amiaza, dar parcul a fost redeschis publicului duminica.
Administratorul parcului si autoritatile au transmis initial ca nicio persoana nu a fost ranita grav. Ulterior, postul public SWR a relatat ca patru persoane au fost ranite, doi pompieri si doi angajati ai parcului.
Potrivit site-ului de stiri Sputnik News, cel mai recent bilant al politiei indica faptul ca sapte pompieri au fost raniti usor.
Incendiul a cauzat pagube materiale semnificative, mai multe zone ale parcului fiind complet distruse, scrie ziare.com.

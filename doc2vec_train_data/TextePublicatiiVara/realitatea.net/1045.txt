Fost ministru din Guvernul Grindeanu pleacă din PSD: "Vedem cum analfabeţi loiali primesc funcţii"
PSD are dress code pentru mitingul de sâmbătă. Toţi social-democraţii trebuie să se îmbrace în alb. Unii sunt incântaţi de alegerea făcută de conducerea partidului, alții nu, dar promit că se vor conforma.
Îmbrăcaţi în alb, cu steguleţe şi pancarte, pesediștii din toată ţara vor veni la Bucureşti să protesteze faţă de abuzuri. 
Liderul PSD Liviu Dragnea a anunțat, luni, după ședința conducerii partidului, că sâmbătă, de la ora 20:00, în Piața Victoriei va avea loc un miting pro-democrație.Nu mai e un miting de susținere a Guvernului sau a premierului Viorica Dăncilă, ci un miting de apărare a justiției, spune Liviu Dragnea, un miting împotriva „terorii” care ar fi instaurate de instituțiile de forță, după cum s-a exprimat liderul PSD.
„Este un miting împotriva faptului că democraţia şi statul de drept sunt puse sub semnul întrebării. Vrem să arătăm că suntem decişi să mergem până la capăt. Îi asteptm pe toti ce care doresc să trăiască într-o ţară liberă, unde instituţiile nu mai sunt sub teroare. O ţară care, din cauza unei propagande, se pune problema ca o structură neligitimă, obscură, subterană să paraziteze instituţiile statului, să influenţeze în mod ocult decizii importante, să permită abuzuri, intruziuni ilegale", a declarat Liviu Dragnea.
Întrebat ce instituţii se află sub teroare şi ce instituţii fac abuzuri, el a răspuns că le va nominaliza la miting.

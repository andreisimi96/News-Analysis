Ce nu ştiai desrpre mâncarea verii, roşii cu brânză. Mai mănânci?
Roşiile cu brânză sunt mâncarea, gustarea preferată a multora, mai ales în perioada verii, când ne ferim să gătim, tocmai pentru că un plus de căldură în casă nu e tocmai binevenit. 
Însă, roşiile cu brânză sunt chiar aşa de sănătoase? Problema este că această gustare nu este tocmai prietena ta, mai ales dacă vrei să ții greutatea sub control.
Roșiile nu sunt nici pe departe problema atunci când spunem că brânza cu roșii îngrașă. Roşiile au numai 32 de calorii la suta de grame, iar o roșie medie are în jur de 20 de calorii. Sunt recomandate inclusiv pentru persoanele care au probleme cu glicemia, pentru că au un indice glicemic foarte mic, ceea ce înseamnă că îți dau energie pentru o perioadă mai lungă, fără a cauza creșterea bruscă a nivelului zahărului din sânge.
Nu există organ care să nu beneficieze de pe urma consumului de roșii. Desigur, este de preferat să cumperi roșii organice și să le mănânci ca atare, pentru a beneficia de toți nutrienții minunați pe care îi conțin: vitaminele A, C, B6, B3, B1, E și K, biotină, potasiu, fibre, mangan, magneziu, fier, zinc și licopen.
Problema este că, în afară de brânza de vaci, care este foarte slabă, aproape toate sortimentele de brânză sunt foarte calorice și au un conținut ridicat de grăsimi. Roșiile nu prezintă niciun pericol în această ecuație, însă problema este că de obicei nu te poți rezuma la o singură feliuță de brânză, ci consumi mult mai mult fără să îți dai seama. Dacă mai adaugi ulei de măsline și pâine, această combinație se dovedește a fi o adevărată bombă calorică, ce îți poate da peste cap silueta.

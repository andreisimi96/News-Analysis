Pentru românii care locuiesc în zonă, acest loc reprezinta alternativa perfectă de relaxare deoarece muntele şi "marea" par să se întâlnească. Preţurile sunt decente, iar peisajul este încântător. La toate acestea se adaugă şi specialităţile culinare din peşte, care fac deliciul celor care aleg să viziteze zona.
Clisura Dunării este cunoscuta şi sub numele de Cazanele Dunării. Aceasta se întinde de-a lungul fluviului, la graniţă cu Serbia, în judetul Mehedinţi. Accesul către acest loc de poveste se face pe DN57.
De-a lungul traseului, pâraiele care coboară din munte şi se varsă în Dunare au format golfuri şi estuare. Cel mai frumos dintre ele este Golful Mraconia, deasupra căruia "veghează" chipul lui Decebalus Rex, sculptat în stâncă.  
Foarte aproape de Chipul lui Decebal se află şi Mănăstirea Mraconia. Aceasta a fost construită pe locul unui fost punct de dirijare şi observatie ale vaselor care navigau pe Dunăre, scrie  one.ro .

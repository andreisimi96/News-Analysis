Salarii tăiate fără explicație la spitalul ”Bagdasar-Arseni”. Diminuări de 700 de lei
Un nou scandal în Sănătate. Medicii și asistenții de la Bagdasar-Arseni au aflat, fără explicații, că salariile li se vor diminua cu până la 700 de lei.
”Mai puțin cu zeci de procente la salarii... un asistent medical la fel. Este vorba despre tot personalul medical. (...)  Scrisoarea am văzut-o întâmplător. Managerul anunță că nu sunt bani pentru acordarea sporurilor la nivel maxim și promite că până în septembrie vor fi acordate. Nu înțeleg de ce”, a declarat Viorel Hușanu, președinte Sanitas București, la Realitatea TV.
În opinia sa, cauza ar fi lipsa banilor care, spune el, era o problemă încă de la început, din momentul în care au fost făcute promisiunile de mărire.
”Dacă știau că nu sunt bani nu trebuau să ne promită, nu trebuiau să-și bată joc de manageri. (...) O să mă consult cu toți colegii din țară. Trebuie să luăm atitudine la nivelul federației dacă situația se repetă la ivel de țară”, a mai spus Hușanu. 

Plenul Senatului va avea pe ordinea de zi a şedinţei de luni cudurile administrativ şi de procedură penală , în ambele cazuri Senatul fiind primă cameră sesizată.
Senatorii vor avea pe ordinea de zi Codului administrativ. Printre articolele adoptate de forul de specialitate se numără cele referitoare la indemnizaţiile pentru aleşii locali care şi-au încetat mandatul şi posibilitatea edililor şi primarilor generali de a avea calitatea de persoană fizică autorizată sau de persoană care exploatează o întreprindere individuală sau o întreprindere familială.
Prin eliminarea literei f din articolul 262 al Codului administrativ, primarii şi primarii generali nu mai sunt declaraţi incompatibili în exercitarea calităţii de persoană fizică autorizată sau de persoană care exploatează o întreprindere individuală sau o întreprindere familială. Astfel, aceştia pot avea întreprinderi individuale sau de familie, însă, ei nu pot să facă afaceri cu instituţiile publice, inclusiv cu primăriile, potrivit preşedintelui Comisiei speciale pentru elaborarea Codului administrativ, Marcel Ciolacu, scrie mediafax.ro .
"Nu fac nicio afacere cu statul (...) Nu au cum să facă afaceri cu statul, sunt alte legi care reglementează acest lucru. (..) Sunt sute de cazuri în care primarii care au avut PFA, au accesat fonduri europene, au candidat la primărie şi au fost aleşi primari. După a trebuit să aleagă. Ori înstrăinau PFA-ul (...) sau îşi pierdeau calitatea de primar", a declarat miercuri deputatul PSD, Marcel Ciolacu, după şedinţă.

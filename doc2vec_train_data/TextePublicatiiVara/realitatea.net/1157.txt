Simona Halep, a învins-o pe germanca Angelique Kerber, scor 6-7, 6-3, 6-2, în sferturile de finală de la Roland Garros, calificându-se în semifinalele turneului de tenis.
Simona Halep, cea mai bună jucătoare din lume, s-a calificat în semifinale la Roland Garros, după ce a revenit în meciul cu Angelique Kerber. Simona a pierdut primul set, 6-7(2), dar le-a câștigat autoritar pe următoarele două, cu 6-3, 6-2, și și-a asigurat locul din ”careul de ași”.
În semifinale, Halep joacă cu favorita nr. 3, Garbine Muguruza, din Spania, care a eliminat-o pe Maria Sharapova.
”Fiecare meci cu ea e unul intens, trimite multe mingi înapoi, sunt multe schimburi. Trebuie să dau totul cue a, nu trebuie să renunț. Am început agresiv, nu a funcționat, apoi am schimbat tactica. Nu mai știu programul, sunt pregătită pentru semifinală.”, a spus Simona Halep la finalul meciului.

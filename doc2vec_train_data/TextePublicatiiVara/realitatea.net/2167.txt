Ursul care i-a vizitat zilele trecute pe drumarii ce lucrează pe Transfăgărășan la curățarea drumului a revenit, potrivit realitateadesibiu.net .
Ursul a devenit un obișnuit al locului, după cum anunță Robert Elekeș, purtător de cuvânt al Direcției Regionale de Drumuri și Poduri Brașov.
De această dată, animalul sălbatic a ajuns în fața Districtului Bâlea, în imediata apropiere a cabanei și s-a urcat nestingherit pe un trailer, o remorcă parcată la fața locului de muncitori. În sezon, zona este una frecventată de turiști, iar aparițiile repetate ale animalului pot deveni periculoase.
Din fericire, de această dată nu se afla nimeni în zona remorcii. Dacă situația se va repeta, cel mai probabil, ursul va fi relocat, spune Robert Elekeș.
Pentru că simpaticul, dar periculosul vizitator apare destul de des în zona Bâlea Cascadă, cabanierii l-au numit van Dame.

Delegaţii care vin sâmbătă la mitingul PSD trebuie să respecte o serie de reguli impuse de la centru, potrivit unui document transmis de către Marian Neacşu. Astfel, aceştia trebuie să vină cu imnul printat, să aibă lanterne mici sau telefone cu lanterne mici, dar şi un pachet cu mâncare şi apă asigurat de filiala judeţeană. 
Mai mult, ceştia trebuie să aibă şi numărul de telefon al şoferului care i-a adus la minting. Indicaţiile au fost transmise printr-un document trimis de la centru spre toate organizaţiile judeţene. În plus, pentru a atrage mai mulți oameni, PSD vrea să instaleze 29 de ecrane în piață, la ora 16:00, când Simona Halep va juca finala de la Roland Garros. 
Totodată, miile de autocare și microbuze închiriate de PSD vin mâine în capitală în coloane. De la centrul PSD a venit și ordin. În fiecare trebuie să fie câte 6 steaguri tricolore și un steag al Uniunii Europene. ”Ora de debarcare este 18:00”. Aceeași de la care minoritățile sexuale pleacă din piață. 
Spre deosebire de acestea, psdiștii se îmbracă simplu, în alb sau în costume populare. 
Dar nu numai atât. Social democrații vin pregătiți și pentru cântare. Vor primi pe hârtie patru strofe din Imnul României. Prima, a doua, a patra și a 11-a. Pentru cei care nu au înțeles încă de ce vin la protest, șefii lor s-au străduit să le explice din timp. Documentul transmis organizaţiilor este ataşat în galeria articolului.

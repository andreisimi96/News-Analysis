Urmează o săptămână politică de foc în Parlament.
Liderii Puterii ar putea decide eventuala suspendare a preşedintelui Klaus Iohannis , a informat Realitatea TV.
"Nu sunt prezicător şi nu ştiu ce va face preşedintele Iohannis, dar dacă va face greşeala fatală să nu pună în aplicare o decizie CCR, această încălcare gravă a atribuţiilor lui constituţionale nu o să ne lase indiferenţi. Nu putem să stăm cu mâinile în sân. Vom utiliza tot ceea ce avem la dispoziţie din punct de vedere civic, din punct de vedere legal, din punct de vedere constituţional", a precizat Liviu Dragnea, acum o săptămână.
Președintele susține, însă, că nu se va ajunge la suspendare. "Unii politicieni s-au grăbit să vorbească despre suspendare. Nu va exista nicio suspendare, pentru că nu există niciun temei pentru suspendare, iar dacă unii pesedişti se trezesc vorbind de suspendare ca să pară mai intersanţi la televizor, atunci este problema lor", a spus Klaus Iohannis zilele trecute.
De asemenea, s-ar putea vota și propunerea pentru şefia Serviciului de Informații Externe.
Şi controversatul cod de procedură penală ar putea primi votul decisiv.
Jurnalistul Realitatea TV, Dana Păcurar, prezintă agenda săptămânii viitoare. Toate detaliile mai jos, în VIDEO.

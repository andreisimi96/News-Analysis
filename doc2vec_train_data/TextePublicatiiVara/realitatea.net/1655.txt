Încep să iasă din săli primii elevi care au finalizat lucrările la română de la examenul de Evaluare Națională 2018. Primele informații obținute de realitatea.net arată că elevii au avut la unul dintre subiecte cerințe legate de genul epic.
În scurt timp, o să avem online subiectele integrale la română de la Evaluare Națională 2018. În anii trecuți, cele mai multe contestații la Evaluare Națională au fost la română, deoarece este materia unde subiectivitatea examinatorilor poate juca un rol important în nota finala a elevului.
Examenul la română de la Evaluare Națională 2018 este compus din 2 subiecte, fiecare cu 2 subpuncte, A și B. Se pornește de la texte la prima vedere, iar elevilor li se testează buna înțelegere a limbii, dar și noțiuni de gramatică.
Examenul s-a schimbat mult în bine în ultimii ani, îndepărtându-se tot mai mult de învățarea unor referate, practica extrem de întâlnită până acum vreo 10 ani. Totuși, există critici legate de forma actuală a examenului la română de la Evaluare Națională, care încă pune mare accent pe noțiuni de gramatică teoretică.
LIVE UPDATE: Subiecte Română 2018 Evaluare clasa a 8-a. Examenul a început la ora 09:00
Media notelor la română și matematică de la Evaluare Națională 2018 va fi media finală de la Evaluare Națională 2018. Această notă și media generală în clasele V-VIII vor compune media finală de admitere la liceu.
Și în 2018, această admitere se face computerizat, pe baza opțiunilor elevilor și a mediei finale de admitere. Sunt licee, în marile orașe ale României, în care se intră, la unele profile, doar cu note de peste 9,80-9,90. Și asta se întâmplă pentru că pentru ele optează elevii cei mai buni, dar și pentru că, în mulți dintre ani, subiectele sunt foarte ușoare.
Reamintim că și elevii cu note sub 5 ajung la liceu, însă nu la cele mai bune unități de învățământ. Întrucât învățământul este obligatoriu până în clasa a X-a, chiar și elevii de nota 1 la Evaluare Națională ajung la liceu.
Subiectele la romana la Evaluare Națională 2018 sunt mai jos:

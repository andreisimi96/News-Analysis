Ouăle sunt sănătoase, au o valoare nutriţională densă şi sunt versatile. Pot fi incluse uşor în orice dietă datorită proprietăţilor sale.
Unele persoane cred că ouăle, în special gălbenuşurile, ar putea afecta dieta. Greşit!
De fapt, ouăle conţin nutrienţi importanţi şi sunt printre cele mai benefice alimente de pe planetă. Sunt o sursă bogată de minerale şi vitamine esenţiale şi sunt o sursă bogată de proteine. Conţin aminoacizi care ajută la construirea masei musculare şi la repararea ţesuturilor.
Conform nutriţioniştilor, trebuie să consumi trei ouă întregi pe zi dacă ai o dietă echilibrată.
Ouăle sunt bogae în colesterol "bun", aşa că pot reduce efectele nocive ale consumului de alimente bogate în colesterol "rău".
Iată ce beneficii au:
- Ajută la dezvoltarea creierului - Gălbenuşul este bogat în colină, substanţă esenţială pentru funcţionarea creierului, în special la fetuşi şi nou-născuţi.
- Protejează sănătatea oaselor - Vitamina D este esenţială în absorbţia calciului. Această vitamina este prezentă în mod natural în ouă.
- Lupta cu deficienţa de fier - Două ouă mari conţin două miligrame de fier, aşa că te vor ajuta să scapi de oboseală, dureri de cap şi iritabilitate.
- Protejează vederea - Gălbenuşurile sunt bogate în luteină, un tip de carotenoid care protejează împotriva degenerării maculare.
- Te ajută să ai o greutate sănătoasă - Oferă o senzaţie de saţietate şi limitează consumul de calorii de-a lungul unei zile.

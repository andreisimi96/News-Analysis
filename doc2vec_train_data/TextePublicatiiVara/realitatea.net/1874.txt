PSD s-a pierdut cu FIREA și la propriu și figurat, iar aparatul de propagandă e gripat rău de tot. Să ajungi să spui că nu FIREA a fost huiduită, ci Simona Halep, intră deja în zona patologicului și este chiar prea mult și pentru PSDragnea.
Ultimele ieșiri ale liderilor PSD, începând cu mitingul ,,anti-teroare'' și încheind cu abominabila mizerie de a arunca cu noroi în Simona Halep, acreditând ideea că ea a fost huiduită de ,,sorosiști'',  demonstrează un singur lucru: Liviu Dragnea și locotenții săi nu mai au răbdare nici măcar să se simuleze democrația. 
Bravii lideri politici din PSDragnea își fac adversarii ,,șobolani'', ''sorosiști'', ''iohanniști'', discreditează activitatea societății civile și desființează, în general, orice formă minimală de împotrivire la abuz.  Când ai ajuns să ameninți procurorii și judecătorii, nu mai ai loc de întors...
PSDragnea a renunțat la orice urmă de diplomație, baronii cu dosare în instanță, vor să fie scăpați, prin orice mijloace. Despre asta este vorba. Doar despre asta. De aceea, PSDragnea se comportă ca un partid de forță.
Acești lideri vremelnici joacă soarta țării la ruletă. Nu mai este nimic de compromis. Au compromis totul, începând cu parteneriatele strategice. Când acuzi public NATO și UE că au finanțat și încurajat ,,statul paralel'', nu mai sunt multe de spus.
PSDragnea a trecut linia roșie care nu se trece și pentru asta trebuie să răspundă la vot, doar la vot. Votanții de stânga nu au votat PSDragnea, ci PSD. La forță nu răspunzi cu forța, ci cu înțelepciune

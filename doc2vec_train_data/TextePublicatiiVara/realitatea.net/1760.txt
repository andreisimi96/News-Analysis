O nouă tragedie la malul mării. Un copil de șapte ani a murit înecat.
Trupul copilului a fost adus de valuri la ţărm, luni seară, pe plaja Modern din Constanţa. Cadrele medicale au încercat aproape o oră să îl resusciteze, însă în cele din urmă nu au mai putut să îl salveze.
Băiatul este din localitatea Dobromir și venise pe plajă alături de sora sa.
Acest episod vine în contextul în care un alt copil încă este căutat de scafandri, după ce a dispărut duminică, pe plaja din Corbu. 

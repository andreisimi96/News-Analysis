Viorica Dăncilă este primul dintre premierii PSD din ultimul an și jumătate care bifează vizită după vizită în plan extern. Nici Grindeanu, nici Tudose nu au ieșit aproape deloc și au ținut piept protestelor pentru apărarea luptei anticorupție. Deși nu vorbește aproape deloc limba engleză, Dăncilă este trimisă de alianța de guvernare să ne reprezinte des la export, poate și pentru a scăpa de presiunea internă căreia prim-ministrul pare nu pare să-i facă față.
Premierul Viorica Dăncilă începe miercuri o vizită oficială de două zile în Portugalia, unde va avea întrevederi cu omologul său, Antonio Costa, precum şi cu preşedintele Marcelo Rebelo de Sousa.
Este a patra vizită externă a lui Dăncilă în mai puțin de patru luni de guvernare.
Premierul și-a început turneul extern printr-o vizită secretă în Israel, unde s-a întâlnit cu omologul israelian, Benjamin Netanyahu, pentru a-l asigura de intenția Guvernului de a muta ambasada României la Ierusalim.
Dincolo de disputele politice pe tema reprezentării Romaniei în Israel, întâlnirea cu liderul din Orientul Mijlociu a oferit un moment amuzant. "He, he" a fost raspunsul lui Dancilă la salutul oficial al lui Netanyahu "Pleasure to see you" ("Îmi pare bine să vă văd").
A urmat o vizită la Vatican, unde Dăncilă a fost însoțită de soț. După întâlnirea cu Papa, premierul României a făcut o nouă gafă. Premierul a declarat că în discuția pe care au avut-o la Vatican, Papa Francisc i-a confirmat ca va veni anul viitor in Romania, anunț infirmat ulterior de nunțiul apostolic din România.
Premierul Dăncilă a mai vizitat și Polonia, la sfârșitul lunii mai. Dăncilă a fost într-o vizită oficială la Varşovia unde au avut loc primele consultări interguvernamentale România - Polonia. Dăncilă a fost primită la Palatul Belweder de premierul polonez Mateusz Morawiecki.

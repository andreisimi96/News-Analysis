SIMONA HALEP - GARBINE MUGURUZA // Dan Petrescu, antrenorul care a câștigat campionatul cu CFR Cluj, a prefațat întâlnirea dintre Simona Halep și Garbine Muguruza, din semifinalele Roland Garros 2018.
SIMONA HALEP - GARBINE MUGURUZA // Și lumea fotbalului e conectată la meciul care o poate duce pe Simona Halep în a treia finală la Roland Garros. Înainte de plecarea în China, Dan Petrescu a spus pe cine o vede favorită în meciul din această după-amiază.
"O văd pe Muguruza favorită. O văd câștigătoare, din păcate. Nici nu vreau să mă uit la meci, mi-e frică să mă uit.
Sincer, acum Muguruza e de neînvins. Dar, cunoscând-o pe Simona, sper să facă meciul vieții, pentru că are nevoie de un meci perfect azi", a spus Dan Petrescu.
Citește și:  Cum poate face Halep diferența în semifinala Roland Garros
SECRETUL SUCCESULUI SIMONEI HALEP
SIMONA HALEP - GARBINE MUGURUZA // Liderul mondial a fost întrebat  cum reușește să se relaxeze și să găsească intensitatea pentru a câștiga partide la un turneu de Mare Șlem.
"Experienţa contează foarte mult. Deja am jucat ceva ani la acest nivel. Acum le privesc ca pe ceva normal, sunt obișnuită. Desigur e mereu special când ajungi să joci o semifinală de Mare Șlem. Mai ales aici, la  Paris, unde îmi place și unde mă simt bine", a replicat Simona Halep, potrivit GSP.
Simona Halep și Garbine Muguruza sunt două jucătoare care de câţiva ani luptă pentru premiile și titlurile cele mai mari. Aproape că nu pot exista stiluri și staturi mai diferite, un duel care opune înălţimea și forţa de o parte, agilitatea și construcţia de cealaltă. Un duel în care, până acum, avantajată a fost iberica, ea izbutind să-și impună jocul în trei din cele patru meciuri disputate, conform GSP.
Meciul Simona Halep - Garbine Muguruza, din semifinalele Roland Garros, se va disputa pe arena centrală "Philippe Chatrier", după ora 16:00, LIVE pe realitatea.net.

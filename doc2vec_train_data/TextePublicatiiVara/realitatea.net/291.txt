George Soros, controversatul om de afaceri care s-a transformat în țap ispășitor pentru guvernele din Europa de Est, în special în Ungaria și România, trage un semnal de alarmă fără precedent.
Explozia de curs a dolarului american și o evadare a capitalului din piețele emergente ar putea duce la o nouă criză financiară majoră, a declarat marți George Soros, potrivit Bloomberg .
Celebrul investitor de origine maghiară avertizează că Uniunea Europeană trece printr-o adevărată criză existențială.
"Ne-am putea îndrepta către o nouă criză financiară majoră", a spus George Soros într-o intervenție la Paris.
Anularea acordului nuclear cu Iranul și distrugerea pactului UE-SUA vor aduce "efecte negative" majore asupra economiei europene și erodarea valutelor de pe piețele emergente.
"Tot ce putea merge prost a mers deja prost", a explicat Soros, amintind de criza refugiaților sau politicile de austeritate ale unor state europene.
Soros propune ca o posibilă soluție un adevărat "Plan Marshall" pentru Africa, finanțat de UE.
Avertismentul lui Soros vine pe fondul crizei politice din Italia, care a lovit puternic moneda euro și costurile de împrumut ale marii puteri europene. În același timp, economii ca Turcia sau Argentina se confruntă cu probleme majore, pe fondul inflației accelerate.

Economia României a stagnat în primul trimestru al acestui an și a avut a doua cea mai slabă performanță din UE în 2018. Datele publicate azi de INS arată care sunt motivele "avariei" de la începutul acestui an.
Datele detaliate privind con­tribuţia la creşterea PIB de 4,2% de pe primul trimestru, față de perioada similară din 2017, arată care sunt sectoarele cu contribuţii negative la PIB.
O contribuţie negativă la creşterea PIB a avut‐o exportul net (‐0,6%), consecinţă a creşterii mai accentuate a volumului importurilor de bunuri şi servicii comparativ cu cel al exporturilor de bunuri şi servicii, potrivit Institutului Naţional de Statistică.
Un alt capitol care a dus la stagnarea economică din T1 constă în diminuarea cheltuielilor la nivelul companiilor din mediul privat.
Potrivit INS, la creşterea PIB, în trimestrul I 2018 faţă de trimestrul I 2017, au contribuit aproape toate ramurile economiei, contribuțiile cele mai importante având industria și comerțul.
Astfel, activitatea din industrie a avut o creştere de 4,4% în T1, iar ţinând cont de ponderea sa de 23% din PIB a dus la o contribuţie de 1% la creşterea economică.
În acelaşi timp, segmentul de comerţ, repararea autovehiculelor şi motocicletelor, transport şp hoteluri şi restaurante s-a majorat cu 4,1% în primele trei luni, având o pondere de 20% la formarea PIB şi de 0,8% la creşterea PIB.
Produsul Intern Brut ‐ date ajustate sezonier ‐ estimat pentru trimestrul I 2018 a fost de 222726,4 milioane lei preţuri curente, menţinându‐se – în termeni reali– la acelasi nivel cu trimestrul IV 2017 şi în creştere cu 4,2% faţă de trimestrul I 2017.
Contribuţia categoriilor de utilizări la formarea şi creşterea
                 Produsului intern brut, în trimestrul I 2018

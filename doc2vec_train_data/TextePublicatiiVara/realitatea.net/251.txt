ANAF verifică firmele care fac importuri în Portul Constanța Sud – Agigea, fiind vizată reducerea evaziunii fiscale, a scris  realitateadeconstanta.net .
Inspectorii Direcției Generale Antifraudă Fiscală din cadrul ANAF controlează comportamentul fiscal al contribuabililor care utilizează platforma Portului Constanța Sud – Agigea pentru operațiuni de import.
Sunt vizate importurile de îmbrăcăminte, încălțăminte, produse textile, legume-fructe, dulciuri, jucării, obiecte de uz casnic, produse electronice.
De asemenea sunt verificate toate operațiunile de import alte contribuabililor neplătitori de TVA.
„Misiunea principală a Direcției Generale Antifraudă Fiscală este reducerea evaziunii fiscale prin destructurarea lanțurilor tranzacționale organizate în scopul sustragerii de la îndeplinirea obligațiilor fiscale, prin identificarea și investigarea fenomenelor de fraudă fiscală cu implicații fiscale negative semnificative asupra bugetului statului. Astfel, DGAF contribuie la îndeplinirea obiectivului strategic de creștere a gradului de conformare voluntară la declarare și plată”, se precizează într-un comunicat al ANAF.

Traian Băsescu îi răspunde jurnalistului Stelian Tănase, care a scris că ar fi invidios că nu a avut el primul ideea reclamării Vioricăi Dăncilă pentru înaltă trădare.
Fostul președinte susține că a purtat și el, în timpul mandatului, o discuție cu premierul israelian Benjamin Netanyahu și cu fostul șef de stat Shimon Perez despre mutarea ambasadei României de la Tel Aviv la Ierusalim, însă el le-ar fi răspuns că nu era posibil.
"I-aş spune acestui ţuţăr care se dă şi filozof că era greu să îmi dea prin cap o asemenea prostie să fac o plângere penală pentru că premierul Dăncilă s-a întâlnit cu premierul Netanyahu să discute despre mutarea ambasadei. Îmi fac un autodenunţ - acest subiect l-am discutat şi eu cu Bibi Netanyahu şi cu Shimon Peres. Ei m-au întrebat dacă pot, eu le-am spus că nu. Dar subiectul l-am discutat; de unde până unde înaltă trădare?!", a afirmat Traian Băsescu, duminică seară, la o emisiune TV.

Tații singuri, foarte atractivi
Un studiu de piață a analizat ce le atrage pe femeile singure la sexul opus. Conform rezultatelor, a trecut moda mușchilor care le impresionau pe doamne și acum tații singuri sunt mai atractivi ca niciodată.
Zoosk a intervievat 3.051 de femei și a analizat 301.242 de mesaje, reieșind că 92% dintre femeile întrebate sunt deschise, iar 55% foarte deschise să meargă la întâlniri cu tătici singuri.
Caracteristicile care-i fac pe aceștia să fie foarte interesanți în comparație cu bărbații care nu au copii sunt următoarele, potrivit DailyMail: sunt capabili să aibă grijă și de altcineva în afară de ei înșiși, nu se mai consideră centrul universului, sunt mai grijulii, mai răbdători, mai responsabili și mai chibzuiți.

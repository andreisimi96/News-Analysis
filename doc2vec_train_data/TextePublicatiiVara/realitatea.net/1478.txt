3 ore 0 minute
Cireşele deja ne-au bucurat papilele gustative, iar acum este rândul vişinelor să ne încânte!
O combinaţie de dulce acrişor, vişinele au mari beneficii pentru sănătate. De la combaterea insomniei şi până la arderea caloriilor, iată ce avantaje au aceste fructe în dieta zilnică.
Conținut bogat de antioxidanți
Vișinele sunt pline de antioxidanți, în special de antocianine, acele fitochimicale responsabile cu pigmentarea în culoarea roșie. În plus, antocianinele au un bun efect antiinflamator, încurajând circulația sângelui și contribuind la echilibrarea sistemului nervos.
Vișinele oferă și o doză sănătoasă de Vitamină C, esențială în întărirea sistemului imunitar.
Din când în când, mănâncă 10 sau 20 de vișine imediat după masa de seară și înainte să te duci la culcare și nu vei mai avea probleme cu somnul. Poți alterna cu un pahar din suc de vișine. Secretul stă în melatonină, un hormon care te ajută să ai un somn odihnitor, descoperit de cercetători în vișine.
Pe lângă Vitamină C și antocianine, vișinele mai conțin trei tipuri de chimicale care sunt cunoscute, în nenumărate studii, pentru beneficiile pe care le aduc împotrivă transformării celulelor, transformare ce duce la cancer. Alcoolul perilic, compusul chimic limonene, precum și acidul elagic sunt substanțele cu ajutorul cărora te poți proteja de cancerul de sâni, de plămâni, ficat, piele sau colon.
Scad nivelul colesterolului
Consumate cu moderație, vișinele împiedică acumularea grăsimilor în ficat și scad nivelul colesterolului rău (LDL) din sânge. Acest lucru se întâmplă datorită fibrelor și antioxidanților conținuți de vișine. Unul dintre aceștia din urmă este quercetina, un tip de flavonoid extrem de puternic care previne depunerea grăsimilor pe vasele de sânge și împiedică astfel apariția atacului de cord.
Te ajută să slăbești
Spre deosebire de cireșe, vișinele conțin mai puțin zahăr decât acestea. Ele sunt recomandate în curele de slăbire și datorită potasiului care te ajută să arzi mai repede caloriile și îți oferă energia optimă pentru bună funcționare a organismului. Consumul de vișine ajută și la îndepărtarea grăsimilor de pe abdomen și de pe talie, 100 de grame conținând numai 60 de calorii.
Combate problemele digestive
Conținutul de fibre din aceste mici fructe te ajută să combați problemele digestive. Ele au și un efect laxativ, benefic în tratarea constipației ușoare. Totodată, vișinele te scăpa de toxinele din corp și ajută la eliminarea acidului uric din sânge. Dacă ai diabet sau prezinți o aciditate crescută a sucului gastric nu este indicat să consumi vișine sau suc de vișine.
Vișinele se pot folosi și extern, nu numai intern. Ele au proprietăți apreciate pentru efectele de regenerare și tonifiere a pielii. Ele pot fi de ajutor în tratarea cuperozei, o formă de acnee rozacee care se instalează cu precădere la persoanele trecute de 30 de ani, indiferent de sex. Totodată, ele au și un efect emolient, putând ameliora stadiul crăpăturilor pileii.

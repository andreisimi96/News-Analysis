Unguentul de pătlagină este o comoară la casa omului deoarece tratează multe afecțiuni precum rănile purulente, arsurile, furunculoza, eczemele, herpesul, varicele, ulcerațiile cutanate, ulcerul varicos, înțepăturile de insecte și multe altele. Află cât de ușor se poate prepara acesta!
Unguentul cu pătlagină se folosește în tratarea rănilor purulente, arsurilor, furunculozei, eczemelor, herpesului, varicelor, hemoroizilor sângerânzi, iritațiilor pielii, ulcerațiilor cutanate, ulcerului varicos, înțepăturilor de insecte, dar și plăgilor infectate. Pentru a prepara unguentul ai nevoie de 100 g untură de porc nesărată (sau unt cu 80% grăsime) și 50 g frunze proaspete de pătlagină.
Modul de preparare este unul cât se poate de simplu deoarece tot ceea ce trebuie să faci este să recoltezi frunzele începând din luna mai până în luna august. Spală bine și lasă să se usuce într-un prosop curat, apoi toacă mărunt cu cuțitul. Untura trebuie să o pui la topit, apoi adaugă frunzele mărunțite. La final, amestecă conținutul la foc mic, aproximativ 5 minute, după care ia vasul de pe foc. Acest conținut se lasă la răcit până a doua zi de dimineață, pentru ca planta să-și lase proprietățile în untură. A doua zi se încălzește ușor, cât să curgă, apoi se strecoară prin tifon și se păstrează în borcane din sticlă de culoare închisă, într-un loc răcoros.
Conform sanatosvalley.ro, acest unguent are acțiune emolientă, cicatrizantă și antiseptică. Se aplică în strat subțire pe locul afectat, de 3-4 ori pe zi, după ce ai curățat bine zona.

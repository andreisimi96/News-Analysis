Selecţionata Angliei a învins greu reprezentativa Tunisiei, cu scorul de 2-1 (1-1), luni seara, pe Volgograd Arena, în Grupa G a Cupei Mondiale de fotbal din Rusia. 
Anglia începe Mondialul din Rusia cu o victorie obţinută în prelungiri, 2-1 cu Tunisia. Un succes care i se datorează mai ales oportunistului Harry Kane, autorul ambelor goluri ale englezilor.
Pentru Tunsia, a marcat Sassi din penalty, în minutul 34.
Englezii au marcat golul victoriei în prelungiri, în urma unui corner, Maguire a recentrat, iar Kane, lăsat neaşteptat de liber, a trimis cu capul în plasă din trei metri.

Klaus Iohannis / Foto: Administratia Prezidentiala
Preşedintele Klaus Iohannis a declarat marţi că deşi unii s-au grăbit să vorbească despre suspendare, nu va exista pentru că nu este un temei legal, afirmând totodată că e nevoie de un termen rezolnabil pentru a răspunde solicitării CCR.
Preşedintele Klaus Iohannis a spus că nu crede că suspendarea sa ar avea temei:
"Unii politicieni s-au grăbit să vorbească despre suspendare. Nu va exista nicio suspendare, pentru că nu există niciun temei pentru suspendare, iar dacă unii pesedişti se trezesc vorbind de suspendare ca să pară mai intersanţi la televizor, atunci este problema lor", a afirmat preşedintele.
Întrebat când ar trebui să dea un răspuns, Iohannis a spus:
"Sigur este nevoie să reacţionez într-un timp rezonabil. Nu putem să stăm de exemplu până în decembrie, dar nu cred că cineva serios aşteaptă de la mine să aplic mecanic o decizie într-o zi sau două. Nu-mi doresc să ajungem un stat care se bazează pe o formă fără fond, ci doresc, dacă aceste teme acum au apărut, să avem o dezbatere, să avem o discuţie, să ne lămurim înainte să facem un pas".

Papa Francisc a criticat politica Administraţiei Donald Trump în ceea ce priveşte despărţirea familiilor de imigranţi de la graniţa cu Mexicul, precizând că populismul nu este o soluţie la problema migraţiei la nivel global, într-un interviu acordat în exclusivitate pentru agenţia Reuters.
În interviul acordat agenţiei Reuters, Papa a spus că el însuşi a susţinut recentele declaraţii date de episcopii catolici din Statele Unite care au denumit acţiunile de separare a copiilor de parinţii lor ca fiind „contrare valorilor Bisericii Catolice” şi „imorale”.
„Nu este simplu, dar populismul nu este soluţia”, a precizat acesta.
Într-unul din rarele interviuri pe care le-a acordat, Papa s-a declarat optimist în privinţa discuţiilor care ar putea conduce la o înţelegere istorică pentru numirea episcopilor în China şi aşteaptă demisia mai multor episcopi implicaţi într-un scandal de abuz sexual în Chile.
În ceea ce priveşte perioada de cinci ani de când se află la conducerea Vaticanului, acesta şi-a apărat poziţia de lider al Bisericii Romano-Catolice împotriva criticilor adresate de conservatorii dinăuntrul şi din afara Bisericii care au interpretat acţiunile sale ca fiind prea liberale.
El a mai adăugat că ar vrea ca mai multe persoane de sex feminin să deţină poziţii de conducere în administraţia de la Vatican. 
Unul dintre cele mai clare mesaje pe care le-a adresat acesta au vizat toleranţa zero a preşedintelui american, Donald Trump, în politica migraţiei, autorităţile americane intenţionând să îî pună sub acuzare pe toţi cei care traversează ilegal graniţa cu Mexicul, adulţii fiind încarceraţi, în timp ce copiii acestora sunt trimişi în adăposturile guvernamentale.
Papa a mai spus că populiştii au creat ”o adevărată psihoză” în chestiunea migraţiei, inclusiv societăţile cu o populaţie vârstnică cum sunt cele din Europa se confruntă cu o ”iarnă demografică” şi au nevoie de imigranţi, altfel ”Europa ar rămâne fără populaţie”.

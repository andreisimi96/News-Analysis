Perechea formată din jucătoarea română de tenis Mihaela Buzărnescu şi britanica Heather Watson s-a calificat, joi, în semifinalele probei de dublu la turneul WTA pe iarbă de la Nottingham (Marea Britanie), dotat cu premii totale de 226.750 dolari, după 7-6 (2), 6-3 cu cuplul Priscilla Hon (Australia)/Dalila Jakupovic (Slovenia).
Învingătoarele şi-au asigurat un cec de 3.435 dolari şi 110 puncte WTA la dublu. Adversarele lor din penultimul act vor fi Lizette Cabrera (Australia) şi Irina Falconi (SUA), conform Agerpres.
Buzărnescu este calificată şi în sferturi la simplu, după 6-3, 5-7, 6-3 cu Falconi.

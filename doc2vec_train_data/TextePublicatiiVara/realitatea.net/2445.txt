Luni, până la ora 19:00, pe Autostrada A2 Bucureşti - Constanţa, se vor executa lucrări de reparaţie a carosabilului. Vor exista restricţii pe anumite sectoare ale ambelor sensuri.
Potrivit Centrului Infotrafic se vor executa lucrări de reparaţii asupra carosabilului, pe Autostrada Soarelui, pe prima bandă a sensului de mers către Constanţa, pe tronsoanele kilometrice 12-35 şi 157 - 157+800 de metri. Aici vor avea loc lucrări de plombări, frezare şi asfaltare.
De asemenea, pe prima bandă a sensului de mers către Bucureşti, între kilometrii 24 şi 23+500, au loc lucrări de plombări a gropilor existente. Reparaţiile se vor desfăşura până la ora 19.00.

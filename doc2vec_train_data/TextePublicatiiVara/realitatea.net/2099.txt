1 ora 39 minute
Joi, la ora 18.00 a început ediţia cu numărul 21 a Campionatului Mondial. Primul meci: Rusia - Arabia Saudită. Imaginea acestui turneu final îl întruchipează pe legendarul portar Lev Iaşin, câştigător al Balonului de Aur în 1963.
Min. 72: 3-0 Rusia! Dzyuba a rezolvat meciul. Atacantul de 29 de ani a marcat la prima atingere a mingii
Min. 43: 2-0 pentru Rusia! Denis Cheryshev a driblat doi adversari dintr-o singură atingere, apoi a înscris cu un şut la colţul scurt
UPDATE: Min. 12: 1-0 Rusia!Iuri Gazinsky a marcat primul gol al Cupei Mondiale, cu o lovitură de cap din 7-8 metri. Mijlocaşul gazdelor a profitat de faptul că adversarul său direct a alunecat în momentul în care ar fi trebuit să intervină.  
Imediat după înscrierea golului, camerele TV l-au surprins pe Putin când îi gesticula lui Bin Salman, şeicul Arabiei Saudite, ca nu are ce să facă, iar apoi i-a întins mâna peste preşedintele FIFA, Giani Infantino.
Rusia - Arabia Saudită:
Rusia: Akinfeev - Fernandes, Kutepov, Ignashevich, Zhirkov - Gazinsky, Zobnin - Samedov, Dzagoev, Golovin - Smolov
Antrenor: Stanislav Cherchesov
Arabia Saudită: Al-Maiouf - Alburayk, Os. Hawsawi, Om. Hawsawi, Al-Shahrani - Otayf, Al-Dawsari, Al-Faraj, Al-Jassam - Al-Shehri, Al-Sahlawi
Antrenor: Juan Antonio Pizzi
32 de echipe, inclusiv cea a ţării gazdă, au un singur obiectiv la primul turneu final de campionat mondial care are loc în Europa de Est şi anume să obţină trofeul competiţiei. În premieră pentru un Campionat Mondial, ediţia 2018 vine şi cu o noutate tehnologică: arbitrajul video, testat deja în mai multe competiţii importante.
La ora 17:30, pe Stadionul Lujniki din Moscova, în prezenţa a 80.000 de microbişti şi invitaţi, a avut loc Ceremonia de Deschidere a Turneului Final al Campionatului Mondial de Fotbal 2018. A cântat Robbie Williams.
De asemenea, preşedintele Rusiei, Vladimir Putin, a susţinut şi el un discurs. Iată ce a spus: "Mulţumesc tuturor pentru participarea la CM 2018. Îi salut pe toţi care se uită la TV şi pe Internet. Întreaga familie a fotbalului urmăreşte Cupa Mondială. Acest eveniment sportiv extraordinar găzduit de Rusia pentru prima oară îmi face o mare plăcere. Ruşii iubesc fotbalul. În 1897, a fost primul meci de fotbal în Rusia, a fost dragoste la prima vedere cu acest sport. Aşteptăm un spectacol extraordinar şi ne aşteptăm la prezenţa fanilor în toate oraşele Rusiei. Fotbalul are fani pe toate meridianele. Acest sport ne aduce împreună într-o singură echipă. Această unitate a fotbalului reprezintă marea lui putere şi o valoare mare a umanităţii. Trebuie să promovăm pace între naţiuni. Urez succes echipelor şi bun-venit în Rusia!".

Adinistrația Națională de Meteorologie a emis mai multe avertizări de vreme rea, cu vijelii, ploi, descărcări electrice și căderi de grindină. 
Valabil de la : 09-06-2018 ora 9:00 până la : 09-06-2018 ora 10:00
In zona : Județul Arad: Pecica, Nădlac, Vinga, Secusigiu, Semlac, Felnac, Șeitin, Zădăreni, Peregu Mare;
Județul Timiş: Timișoara, Sânnicolau Mare, Jimbolia, Variaș, Săcălaz, Giarmata, Dudeștii Vechi, Lenauheim, Ghiroda, Cărpiniș, Sânandrei, Comloșu Mare, Periam, Satchinez, Orțișoara, Cenad, Giroc, Moșnița Nouă, Sânmihaiu Român, Teremia Mare, Lovrin, Biled, Sânpetru Mare, Cenei, Sacoșu Turcesc, Pișchia, Tomnatic, Șandra, Saravale, Dumbrăvița, Becicherecu Mic, Iecea Mare, Dudeștii Noi, Gottlob, Chevereșu Mare, Pesac, Remetea Mare, Checea, Beba Veche, Bucovăț, Valcani;
Se vor semnala : averse care vor cumula 25 -30 l/mp, grindină de dimensiuni mici și medii, frecvente descărcări electrice
Fenomene asociate : intensificări de scurtă durată ale vântului
Observatii : sistemul convectiv se deplasează pe direcția SE-NV
Valabil de la : 09-06-2018 ora 8:25 până la : 09-06-2018 ora 9:30
In zona : Județul Timiş: Recaș, Buziaș, Moșnița Nouă, Liebling, Racovița, Topolovățu Mare, Sacoșu Turcesc, Tormac, Chevereșu Mare, Remetea Mare, Nițchidorf, Bucovăț;
Se vor semnala : grindină de dimensiuni medii, averse care vor cumula 30 -35 l/mp, frecvente descărcări electrice, intensificări de scurtă durată ale vântului
Observatii : sistemul convectiv se deplaseazî pe direcția S-N
Ploi și descărcări electrice sâmbătă seară în București
Administraţia Naţională de Meteorologie anunţă că, în acest weekend, vremea se menţine deosebit de caldă, în mare parte a ţării, pentru această perioadă a anului, cu maxime de până la 32 de grade. În Capitală, sâmbătă seara sunt aşteptate ploi de scurtă durată şi descărcări electrice.
Sâmbătă, bucureştenii se pot bucura de o vreme frumoasă în prima parte a zilei. Spre seară, meteorologii le recomandă acestora să nu îşi uite acasă umbrelele pentru că sunt anunţate ploi de scurtă durată şi descărcări electrice.
"În Bucureşti, sâmbătă, vreme va fi caldă şi aici,cu un cer variabil. După-amiază şi în cursul nopţii creşte probabilitatea pentru apariţia înnorărilor cu ploi de scurtă durată. Temperatura maximă sâmbătă în Bucureşti va fi de 30-31 de grade. Duminică sunt aşteptate din nou înnorări, în special spre seară, când din nou apar condiţii pentru ploi de scurtă durată şi descărcări electrice, maxima fiind 31 de grade", a precizat meteorologul de serviciu.
Cei care aleg să-şi petreacă sfârşitul de săptămână pe Litoral trebuie să cunoască faptul că temperaturile maxime nu vor depăşi 25 de grade.

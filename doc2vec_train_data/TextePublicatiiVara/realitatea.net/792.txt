Edi Iordănescu (40 de ani pe 16 iunie) este foarte aproape de a semna contractul cu CFR Cluj.
Edi Iordănescu îl va înlocui la CFR Cluj pe Dan Petrescu.
Apropiații lui Iordănescu au dezvăluit pentru  realitatea.net  că antrenorul este acum în Grecia, dar că sunt șanse foarte mari ca totul să se oficializeze mâine.
Edi Iordănescu este liber de contract, după ce s-a despărțit de Astra, la începutul lunii aprilie.
6 echipe a antrenat Edi Iordănescu până acum: Steaua / FCSB (2010, 2011-2012 ca antrenor secund; interimar în 2010 pentru două meciuri, după plecarea lui Ilie Dumitrescu), FC Vaslui (2012 - antrenor secund în mandatul lui Marius Șumudică), ASA Tg. Mureș (2013 - antrenor principal), Pandurii Tg. Jiu (2014-2016 - antrenor principal), CSKA Sofia (2016 - antrenor principal) și Astra Giurgiu (2017-2018 - antrenor principal).

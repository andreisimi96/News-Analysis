Ambele sexe pot simți o durere acută în piept, dar la femei se adaugă insomnile și anxietatea, în timp ce bărbaţii pot avea episoade de amețeală și transpirații reci.
Atunci când vorbim de simptomele infarctului, în general, ne imaginăm un om care se prinde brusc cu mâna de piept și se prăbușește. Dar, în realitate, scenele diferă dramatic între femei și bărbați. În timp ce unele simptome sunt comune ambelor sexe, dr. Joseph Fritz, de la Universitatea din Alabama, spune că altele pot fi total diferite și absolut banale, de aceea fiind și ușor de trecut cu vederea.
Care sunt simptomele comune
Și femeile, și bărbații pot simți dureri acute în piept, la gât, maxilar, brațe sau la spate. De asemenea, oboseala neobișnuită, respirația sacadată, tusea convulsivă și starea de vomă se numără printre simptomele comune.
Cu toate acestea, profesorul american a constatat că fiecare pacient își amintește episodul diferit și că identifică alte simptome care apar înainte, în timpul și după ce se produce atacul de cord.
Ele nu pot să doarmă, ei nu reușesc să stea drepți
În cazul femeilor, apar simptome care pot fi ușor ignorate. Printre acestea se numără: indigestia sau anxietatea, dar și reprizele de insomnie, spune specialistul american. Asta în timp ce bărbații pot simți o slăbiciune generală, transpirații reci și amețeală, scrie doctorulzilei.ro .
Citeşte totul despre: infarct

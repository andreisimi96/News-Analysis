Procurorul care l-a trimis în judecată pe Victor Ponta în dosarul Turceni - Rovinari, pleacă din DNA. Jean Uncheşelu a cerut transferul, iar solicitarea sa va fi analizază, săptămâna viitoare, de secţiei pentru procurori a CSM.
"Nota Direcţiei resurse umane şi organizare privind cererea formulată de domnul procuror UNCHEŞELU JEAN-NICOLAE de încetare a activităţii la Direcţia Naţională Anticorupţie şi continuare a activităţii la Parchetul de pe lângă Tribunalul Dolj sau Parchetul de pe lângă Judecătoria Craiova. 3", este punctul înscris pe ordinea de zi a şedinţei, potrivit adevarul.ro
Solicitarea procurorului  Uncheşelu vine la scurt timp după ce Victor Ponta şi fostul senator Dan Şova au fost achitaţ în dosarul "Turceni - Rovinari", în care au fost judecaţi pentru fapte de corupţie. Decizia instanţei nu este definitivă.
Victor Ponta a anunţat la stirpesurse.ro că îl va da în judecată pe Uncheşelu, pe motiv că întreg dosarul ar fi fost o înscenare."Tot îl dau în judecată în civil şi vreau sa plateasca din buzunarul lui si nu al Statului pentru ceea ce a facut", a declarat Ponta.
Jean Uncheşelu are 40 de ani şi a ajuns procuror DNA în 2014, prin transfer de la Parchetul de pe lângă Judecătoria Craiova. În 2015, i-a fost repartizat dosarul "Rovinari",  în care erau implicaţi Victor Ponta şi Dan Şova.

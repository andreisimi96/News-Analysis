2 Iulie 2018
În vremurile pe care le trăim este din ce în ce mai greu să ai un somn uşor. Explicaţia este simplă: care este primul lucru pe care îl sacrifici când ai foarte multe de făcut? Somnul, nu-i aşa? Dacă răspunsul este da, e momentul să te trezeşti la realitate! Făcând acest lucru nu numai că îţi va fi şi mai greu să ai un somn uşor, dar îţi sabotezi şi performanţele din ziua următoare şi, pe termen lung, îţi vei distruge sănătatea. Somnul este la fel de important pentru sănătatea ta precum menţinerea unei alimentaţii echilibrate.
Studii recente arată că există legături reale între lipsa somnului şi obezitate, boli cardiace, hipertensiune şi diabet de tip 2. Vestea bună este că efectele sunt reversibile dacă îţi reiei programul de somn.
Iată principalele motive ce te pot lasă fără un somn uşor şi câteva sfaturi cum să treci peste ele.
Dacă te gândeşti prea mult, n-o să mai poţi avea un somn uşor
Motivul pentru care anumite gânduri nu atât de important te macină noaptea şi par să te ţină treaz este că nu poţi să te concentrezi aşa bine precum atunci când eşti complet treaz. Educă-ţi mintea să se comporte diferit atunci când încerci să adormi . Ai mai puţin control asupra gândurilor tale deoarece eşti într-o stare de adormire, deşi crezi că eşti treaz. Ridică-te şi plimbă-te puţin că să alungi gândurile şi să te linişteşti. Nu e bine să începi să asociezi patul cu momentele de anxietate.
Somnul uşor dispare dacă exagerezi cu nopţile nedormite în weekenduri
Nopţi nedormite urmate de somn până la amiază îţi dau peste cap ceasul biologic. Nu te scuză că e weekend şi astfel programul de somn trebuie să fie diferit.

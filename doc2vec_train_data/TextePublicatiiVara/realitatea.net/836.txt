Vânzările de autoturisme în Germania au scăzut cu 5,8% în luna mai, la 305.057 unităţi, în timp ce Dacia a raportat un avans de 10,8%, la 7.515 vehicule, arată datele Autorităţii Federale din domeniul Transporturilor (KBA).
Brandurile Renault şi Ford au raportat scăderi ale vânzărilor de 1,1% şi, respectiv, 6,5% luna trecută, în timp ce livrările brandului Volkswagen au înregistrat un avans de 5,8%.
Din totalul automobilelor vândute pe piaţa germană în luna mai, doar 95.000 erau echipate cu motoare diesel, cu 27% mai puţine decât în perioada similară din 2017. În schimb, livrările de vehicule electrice şi hibride au urcat luna trecută cu peste 50%, la aproximativ 12.000 de unităţi, potrivit Agerpres.
Dacia. Mândrie pentru Dacia. Cum arată Dacia copiată de chinezi. Modelul Double Cabine
În primele cinci luni din acest an, vânzările de autoturisme noi pe cea mai mare piaţă auto din Europa au crescut cu 2,6%, la 1,49 milioane de unităţi, în timp ce Dacia a raportat un avans de 19,7%, la 31.236 vehicule.

Ministrul Justiției Tudorel Toader a lansat un atac dur la adresa președintelui Klaus Iohannis, după declarațiile acestuia de marți pe tema deciziei CCR și a acțiunilor PSD. 
”Ce face preşedintele astăzi este cel mai periculos precedent pentru statul de drept. Este prima dată când un demnitar de rang înalt pune în discuţie respectarea şi aplicarea legii fundamentale şi respectarea şi aplicarea unei decizii a Curţii Constituţionale", a declarat, în miercuri dimineață ministrul Justiţiei. 
Întrebat despre amenințările lansate de Liviu Dragnea la adresa procurorilor, Tudorel Toader a vorbit tot despre Klaus Iohannis.
"Ministrul Justiţiei nu comentează ce declară alţii, fie el si preşedintele republicii, care a devenit foarte cunoscator în ale Dreptului Constituţiional", a spus ministrul Justiţiei.

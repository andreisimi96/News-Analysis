O poză în care apare un nor care are forma unei mâini uriașe a devenit virală. Imaginea a fost numită “Mâna Lui Dumnezeu” și a fost făcută de Louise Taylor, o tânără pasionată de fotografie. Ea a imortalizat momentul spectaculos cu ajutorul unui telefon mobil de ultimă generație.
În vârstă de 30 de ani, fotograful amator a surprins scena în timp ce era în apropierea unui sat din nordul Scoţiei. Poza supranumită “mâna Lui Dumnezeu” a fost făcută în 2016  în apropierea sătucului Tore.
Louise Taylor a găsit-o în smartphone-ul ei zilele trecute, după ce s-a uitat prin fotografiile mai vechi. Entuziasmată, ea a publicat-o pe pagina sa de Facebook, iar internauții au fost impresionați, notează cancan.ro.

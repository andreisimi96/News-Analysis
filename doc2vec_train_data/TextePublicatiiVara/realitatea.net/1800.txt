Meteorologii au emis o avertizare cod galben de instabilitate atmosferică accentuată, cantități de apă însemnate în intervalul 13 iunie, ora 14 – 15 iunie, ora 08.
În Banat, Crișana, Oltenia, Maramureș, Transilvania, jumătatea de vest a Munteniei și în zonele de munte, instabilitatea atmosferică va fi accentuată și se va manifesta prin averse torențiale, frecvente descărcări electrice, vijelii și căderi de grindină.
Cantitățile de apă vor depăși 25 l/mp și pe arii restrânse 60...80 l/mp, îndeosebi în sud-vest și în zona montană.
În restul teritoriului astfel de fenomene se vor semnala pe suprafețe mici, în special pe parcursul zilei de joi, 14 iunie.

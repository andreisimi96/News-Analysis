Cartofii noi sunt grozavi în această perioadă caniculară. Următoarea reţetă presupune combinarea cu smântână, mărar şi usturoi.
Cartofi noi la cuptor. Pentru preparare, aveţi nevoie de:
- 1 kilogram de cartofi noi;
- 250 ml de smântână;
- o legătură de usturoi verde (dacă e nevoie, poţi folosi şi usturoi „obişnuit" - 2-3 căţei vor fi suficienţi);
- o legătură de mărar;
- sare şi piper;
- ulei de măsline.
Pentru a fi sigură că se pătrund, dar şi pentru a obţine cât mai multă crustă crocantă, cel mai bine ar fi să tai cartofii în jumătate, dacă sunt mici, sau în rondele, daca sunt un pic mai mari. Rondelele de cartofi se stropesc bine cu ulei de măsline, se asezonează cu sare şi piper şi se pun la cuptor la temperatură medie pentru aproximativ jumătate de oră sau până s-au pătruns.
În timp ce se gătesc cartofii, prepară separat un sos din smântână, usturoi verde tăiat mărunt, mărar tocat mărunt, sare şi piper. Nu trebuie decât să amesteci toate aceste ingrediente într-un bol.
Când cartofii sunt aproape gata, toarnă sosul de smântână peste ei şi mai lasă-i 10 minute la cuptor. Dacă preferi aşa, poţi scoate cartofii când s-au rumenit şi poţi servi separat sosul de smântână. În felul acesta cartofii rămân mult mai crocanţi. Ceapa, însă, usturoiul şi mărarul nu se vor găti deloc, aşa că ţine cont că gustul va fi diferit.

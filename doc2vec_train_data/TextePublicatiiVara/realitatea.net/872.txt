Sinucidere cu mașina în Argeș
Un tânăr din Argeş s-a sinucis, intrând cu maşina într-un parapet, după ce a pierdut o sumă mare de bani la ruletă.
Tragedie incredibilă în Argeș! Un tânăr de 24 de ani s-a sinucis după ce ar fi pierdut o sumă mare de bani la jocurile de noroc. Piteşteanul a intrat cu maşina într-un parapet de pe marginea drumului.
Accidentul a avut loc pe drumul care leagă uzina Dacia de șoseaua Pitești - Brașov. E o șosea de viteză, cu doua benzi pe sens, ce i-a permis tânărului de 24 de ani, care conducea un bolid puternic, să meargă cu 200 de kilometri la oră, după cum cred martorii.
La fața locului au ajuns mai multe echipaje de la Inspectoratul pentru Situații de Urgență și o ambulanță. Medicii au încercat să îl mențină pe tânăr în viață, însă acesta a murit la cateva minute după producerea accidentului.
Tânărul lucra la Secția Caroserie a uzinei Dacia de la Mioveni și era un împătimit al jocurilor de noroc. Apropiații spun că împrumutase 7000 de lei ca să joace la ruletă, bani pe care i-a pierdut. Tatăl și fratele lui au ajuns imediat la locul accidentului.
Din cauza accidentului, traficul a fost complet blocat câteva ore.
Citeşte totul despre: sinucidere

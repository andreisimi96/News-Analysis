1 ora 27 minute
Miting PSD // Sâmbătă, 9 iunie, la ora 20:00, Piața Victoriei din București va găzdui un miting de amploare, organizat de PSD.
Miting PSD // PSD Dolj a anunțat că va trimite peste 15.000 de oameni la mitingul de sâmbătă, 9 iunie, din Piața Victoriei din București. Organizatorul "expediției" este deputatul PSD de Dolj, Ion Călin, care, potrivit Gazeta de Sud, este în mare vervă.
"Sunt 15.600 de participanți și încă numărăm. Vin în valuri să se înscrie, cucerim Bucureștiul! Avem la ora asta 150 de autocare și microbuze, alții vin pe cont propriu!", a explicat el pentru gds.ro .
Deputatul găsit în conflict de interese de ANI pentru că și-a angajat fiica la biroul parlamentar în perioada 2009 - 2011 nu vrea să audă de oameni aduși cu forța la București, susține sursa citată.
"Sunt mizerii! Am auzit că au scris pe site-uri, dar în spate sunt securiștii, care ne ascultă mai mult decât pe timpul lui Ceaușescu!", a replicat el.
Deputatul nu vrea nici măcar să admită că oamenii ar putea primi hrană de la partid, pentru că „nu i-a chemat nimeni, sunt pe cont propriu".
"Dacă îi chemam eu, Călin, dădeam o apă, o cafea, un sandvici, dar fiecare se descurcă pe cont propriu. Inițiativa de a participa a venit de la baza partidului, e organizare internă, fiecare cu satul lui, cu comuna lui", a încheiat deputatul PSD Dolj.
Citește aici mai multe informații!
Liviu Dragnea, președintele PSD, a anunțat acum câteva zile că formațiunea pe care o conduce va organiza un miting "împotriva abuzurilor de mai mult timp" şi a încălcării principiilor statului de drept. Mitingul PSD va avea loc sâmbătă, 9 iunie, în Piața Victoriei din București, la ora 20:00. 

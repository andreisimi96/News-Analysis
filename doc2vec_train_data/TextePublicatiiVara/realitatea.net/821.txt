Ce salt uriaş în carieră a făcut Irina Rimes după ce s-a aflat că o înlocuieşte pe Loredana în juriul de la "Vocea României". Cântăreaţa, originară din Republica Moldova, a intrat puternic pe piaţa muzicii comerciale din România în urmă cu doi ani. Tot atunci povestea că nu avea fani înainte să lanseze piesa "Visele, iar acum dintr-o solistă necunoscută a devenit antrenor la unul dintre cele mai urmărite show-uri de talente de la Pro Tv.
Irina Rimes era cunoscută doar la Chişinău până să lanseze piesa Visele, în 2016. A ajuns în finală show-ului de talente “Fabrica de staruri” din Republica Moldova, dar Irina Rimes era o anonimă în România. De doi ani, însă bruneta a lansat hit după hit, cântând despre suferinaţa ei în dragoste. Melodiile au prins la public, iar acum nu doar că şi-a făcut milioane de admiratori şi are o carieră solidă, ci a bătut palma cu producătorii unuia dintre cele mai urmărite concursuri de talente de la Pro TV. 
Într-un interviu acordat, în exclusivitate pentru Click! , Irina Remesh, pe numele ei real, a vorbit la debutul ei despre cine este, cum a ajuns să fie ascultată de tineri şi adolescenţi, deopotrivă, dar şi-a spus şi părerea despre concursurile muzicale cum este "Vocea României. 
"Irina este un om simplu, un artist, dar în primul rând femeie. N-am nicio dramă, am avut un parcurs frumos în viaţă, până aici am muncit şi am visat! (...)", spunea Irina.

Ministrul Justiției, Tudorel Toader, a fost întrebat, vineri, de jurnalişti, dacă va merge la mitingul PSD programat pentru sâmbătă seară în Capitală, dar a anunțat că are alt program.
”Bună întebare! PSD organizează miting, dar participanţii probabil vor fi cei care doresc să participe, cei care sunt solicitaţi să participe, cei care... Eu mâine voi fi la Facultatea de Drept din Iaşi, unde îmi continui şi îmi desfăşor activităţile de profesor pe de o parte, activităţile de rector suspendat al universităţii pe de altă parte. Prin urmare, cred că am răspuns”, a declarat Tudorel Toader.
PSD organizează sâmbătă un miting ”împotriva abuzurilor”, care va avea loc în Piața Victoriei din București.

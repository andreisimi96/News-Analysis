Ultimele declarații și acțiuni ale lui Liviu Dragnea sunt catastrofale pentru partidul său și pentru el însuși, spune scriitorul Mircea Cărtărescu. Chiar și cei din PSD au obosit după un an "halucinant, absurd, grotesc", făcut astfel doar de Dragnea, și vor altceva.
Spre deosebire de Iliescu, Năstase, Geoană și Ponta, Liviu Dragnea este primul dintre șefii PSD cu stofă de dictator de tip latino-american, brutal și lipsit de scrupule, este de părere Mircea Cărtărescu.
"Cei care-l sprijină din PSD vor regreta, pentru că un astfel de dictator nu are șanse în Uniunea Europeană, și când va cădea, îi va târî pe toți după el. Ultimele lui declarații și acțiuni sunt catastrofale pentru partidul său și pentru el însuși. A fost un an halucinant, absurd, grotesc, numai și numai din cauza lui. Oamenii au obosit acum și vor altceva", a scris Cărtărescu pe pagina sa de Facebook.

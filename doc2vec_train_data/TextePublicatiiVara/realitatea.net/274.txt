1 ora 12 minute
PMP rămâne fără grup la Senat, după ce şi senatorii Ioan Talpoş şi Ion Ganea au plecat din PMP, pentru a se înscrie în PSD. Pentru a funcţiona, un grup senatorial trebuie să aibă cel puţin 7 senatori, iar după ce Ganea şi Talpoş au părăsit PMP, au rămas doar 6 senatori în grup, adică un număr insuficient. 
Iată care sunt senatorii rămaşi, după plecarea lui Talpoş şi a lui Ion Ganea:
BĂDULESCU Dorin-Valeriu, COVACIU Severica-Rodica, IONAȘCU Gabi, BACIU Gheorghe, LUNGU Vasile-Cristian, Traian Băsescu.
PSD nu stă degeaba. După ce Victor Ponta a luat de la PSD cinci deputaţi, Liviu Dragnea s-a orientat către PMP pentru a-şi reface majoritatea la Cameră. Mai exact, către deputaţii care au făcut parte din fostul UNPR. Un deputat, Valeriu Steriu, şi un senator, Iustin Talpoş, au confirmat că părăsesc PMP, pentru PSD. Pe de altă parte, Eugen Tomac, preşedintele PMP, a declarat pentru realitatea.net că din informaţiile sale, un singur deputat PMP, Valeriu Steriu, pleacă la PSD. Acesta a mai spus că până acum nu a avut nici măcar discuţii neoficiale cu ceilalţi deputaţi din PMP privind eventuale alte plecări din partid. Între timp, grupul PMP de la Senat se va desfiinţa, după ce au rămas doar 6 senatori, numărul minim fiind de cel puţin 7, pentru un grup.

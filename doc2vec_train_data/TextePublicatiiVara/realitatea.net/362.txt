Viorica Dăncilă a participat în Vrancea la punerea în funcțiune a Stației de Pompare și Repompare 5 Haret. Una dintre imaginile surprinse de fotoreporterii prezenți este genială: premierul României se apleacă și se uită cu atenție la pompe, alături de Petre Daea, ministrul Agriculturii. Fotografia nu necesită alte comentarii.
Viorica Dăncilă a fost prezentă astăzi la Stația de Pompare a Apei de la Haret.
Premierul României a ajuns cu elicopterul și a fost întâmpinat de Marian Oprișan, șeful PSD Vrancea. De asemenea, Viorica Dăncilă a fost însoțită de Petre Daea, ministrul Agriculturii.
Dăncilă a participat la punerea în funcțiune a Stației de Pompare și Repompare 5 Haret din Amenajarea complexă Ruginești-Pufești-Panciu, care va iriga culturile cu apă din canalul Siret-Bărăgan.
Lucrările pentru construcţia Canalului Siret - Bărăgan au început înainte de 1989, dar au fost tergiversate după Revoluție. Totul s-a finalizat în 1988, iar zece ani mai târziu, în 1998, au fost terminate lucrările la cele două agregate de pompare, conform monitorulvn.ro . Utilajele au fost inundate în 2006, când motoarele de la pompe au fost complet acoperite de apă.
Foto: Inquam Photos / George Calin

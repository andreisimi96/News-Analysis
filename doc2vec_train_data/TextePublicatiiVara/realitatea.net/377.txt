1 ora 18 minute
Ari Kala, o tânără din Australia, a renunţat la jobul său de secretară şi s-a dedicat carierei de clarvăzătoare. Ea are un har aparte.
Ea spune că poate mirosi oamenii care urmează să moară în scurt timp. Cu toate acestea ea trăieşte o dramă, considerând că harul este inutil atât timp cât nu are cum să îi ajute pe cei la un pas de moarte.
Ari Kala a descoperit pentru prima dată acest har la 12 ani când i-a făcut o vizită unchiului ei aflat pe patul de moarte. A perceput un miros specific pe care ceilalţi membri ai familiei nu l-au simţit. Era un miros excesiv de dulce.
"Din acel moment, am simţit acest miros la mai mulţi oameni aflaţi în fază terminală sau foarte bătrâni", spune Ari, conform mirror.co.uk.
Cu toate acestea, tânăra evită să le spună oamenilor că vor muri curând.

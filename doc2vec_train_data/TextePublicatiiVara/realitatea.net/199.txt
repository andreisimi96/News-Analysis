Îți plac fructele puțin acre, încă necoapte? Medicii recomandă renunțarea la acest obicei.
Fructele necoapte au un nivel ridicat de aciditate și îți pot irita stomacul. În plus, anumite astfel de fructe sunt și greu de digerat. 
Din nefericire, multe fructe din supermarket sunt oferite spre vânzare când sunt încă verzi, iar unele nici nu se mai coc așa cum ar trebui.
Pentru a le consuma în siguranță ar trebui fie să le gătești - astfel vor deveni dulci și vor fi mai ușor de digerat -, fie să le depozitezi în pungi de plastic alături de o banană - ori de un măr -, care va emana o substanță ce le va ajuta să se coacă și abia apoi să le consumi.
Una dintre cele mai mari greșeli este, spun specialiștii, să le depozitezi în frigider.

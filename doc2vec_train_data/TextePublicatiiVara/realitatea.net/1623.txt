Scene de o violență extremă surprinse pe o stradă din Baia Mare. Trei tineri au fost bătuți crunt în fața unui local. Atenție, urmează imagini care vă pot afecta emoțional! 
Incidentul a avut loc pe Bulverdul București din Baia Mare. Cei trei tineri au fost loviți cu pumnii, cu picioarele și chiar cu sticle de bere de mai mulți indivizi. Totul ar fi pornit de la o ceartă banală.
Din imaginile filmate de un martor se observă cum tinerii sunt loviți în continuare, deși zăceau inconștienți pe carosabil.
Oamenii prezenți la fața locului au alertat poliția și ambulanța. Victimele au fost transportate la Spitalul Județean de Urgență Baia Mare, iar polițiștii au deschis o anchetă în acest caz.

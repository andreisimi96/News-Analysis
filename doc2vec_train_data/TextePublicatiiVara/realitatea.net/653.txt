1 ora 35 minute
La amiază, Zoo-ul Eifel din localitatea germană Lünebach (Renania-Palatinat) a șocat cu mesajul că au scăpat doi lei, doi tigri, un urs și un jaguar!  Iniţial, totul părea clar: ursul este mort, ceilalți prădători se întorc în incinte. Ulterior, a ieșit la iveală faptul că leii, tigrii și jaguarul nu evadaseră niciun moment din incinta grădinii zoologice, de fapt, erau în cuştile lor, ascunşi, după ce s-au speriat de furtună. Prin urmare, alarmă falsă!
În cursul nopții a avut loc o furtună puternică în regiune. Un râu a ieșit din matcă, grădina zoologică a fost inundată, iar gardurile au fost deteriorate. Astfel, ursul a putut fugi și a fost împușcat în afară incintei sale, pe o cărare de la grădina zoologică. Felinele însă, nu au putut fi detectate inițial.
Lucrul acesta a fost posibil doar cu ajutorul unor drone. După cum relatează Bild.de, ele se ascunseseră de apele crescute și nu au fost nicicând un pericol pentru locuitorii micului oraș. Aceștia fuseseră imediat alertați de forțele de de intervenție și rugați, până la prinderea animalelor, să rămână în casele lor, anunţă hotnews.ro.
Circa 60 de specii exotice și indigene, respectiv aproximativ 400 de animale, printre care lei și tigri siberieni, trăiesc pe cele 30 de hectare ale Eifel-Zoo. Grădina zoologică privată a fost deschisă în 1972 și aparține familiei Wallpott. Lünebach, o comună cu circa 500 de locuitori, este situată la circa 10 kilometri de granița cu Luxemburg și Belgia.

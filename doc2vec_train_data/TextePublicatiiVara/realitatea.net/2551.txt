Statutul magistraților, din nou la CCR !Curtea Constituțională a României (CCR) va dezbate, marți, sesizarea de neconstituționalitate a grupurilor parlamentare ale PNL și USR, precum și obiecția de neconstituționalitate a ÎCCJ asupra proiectului care modifică Legea 303/2004 privind Statutul judecătorilor și procurorilor.
"Obiecția de neconstituționalitate a Legii pentru modificarea și completarea Legii nr.303/2004 privind Statutul judecătorilor și procurorilor, obiecție formulată de un număr de 97 deputați aparținând Grupului parlamentar al Partidului Național Liberal și Grupului parlamentar al Uniunii Salvați România. Obiecția de neconstituționalitate a Legii pentru modificarea și completarea Legii nr.303/2004 privind Statutul judecătorilor și procurorilor, obiecție formulată de Înalta Curte de Casație și Justiție", se arată pe ordinea de zi a ședinței de marți a CCR, scrie mediafax.ro.
Tot pe 24 mai și Înalta Curtea de Casație și Justiție (ÎCCJ) a sesizat Curtea asupra neconstituționalității modificărilor aduse aceleiași legi.
Magistraţii instanței supreme au subliniat, în sesizarea transmisă CCR, faptul că în modificarea Legii privind statutul magistraţilor nu este identificată în mod clar ipoteza în care există eroarea judiciară, ci doar în linii generale, ceea ce duce la imposibilitatea aplicării legii.

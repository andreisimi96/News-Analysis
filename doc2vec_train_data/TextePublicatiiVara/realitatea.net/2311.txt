Cum arată Turnul Eiffel din Paris // Lumea nu va mai fi niciodată la fel, din cauza amenințărilor teroriste. Parisul este unul dintre primele orașe care au luat măsuri, priveliștea fiind, însă, dezolantă.
Astfel, Parisul va inaugura în curând noul perimetru de securitate construit în jurul Turnului Eiffel , pentru protecția împotriva amenințărilor teroriste, a informat BBC.
Barierele temporare au fost plasate în jurul celebrului turn în iunie 2016, iar acum aceastea sunt înlocuite cu garduri permanente.
Programate să fie finalizate la jumătatea lunii iulie, gardurile au costat aproape 35 milioane de euro..
Peste 240 de persoane au murit în atacurile teroriste din Franța din 2015, iar decizia construirii gardurilor de protecție a venit după teroarea care a cuprins atunci întreaga țară.
Bernard Gaudillère, președintele Societății de Exploatare de la Tour Eiffel, care gestionează celebrul monument, a declarat că noile ziduri sunt "solide, pentru a oferi o securitate absolută".
Perimetrul de securitate va fi format, pe de o parte, din pereți din sticlă cu grosimea de 2,5 cm, iar pe de altă parte din bariere de metal, înalte de 3,24 metri.
Pentru a preveni atacurile cu vehicule, 420 de pietre dure vor fi plasate în fața pereților de sticlă, ca o protecție suplimentară.

Caz şocant în Germania. Un portal destinat românilor din diaspora scrie că doi concetăţeni ar fi murit în ultima lună într-un adevărat lagăr de muncă, unde ar fi cazaţi aproximativ 700 de români care culeg sparanghel și zmeură.
Martorii au povestit că unul dintre români a murit săptămâna trecută, după ce mai bine de o oră a cerut șefilor nemți să cheme salvarea pentru că se simte foarte rău. Fratele decedatului era la fața locului. Acesta a spus că, din cauză că victima nu avea contract de muncă și nici asigurare medicală, șefii au tras de timp până au apelat la serviciile medicale.
În urmă cu trei săptămâni, un alt român de 48 de ani a murit. Nimeni nu știe însă ce s-a întâmplat cu el. Consulatul General al României la Bonn a anunţat că verifică situaţia românilor, iar o echipă s-a deplasat deja la faţa locului pentru a acorda asistenţă. 
sursă video: stiridiaspora.ro

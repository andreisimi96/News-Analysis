Caine legat de masina
Cruzime fără margini într-o localitate din Teleorman. Un bărbat şi-a legat câinele de maşină cu un lanţ şi apoi a târât animalul pe drum, până când acesta a fost rănit.
Imagini șocante în comuna Islaz, judeţul Teleorman. Un bărbat şi-a legat câinele de maşină și l-a târât pe şosea. Polițiștii au deschis în acest caz un dosar penal.
Un martor a surprins întreaga scenă și a postat filmarea pe Facebook, unde a stârnit furia internauților. Din imagini se vede cum câinele este legat de un lanţ prins de portbagajul unui autoturism.
Se poate observa că animalul este rănit, iar pe asfalt se văd pete de sânge. Șoferul susține că nu credea că animalul va avea de suferit și era convins că acesta va reuși să țină pasul cu mașina.
Vă avertizăm că urmează imagini care vă pot afecta emoțional!

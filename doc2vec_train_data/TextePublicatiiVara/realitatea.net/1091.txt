Simona Halep joacă în sferturile de finală de la Roland Garros cu Angelique Kerber. Partida Halep - Kerber începe la ora 15:00, LIVE pe realitatea.net.
Serena Williams a fost călcată în picioare de jurnalistul Traian Radu Ungureanu. Acesta a desființat-o pe sportiva în vârstă de 36 de ani, după decizia de a se retrage de la Roland Garros.
"Serena Williams a descoperit că e paralizată muscular în ziua meciului cu Şarapova. Chiar și în ținută de hipopotam coșar, Williams e, probabil, cea mai mare jucătoare de tenis a tuturor timpurilor. O înfrângere în fața Mariei Șarapova, după o revenire și o naștere dificilă, n-ar fi dezonorat. Ar fi fost umană și uitabilă. Mai ales când conduci cu 19-2 în duelurile directe.
CITEȘTE AICI MOTIVUL ULUITOR PENTRU CARE SERENA WILLIAMS S-A RETRAS !
Dar eșecul nu mai e la modă, iar asumarea lui trece drept o rușine. Un orgoliu bolnav a luat locul a ce se numea cândva caracter.
Marii învinși au, deseori, un eroism mai înalt decât orice podium. Olanda cu trei finale pierdute, Cassius Clay doborât de Frazier sau cursele pierdute de Zatopek și de Patzaichin? A se evita. Medalia de victimă e mult mai comodă", a scris TRU în GSP.
Simona Halep, locul 1 WTA, și Angelique Kerber, locul 12 WTA, vor juca în sferturile turneului de la Roland Garros, cu începere de la ora 15:00, LIVE pe realitatea.net

Caz bizar pe litoral.. Un militar din județul Cluj, este căutat de poliţiştii constănțeni după ce a fost dat dispărut, el fiind văzut ultima oară duminică, 10 mai, după amiază pe plaja din Corbu, a scris realitateadeconstanta.net .
Apropiații au semnalat dispariția militarului, în vârstă de 48 de ani, luni la prânz, dar acesta ar fi fost văzut ultima oară duminică, în jurul orei 18.00, în zona plajei de la Corbu.
Cei care i-au anunțat dispariția au spus că nu se știe dacă acesta ar fi intrat sau nu în mare, dar, pentru că nu a mai răspuns la telefon, au decis să sesizeze autoritățile.
Bărbatul, militar la o unitate din Cluj, se afla la Constanța unde fusese detașat în cadrul unui exercițiu, iar duminică ar fi fost în timpul său liber.

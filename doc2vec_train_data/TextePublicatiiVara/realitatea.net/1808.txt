2 ore 3 minute
Condamnare în familia regală a Spaniei. Soțul infantei Cristina, cumnatul regelui Felipe al VI-lea, Inaki Urgandarin, a fost condamnat la 5 ani și 10 luni de închisoare pentru deturnare de fonduri publice, notează El Pais. 
Decizie fără precedent în Spania. Inaki Urgandarin, sotul Infantei Cristina, a devenit marți primul membru al familiei regale din această țară care va executa o pedeapsă cu închisoarea. 
El primise initial o condamnare de 6 ani si 3 luni. Instanța din Palma de Mallorca a decis reducerea pedepsei cu cinci luni, menționând că nu a putut găsi dovezi că Urgandarin a falsificat documente publice.
Inaki Urdangarin, un fost mare handbalist în naționala Spaniei, a fost acuzat de deturnarea de fonduri publice de milioane de euro, prin intermediul ONG-ului său. Procesul, care s-a întins pe mai mulți ani, a zguduit Casa Regală și întreaga țară. 
Procurorii spun că Urdangarin s-a folosit de legăturile sale cu familia regală pentru a câștiga licitații publice prin intermediul organizației non-guvernamentale Noos Foundation.

Pensia medie a scăzut cu 0,9% în primul trimestru, la 1.122 de lei, potrivit datelor publicate miercuri de Institutul Naţional de Statistică (INS). În ultimul trimestru al anului trecut pensia medie a crescut cu 2,4%, la 1.132 de lei.
Indicele pensiei medii reale faţă de trimestrul precedent, calculat ca raport între indicele pensiei nominale pentru calculul pensiei reale şi indicele preţurilor de consum, a fost de 98,1%.
Pensia medie de asigurări sociale de stat a variat cu discrepanţe semnificative în profil teritorial, ecartul dintre valoarea minimă şi cea maximă fiind de 503 de lei (860 lei în judeţul Botoṣani și 1363 lei în Municipiul Bucureşti.
În 2017, numărul mediu al pensionarilor din România a fost de 5,228 milioane, în scădere cu 29.000 faţă de anul anterior, în timp ce pensia medie a crescut cu 12,8%, la 1.069 de lei.

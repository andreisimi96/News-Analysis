Simona Halep are un parcurs formidabil la Roland Garros, ajungând în sferturile de finală. Dar veștile bune pentru sportivii noștri nu se opresc aici.
După ce Simona Halep a ajuns în sferturile de finală de la Roland Garros, continuă veștile bune din capitala Franței.
Perechea formată din Mihaela Buzărnescu și Irina Bara s-a calificat în sferturi la Roland Garros după ce a trecut de cuplul format din Jennifer Brady și Vania King. Româncele s-au impus după o oră și 30 de minute, scor 6-4, 6-3.
Simona Halep, Roland Garros. Cuvinte senzaționale pentru sportiva noastră
În runda următoare, Irina Bara și Mihaela Buzărnescu vor juca împotriva perechii formate din Hao-Ching Chan și Zhaoxuan Yang, favoritele 8, a scris gsp.
În primul set, Bara și Buzărnescu au fost conduse cu 2-0, dar au revenit și au făcut două break-uri, impunându-se cu 6-4.
Și în setul doi româncele au făcut două break-uri, dar nu au mai cedat niciun game pe propriul serviciu. Bara și Buzărnescu au avut nevoie de trei mingi de meci pentru a câștiga și a se califica în sferturi, a informat sursa citată.

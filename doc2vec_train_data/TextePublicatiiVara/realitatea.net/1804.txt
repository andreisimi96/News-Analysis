1 ora 21 minute
Preşedintele Klaus Iohannnis a lansat un atac fără precedent la Liviu Dragnea, pe care l-a numit "un infractor care ameninţă magistraţi" la tv.
Klaus Iohannis a declarat că el nu încalcă Constituţia, şi a spus,  făcând referire la Liviu Dragnea, că este un infractor care a convocat un miting mediocru: 
"Pe bună dreptate s-au revoltat magistraţii. Adică cum se trezeşte un politician, care mai este şi infractor, să se ducă la televizor să ameninţe acolo magistraţii, după ce a convocat un miting mediocru anti-justiţie? Este inadmisibil. De asta am spus că nu putem să lăsăm statul să intre într-o situaţie de incertitudine, să intrăm în derive şi să ne trezim că în loc să consolidăm democraţia românească, o ia aşa, de dragul unuia care vrea să fie mai puternic decât e sănătos, renunţăm la valori democratice", a afirmat preşedintele Klaus Iohannis, la Cotroceni, întrebat despre cererea depusă de "Forumul Judecătorilor din România" în care aceştia au cerut CSM apărarea independenţei justiţiei. 
Klaus Iohannis a declarat că PSD încearcă să amputeze puterile actualului preşedinte:
"O delegaţie a comisiei de la Veneţia a venit sa discute despre legile justiţiei, vă amintiţi că eu i-am sesizat şi i-am rugat sa faca o analiză. Am avut o discuţie foarte buna, am discutat despre aceste legi, si asteptam sa avem o opinie preliminară, şi apoi, una consolidată, care sa fie luată in considerare de Parlament. Nu am dorit, nici eu, nici comisia, să intrăm in text, ci am discutat despre principii. Am vorbit despre lipsa de transparenta a comisiei pentru legile Justiţiei. Le-am spus detaliat care sunt îngrijorările mele. Am citit motivarea CCR, ca să nu apară o confuzie in spatiul public. Eu am spus ca voi citi până o înţeleg, mai avem puţin de citit. Va spun doua chestiuni, trei, pe care le-aş sublinia: vrea sa spun ca in această etapă motivarea aduce mai multe intrebări decat clarificări dar poate o aprofundare mai ulterioară ne aduce mai aproape de adevăr. Un partid incearcă să amputeze puterile preşedintelui, pentru că actualul preşedinte nu este de acord pe anumite subiecte. Nu cumva aceste legi au fost modificate şi pentru a diminua puterea preşedintelui? Din păcate decizia CCR vine în aceeaşi logică de demitere a unui înalt procuror. Avem un nou super ministru al Justiţiei, care decide şi preşedintele execută? Ce rol mai are CSM?", a mai spus preşedintele. 

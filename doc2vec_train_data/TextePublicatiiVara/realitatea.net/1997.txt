FOTO: Cuget Liber
Angajații români vor putea merge de acum înainte pe banii angajatorilor la spectacole de teatru, concerte sau expoziții de artă.
Asemănător regimului acordării tichetelor de masă, angajatorii vor putea oferi angajaților și tichete culturale conform unei propuneri legislative elaborate adoptate astăzi de Camera Deputaților în calitate de for decizional.
„În cazul unei familii, banii alocați pentru evenimente și produse culturale sunt uneori insuficienți, iar noile tichete introduse vor acoperi tocmai aceste costuri. Astfel pot ajunge la teatru, la muzeu sau își pot trimite copiii la teatrul de păpuși și cei care până acum nu aveau această posibilitate", a declarat deputatul UDMR, Szabó Ödön, inițiatorul proiectului de lege.
Pe lângă introducerea unui nou tip de tichete deputatul UDMR, Szabó Ödön a subliniat și importanța reglementării regimului tuturor tichetelor acordate angajaților într-un singur act normati
„În momentul de față sunt trei legi diferite, care reglementează tipul tichetelor valorice care pot fi acordate angajaților, iar propunerea legislativă a legiuitorilor Uniunii simplifică și unifică aceste reglementări".
Tichetele valorice beneficiază de condiții de taxare și impozitare avantajoase pentru angajatori.
Prin noul tip de bon valoric cultural, angajații vor putea merge pe banii angajatorului la spectacole de teatru sau la concerte și vor putea vizita expoziții culturale.

Scandal la Casa Regală britanică, după nunta lui Harry cu Meghan. Potrivit presei străine, prințul Charles nu ar fi tatăl biologic al prințului Harry. Zvonul, mult vehiculat în trecut, pare să se adeverească. Mai ales că surse din interiorul palatului Buckingham susțin că Charles i-ar fi confirmat acest lucru lui Harry, potrivit Realitatea TV.
Conform revistei americane National Enquirer, prințul Charles ar fi recunoscut că nu e tatăl lui Harry. De-a lungul anilor, s-a tot scris în revistele britanice că prințul Harry nu ar fi fiul lui Charles. Iar speculațiile au fost alimentate și de faptul că cei doi sunt diferiți fizic.
,,Trecutul Familiei Regale e pavat cu secrete și minciuni, dar aceasta e cea mai mare mușamalizare dintre toate. Familia Regală a făcut tot ce i-a stat în putință să convingă pe toată lumea că prințul Charles e tatăl lui Harry, deși cei doi nu seamănă deloc.", au declarat surse din interiorul Palatului Buckingham, pentru revista americană. 
De-a lungul timpului, presa engleză a susținut că tatăl natural al lui Harry ar fi Mark Dyer, ofițer al armatei britanice, care a făcut parte din garda regală. Asta, pentru că cei doi nu numai că seamănă foarte mult, dar sunt și foarte apropiați. Revista americană susține chiar că prințul Charles e gelos pe faptul că Harry este copia fidelă a lui Mark.
De altfel, și Dyer a alimentat speculațiile, pentru că mereu a susținut că e ca un al doilea tată pentru Harry. Mai mult, surse apropiate de familia regală britanică susțin că, la insistențele lui Harry, Mark a fost primul care a cunoscut-o pe Meghan Markle, încă din 2016. Și asta deoarece prițul îl consideră un mentor. 

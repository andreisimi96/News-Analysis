2 ore 1 minute
Klaus Iohannis, declaraţie de ultimă oră despre suspendare
Acum, că motivarea deciziei CCR a fost publicată în Monitorul Oficial, preşedintele Klaus Iohannis trebuie să ia o decizie. Să stabilească exact cum acţionează. După lege, Klaus Iohannis are mai multe variante. După liderii PSD, doar una. Să semneze URGENT revocarea din funcţie a Laurei Codruţa Kovesi.
Ce poate face, totuşi, preşedintele Iohannis după publicarea motivării deciziei CCR?
O variantă ar fi să semneze IMEDIAT decizia de revocare de la şefia DNA a Laurei Codruţa Kovesi.
Dar, ar putea să semneze... mai târziu. Cum legea NU spune clar ce termen are la dispoziţie preşedintele pentru a semna decretul, Klaus Iohannis ar putea amâna momentul. Asta în condiţiile în care, oricum, de drept, mandatul şefei DNA se încheie în primăvara anului viitor.
O altă variantă, speculată deja de liderii social democraţi, ar fi ca şeful statului să NU semneze decretul de revocare. Caz în care, Klaus Iohannis ar risca să fie suspendat din funcţie.
O altă variantă posibilă ar fi ca preşedintele să se întoarcă la popor. Deasupra Curţii Constituţionale, cel mai înalt for judecătoresc din România, este poporul, potrivit regulilor democraţiei, fixate şi de Constituţia noastră.
Aşa că preşedintele, suspendat sau nu, ar putea să întrebe la Referendum dacă e firesc ca Ministrul Justiţiei să fie cerberul procurorilor. Greu de precizat ce ar urma în acest caz în funcţie de rezultatul consultărilor cu cetăţenii.
O ultima variantă ar fi o demisie. A Laurei Codruţa Kovesi. Şefa DNA ar putea să renunţe la funcţie, luând astfel presiunea de pe preşedintele Iohannis şi punând punct bătăliei politice.

Nimeni nu se îndoieşte de efectele uimitoare ale leuşteanului asupra sănătăţii, însă în cazul unei afecţiuni acesta este contraindicat.
Leuşteanul este bogat în quercetină, unul dintre cele mai active flavonoide prezente în regnul vegetal, ce are o puternică acţiune anti-oxidantă, modulatoare a sistemului imunitar, anti-inflamatoare, anti-aterogenetică și proprietăţi anti-cancerigene.
Frunzele de leuştean conţin uleiuri volatile aromatice, vitaminele A şi C. De asemenea, cumarina (compus chimic cu gust amar) prezentă în frunzele de leuştean are efecte pozitive în caz de hipertensiune, septicemie, osteoporoză, astm, favorizează reducerea tumorilor şi a inflamațiilor şi suprimă pofta de mancare.
Însă, s-a observat un efect iritativ al leuşteanului, administrat în cantităţi mari şi pe perioade lungi de timp, în infecţiile renale.
De asemenea, leuşteanul nu se foloseşte în perioada sarcinii şi se foloseşte în cantităţi moderate (maximum 3 g pe zi de frunze proaspete) în timpul alăptării.

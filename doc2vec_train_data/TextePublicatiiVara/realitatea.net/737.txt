Cel puţin nouă imigranţi au murit în urma unui naufragiu în largul provinciei turce Antalya, iar alţi 35 au decedat după ce ambarcaţiunea în care călătoreau s-a scufundat în largul coastelor Tunisiei.
Naufragiu. Nouă imigranţi, inclusiv şase copii, care se îndreptau spre Europa, au decedat după ce ambarcaţiunea în care se aflau s-a scufundat în apropiere de insula Kekova Geyikova, aflată în largul districtului Demre din provincia Antalya. Un alt imigrant este dat dispărut, relatează cotidianul Daily Sabah.
Cel puţin 35 de imigranţi au decedat, iar 67 au fost salvaţi, în urma unui naufragiu care a avut loc duminică în largul coastelor Tunisiei, a anunţat Ministerul Apărării de la Tunis.
Anual, zeci de mii de persoane, originare din ţări sărace din Africa, încearcă să traverseze Marea Mediterană pentru a ajunge în Europa, de cele mai multe ori în ambarcaţiuni şubrede, astfel că mii de imigranţi îşi pierd vieţile în cursul călătoriei pe mare.
Naufragiu. Imigranţii, care încearcă să fugă de sărăcia şi violenţa din ţările natale, sunt adesea transportaţi în condiţii brutale, tranzacţionaţi între diferite reţele de trafic de persoane care extorchează bani de la aceştia şi supuşi abuzurilor din partea bandelor criminale şi autorităţilor.

Cei trei judecători ai CCR care au votat împotriva constatării unui conflict juridic de natură constituțională între Guvern și Președinție sunt Livia Stanciu, Daniel Morar şi Mircea Ştefan Minea.
Prezenţa lui Daniel Morar printre cei trei este una surprinzătoare, fostul şef DNA fiind considerat unul dintre cei mai mari adversari ai Laurei Codruţa Kovesi.
Înainte de pronunţare a avut loc o negociere între cinci judecători, în toaleta CCR - Valer Dorneanu, Daniel Morar, Petre Lăzăroiu, Mircea Minea și Attila Varga, potrivit stiripesurse.ro.
Curtea Constituţională a României a constatat, miercuri, că există conflict între puteri în cazul respingerii revocării şefei DNA, Laura Codruţa Kovesi. Decizia a fost luată cu o majoritate clară, de 6-3, potrivit informațiilor Realitatea TV. S-au opus deciziei judecătorii Livia Stanciu, Daniel Morar şi Ştefan Minea.
Preşedintele CCR, Valer Dorneanu, a anunţat că plenul Curţii, cu majoritate de voturi, a admis sesizarea premierului cu privire la acel conflict de competenţă, constatându-se conflict între ministrul Justiţiei şi preşedinte determinat de refuzului şefului statului de a da curs cererii de revocare a şefei DNA.
Citeşte totul despre: CCR

Hong Kong bate record după record în privinţa proprietăţilor. Astfel, un loc de parcare de 12 metri pătraţi în metropola asiatică s-a vândut cu 760 de mii de dolari. 
Locul de parcare se află lângă unul dintre cele mai scumpe blocuri din centrul oraşului, unde un apartament de 84 de metri pătraţi s-a vândut cu peste 3 milioane de dolari anul trecut.
Preţul pe metru pătrat al locului de parcare este, totuşi, de peste 60 de mii de dolari în condiţiile în care preţul mediu pe metru pătrat la apartamente în oraş este de 18.500 de dolari. Acesta este cel mai scump loc de parcare vândut vreodată în Asia, însă nu în lume. În Manhattan, de exemplu, locurile de parcare pot costa până la un milion de dolari. 

Robotul Curiosity trimis de NASA pe Marte a relevat un lucru foarte important pentru omenire, în general: există materie organică pe Planeta Roşie, ceea ce înseamnă că acum sau în trecut a fost formă de viaţă acolo.
Oamenii de ştiinţă de la NASA n-au dezvoltat încă subiectul, adică n-au vrut să explice dacă forma de viaţă extraterestră de pe Marte a existat acum mulţi ani sau putem intra în contact cu ea chiar în zilele noastre, dar noile informaţii sunt puternice şi de încredere.
"Au crescut şansele ca, în misiunile viitoare de pe Marte, să găsim semne de viaţă antică şi dacă cineva a trăit acolo", a spus un reprezentant NASA.
Curiosity are mărimea unui mic autoturism și cântărește 900 kg, devenind astfel cel mai greu obiect creat de mâna omului și lansat pe Marte vreodată (vehiculele sondelor Viking cântăreau sub 600 kg).

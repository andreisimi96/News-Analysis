2 ore 5 minute
Preşedintele Klaus Iohannis a declarat, marţi, chestionat cu privire la o posibilă suspendare a sa, că nu se teme de un astfel de demers.
"Apropo de suspendare, am obervat ca foarte mulţi sunt preocupaţi de suspendare. Eu nu! Nu există niciun motiv de suspendare, nu îmi e teamă!", a declarat preşedintele Klaus Iohannis.
Reacţia şefului statului vine după ce mai mulţi lideri PSD au avansat ideea unei posibile suspendări a sa din funcţie, ca urmare a scandalului privind revocarea şefei DNA, Laura Codruţa Kovesi.
Pe de altă parte, potrivit unor surse citate de Realitatea TV, preşedintele PSD, Liviu Dragnea, le-a dat ordin social-democraților să nu mai vorbească despre suspendarea președintelui până când acesta din urmă nu va lua o decizie privind revocarea șefei DNA. Avertismentul lui Liviu Dragnea ar fi avut loc chiar în ședința PSD de luni, potrivit unor surse din conducerea partidului.

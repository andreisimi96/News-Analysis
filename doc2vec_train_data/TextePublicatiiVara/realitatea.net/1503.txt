Organizaţiile PSD sunt pe drum spre mitingul PSD din Bucureşti, dar nu oricum, ci cu mândrie. Este şi cazul PSD Bacău, care a postat pe pagina de Facebook mai multe fotografii cu autocarele care vin spre Bucureşti. Totodată, 600 de oameni vijn cu trenul spre Bucureşti. 
Redăm, integral, postarea PSD Bacău: 
"Peste zece mii de băcăuani vor participa la mitingul #PSD ⏩ La aproape 30 de ani de la Revoluție, românii ies din nou în stradă împotriva abuzurilor făcute chiar de instituțiile care ar trebui să-i apere! Azi, 9 iunie, de la ora 20:00, în București va avea loc cea mai mare manifestare de stradă din #România ultimelor decenii. Social-democrații băcăuani par extrem de interesați să participe la mitingul organizat de PSD, azi, în București. Până acum, aproximativ 10000 de membri de partid și simpatizanți au anunțat că pot și vor să fie prezenți, azi, în Capitală.
Autocarele se vor încolona, iar în spatele lor se vor alinia cei care au ales să călătorească cu autoturismele personale dar sunt si persoane care au ales să meargă cu trenul. Vor participa doar persoanele care doresc într-adevăr să fie prezente în Piața Victoriei și să susțină lupta împotriva abuzurilor. E TIMPUL să ne opunem structurilor de forță și luptei politice purtate cu instrumente judiciare", se arată pe pagina de Facebook PSD Bacău.
Pe lângă organizaţiile din ţară, la mitingul PSD vor participa şi liderii partidului, dar şi premierul, miniştrii. Viorica Dăncilă,  Carmen Dan, Eugen Teodorovici, Florin Iordache, Nicoale Bădălău au confirmat că vor participa la miting.Totodată, între organizaţiile judeţene se dă o adevărată bătălie: cine va aduce mai multe miii, sau chiar zeci de mii de simpatizanţi la protest. Cel mai probabil, organizaţiile din sudul ţării vor strânge cei mai mulţi. Spre exemplu, simpatizanţii Maramureş au plecat spre Bucureşti de vineri seară, în timp la Iaşi au plecat spre Capitală sâmbătă, la ora 10.00 dimineaţa. 
Pe de altă parte, şi autorităţile s-au moblizat exemplar: mitingul PSD va fi supravegheat din elicopter, mii de jandarmi şi poliţişti vor avea grijă să nu existe incindente. Mai mult, Jandarmeria a anunţat că vor exista inclusiv jandarmi care vor avea arme anti-tero, pentru a cotracara orice ameninţare. 
În schimb există şi dezavantaje pentru locuitorii Capitalei: centrul Bucureştiului va fi efectiv, blocat, întrucât străzile vor fi blocate de miile de autocare care vor aduce manifestanţii la minting. Nu este exclus nici să se închidă staţia de metriou Piaţa Victoriei, dacă situaţia o va impune, a mai transmis Metrorex. 
Totodată, miile de autocare și microbuze închiriate de PSD vin în Capitală în coloane. De la centrul PSD a venit și ordin. În fiecare trebuie să fie câte 6 steaguri tricolore și un steag al Uniunii Europene. ”Ora de debarcare este 18:00”. Aceeași de la care minoritățile sexuale pleacă din piață. 
Dar nu numai atât. Social democrații vin pregătiți și pentru cântare la miting. Vor primi pe hârtie patru strofe din Imnul României. Prima, a doua, a patra și a 11-a. Pentru cei care nu au înțeles încă de ce vin la protest, șefii lor s-au străduit să le explice din timp. 

Soprana Angela Gheorghiu îi răspunde primarului general al Capitalei, după ce aceasta a afirmat că artista ar fi refuzat să participe la o ceremonie pentru că n-ar fi fost ajutată cu "ştergerea" unor datorii către fisc.. 
"Îmi pare rău că primarul general al Bucureștiului a ales să răspundă mesajului meu cu o serie de inexactități și insinuări, ba chiar cu acuzații foarte grave, doar pentru că am curaj să spun lucrurilor pe nume," scrie marea artistă. 
Referitor la concertul dîn Piața Constituției, dîn 2017, pentru care se spune că a primit bani din partea PMB, Angela Gheorghiu precizează că "datele financiare au fost negociate de impresari', iar "afirmațiile cu privire la onorariul de concert sunt în afara prevederilor contractuale și total lipsite de eleganță."
Referitor la speculaţia că refuzul de a mai participa la ceremoniile organizate de primăria condusă de Gabriela Firea ar fi fost motivat de refuzul edilului se a o ajuta cu "ştergerea" unor obligaţii fiscale, soprana afirmă că a povestit despre problemele pe care le-a avut cu fiscul, "dar nu am cerut cuiva să intervină pentru nimic, m-am plâns mai mult."
"Simplul fapt că mă văd nevoită acum să mă justific în fața unor acuzații incredibile mă face să aplaud corul din ce în ce mai puternic al românilor care cred că AŞA NU SE MAI POATE și că în România lucrurile trebuie să se schimbe. Datorăm asta, o țară normală, cu un stat drept și cu politicieni puși în slujba cetățenilor, urmașilor noștri," îşi încheie marea artistă mesajul către Gabriela Firea .

Echipa Portugaliei, campioana europeană en titre, a învins formaţia Marocului cu scorul de 1-0 (1-0), miercuri, pe Stadionul Lujniki din Moscova, în Grupa B a Cupei Mondiale de fotbal din Rusia.
Portugalia se impune cu 1-0 grație golului reușit de Cristiano Ronaldo în minutul 4. Africanii sunt eliminați de la Cupa Mondială.
Tot în Grupa B, miercuri se va juca partida dintre Spania şi Iran. Ultimele meciuri din grupă vor fi pe 25 iunie, Spania - Maroc, la Kaliningrad (stadionul Kaliningrad), şi Iran - Portugalia, la Saransk (Mordovia Arena).

Lumea medicală vine cu o veste absolut şocantă. Un anumit tip de grăsime din mâncarea de tip fast-food ar putea fi bună pentru protecţia împotriva cancerului de piele.
Cercetătorii de la Universitatea din Massachusetts au injectat acid palmitic în pielea cobailor au observat că a scăzut riscul de apariţie a cancerului de piele. Acidul palmitic se găseşte în burgeri, cartofi prăjiţi şi prăjituri. Oamenii de ştiinţă spun că acesta hrăneşte o proteină care este implicată în procesul de pigmentare şi care protejează împotriva mutaţiilor care duc la apariţia melanoamelor, o formă mortală de cancer. De fapt, în SUA este estimat că în următorul an vor muri 10.000 de oameni din această cauză.
Descoperirea poate duce la apariţia unor medicamente care să aibă în compoziţie acid palmitic care să fie administrit preventiv celor care au păr roşu, piele albă sau foarte bronzată sau care prin analize li s-a descoperit un risc crescut de cancer de piele.
Acidul palmitic se găseşte în grăsimile saturate, dar până acum nu au existat date care să demonstreze că poate proteja pielea. Se mai poate găsi şi în uleiul de cocos ceea ce va duce la cercetări suplimentare privind adăugarea lor în produsele de protecţie solară.

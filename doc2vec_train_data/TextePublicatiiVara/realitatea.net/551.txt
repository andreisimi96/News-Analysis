2 ore 5 minute
Directorul Serviciului Român de Informații, Eduard Hellvig, a demarat procedura de desecretizare a protocolului de cooperare dintre Serviciul Român de Informații, Parchetul de pe lângă Înalta Curte de Casație și Justiție și Înalta Curte de Casație și Justiție, semnat în anul 2009.
Serviciul Român de Informații a trimis în cursul zilei de joi documentele pentru a fi consultate și validate de către Parchetul de pe lângă Înalta Curte de Casație și Justiție și Înalta Curte de Casație și Justiție, se arată într-un comunicat publicat pe site-ul SRI.
”Activitatea Serviciul Român de Informații se desfășoară strict în conformitate cu legile în vigoare, iar SRI își îndeplinește misiunile legale pentru asigurarea securității naționale numai în limitele constituționale și în serviciul cetățenilor României”, se mai precizează în document.

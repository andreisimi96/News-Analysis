Cum sunt femeile care sucesc minţile bărbaţilor fără efort. Te numeri printre ele?
Există femei care nu fac niciun efort să sucească minţile bărbaţilor, acestea având calităţi care le fac să fie pur şi simplu irezistibile.
Sunt câteva tipuri de femei care se bucură de aprecierea şi respectul tipilor şi care au o hoardă de admiratori la uşă, fără a avea un chip suav de Barbie şi un trup sexi de model Victoria’s Secret. Tu te numeti printre ele? 
Ai impresia că inteligenţa respinge automat orice tip pe o distanţă de câţiva kilometri? Dimpotrivă! Un exemplu edificator este chiar George Clooney, probabil cel mai cunoscut şi mai dorit ex-burlac al tuturor timpurilor, care a renunţat la preţioasa sa libertate pentru un avocat specializat în drepturile omului, cu o inteligenţă peste medie: Amal Alamuddin.
O inteligenţă sclipitoare, valorificată şi mai mult de vârstă, este mai preţioasă decât o frumuseţe trecătoare!
Femeia cu umor
Umorul este legat strâns de inteligenţă şi este o altă trăsătură de care bărbaţii sunt extrem de atraşi. Orice tip este pus pe jar de o fată care reuşeşte să îl facă să izbucnească în râs! Întâlnirile cu o femeie cu umor vor deveni adevărate aventuri, imaginaţia şi flerul ei transformând chiar şi cele mai banale ocazii într-o distracţie de zile mari.
Ce mai adoră tipii la femeia cu umor? Faptul că ea nu se ia în serios! Se ştie că bărbaţii nu sunt cei mai mari fani ai comportamentului de divă şi nu se dau în vânt după accesele de drama queen, aşa că o fată amuzantă, cu picioarele pe pământ, le va fi cu atât mai dragă!
Ar putea juca excelent rolul unei eroine în cele mai noi filme de acţiune de la Hollywood, iar puterea caracterului ei compensează din plin lipsa muşchilor masculini! Această femeie nu se lasă niciodată învinsă şi, chiar dacă are parte de propriile căderi, de fiecare dată când e doborâtă la pământ trage aer adânc în piept, se scutură calmă de praf şi porneşte mai departe pe drumul ei către succes.
La fel ca în cazul femeii inteligente, şi această adevărată forţă a naturii poate intimida masculii cu suflet slab, dar va atrage atenţia bărbaţilor de valoare, care au încredere în ei şi ştiu că au nevoie de o femeie pe care să se poată baza. Îi va inspira, le va fi umăr de sprijin, dar îi va ispiti cu trupul ei clădit la sală, prin ore extenuante de fitness, şi cu mintea ei indestructibilă. E clar, bărbaţii sunt nebuni după ea!

Președintele Klaus Iohannis a lansat un atac foarte dur la adresa politicienilor din cele mai înalte sfere ale politicii și a făcut referire la o gafă a Vioricăi Dăncilă. 
Președintele Klaus Iohannis a lansat un atac printre rânduri la adresa premierului Viorica Dăncilă la evenimentul de lansare World Development Report.
”Observăm să ne confruntăm cu o rată de 45% de analfabetism funcțional, ceea ce se reflectă și în cele mai înalte sfere ale politicii din România”, a spus Klaus Iohannis.
Președintele a ironizat și celebra gafă a Vioricăi Dăncilă cu ”Euro 20-20”.
”Continuăm să ne îndepărtăm de stretegia Europa 2020 sau 20-20, cum se spune mai nou”, a mai declarat Iohannis.
Iohannis a acuzat politica educaţională, care în România se face "după ureche", punctând că riscurile unei abordări haotice sunt foarte mari şi rezultatele pot fi foarte grave.
"Numărul mare de legi din zona Educaţiei ajunse la promulgare, adesea cu prevederi contradictorii, denotă că la noi se face politică educaţională după ureche. Chiar raportul lansat astăzi ne arată că multe dintre eşecurile înregistrate de anumite sisteme de Educaţie pot fi explicate prin politici nesănătoase şi ineficiente. Riscurile unei abordări haotice sunt foarte mari şi rezultatele pot fi foarte grave", a afirmat Iohannis, la lansarea raportului "World Development Report 2018: Learning to Realize Education's Promise", care a avut loc la Biblioteca Centrală Universitară "Carol I".

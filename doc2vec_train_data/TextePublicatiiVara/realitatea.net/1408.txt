PSD va organiza un miting de amploare, sâmbătă, 9 iunie, în Piața Victoriei din București.
Liviu Dragnea, președintele PSD, a anunțat acum câteva zile că formațiunea pe care o conduce va organiza acest miting "împotriva abuzurilor de mai mult timp" şi a încălcării principiilor statului de drept. Astfel, mitingul PSD va avea loc sâmbătă, 9 iunie, în Piața Victoriei din București, la ora 20:00.
Citește și:   Anunț halucinant, care dă fiori: "Minerii, la București"
Decizia organizării mitingului PSD a fost luată de Comitetul Executiv Naţional al PSD și, potrivit lui Liviu Dragnea, sunt așteptate sute de mii de persoane în Piața Victoriei din București.
"Facem acest miting pentru a arăta că suntem decişi să mergem până la capăt, pentru ca România să devină o ţară democratică, o ţară unde libertăţile şi drepturile fundamentale ale cetăţenilor sunt respectate, aşa cum scrie şi în Constituţia României şi toate tratatele internaţionale pe care România le-a semnat", a precizat Liviu Dragnea.
Citește și:  Uluitor! Câți oameni trimite PSD Dolj la Piața Victoriei! "Cucerim Bucureștiul"
Și Viorica Dăncilă a anunţat că va fi prezentă la mitingul ce va fi organizat de PSD sâmbătă în Bucureşti. "Sigur că voi fi prezentă la miting pentru că sunt membru PSD, sunt preşedinte executiv", a explicat premierul României.

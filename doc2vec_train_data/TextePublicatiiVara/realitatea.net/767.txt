Andrei Năstase, candidatul Platformei Demnitate şi Adevăr, a câștigat al doilea tur al alegerilor diN Chișinău, cu 52,5% din sufragii. 
Candidatul formaţiunii pro-europene de peste Prut, Andrei Năstase, a fost votat în funcţia de primar al Chişinăului. Năstase a fost ales cu 52,5% din sufragii, față de 47,4% cât a obținut contracandidatul său Ion Ceban, din partea Partidului Socialiştilor din Republica Moldova.
”Le mulțumesc celor care au venit la vot, indiferent cu cine au votat. A fost nevoie de mobilizare mare. E și rezultatul echipelor platformelor, si al doamnei Sandu care ne-a sprijinit plenar in toata aceasta campanie, al colegilor, partenerilor din românia, care ne-au acordat tot sprijinul prin expertiza, prin proiectele lor de succes”, a declarat Andrei Năstase la Jocuri de Putere, la Realitatea TV.
Andrei Năstase i-a promis lui Rareș Bogdan că primul interviu pentru o televiziune din România va fi acordat Realitatea TV.
Candidatul pro-rus și-a recunoscut înfrângerea, dar a lansat și un avertisment voalat. 
Primar pro-european la Chişinău. Andrei Năstase l-a devansat pe candidatul socialist  
„Probabil că și în acest caz votul a fost geopolitic, iar în Chișinău sunt probleme reale. Îl felicit pe domnul Andrei Năstase și îi doresc succes. Eu voi rămâne alături de chișinăuieni și suntem deschiși să susținem proiecte economice și sociale. Nu exclud că peste un an ne vom revedea la noi alegeri.”, a declarat Ion Ceban, citat de Mediafax.
În turul doi, prezența la vot a fost de 39,12%, cu aproape 4% mai mare faţă de primul tur de scrutin din 20 mai. Scrutinul anticipat a fost organizat după ce Dorin Chirtoaca, din partea Partidului Liberal, a demisionat din funcţia de primar al oraşului pe fondul anchetării sale într-un dosar de corupţie.

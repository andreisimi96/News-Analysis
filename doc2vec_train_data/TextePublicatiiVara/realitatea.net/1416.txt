1 ora 11 minute
Miting PSD // Piața Victoriei din București va găzdui un miting de amploare, organizat de PSD, sâmbătă, 9 iunie, la ora 20:00.
Miting PSD // Şefii de organizaţii locale PSD Gorj au nevoie de 30 de autocare şi zeci de autovehicule şi microbuze pentru a transporta la Bucureşti peste 2.000 de persoane, a notat Gazeta de Sud.
Florin Cârciumaru, liderul PSD Gorj, a precizat că mitingul este îndreptat împotriva abuzurilor justiţiei. Organizaţia judeţeană va comanda şi plăti contravaloarea serviciilor de transport si materialele pentru miting.
Complexul Energetic Oltenia, cel mai mare angajator din Gorj, se află în atenţia liderilor politici, având în vedere că aici lucrează peste 13.000 de persoane şi unele desfăşoară activităţi politice, conform sursei citate.
Unul dintre liderii de sindicat de la Cariera Lupoaia din Motru, Nicu Bunoiaca, este convins că vor fi colegi de-ai săi care se vor implica în ducerea de oameni în Capitală. "Sunt ferm convins că anumiţi sindicalişti sunt implicaţi în ducerea oamenilor la Bucureşti. Probabil vor duce mineri acolo. Sunt chiar lideri sindicali membri ai PSD şi nu ar fi pentru prima dată când mineritul şi termocentralele din Gorj ar fi implicate în activităţi politice, deşi regulamentul intern interzice activităţile politice în incinta companiei", a spus Nicu Bunoaica, lider de sindicat în cadrul Sindicatului Liber de la Lupoaia, Motru, potrivit gds.ro.
Citește aici mai multe detalii!
Liviu Dragnea, președintele PSD, a anunțat acum câteva zile că formațiunea pe care o conduce va organiza un miting "împotriva abuzurilor de mai mult timp" şi a încălcării principiilor statului de drept. Mitingul PSD va avea loc sâmbătă, 9 iunie, în Piața Victoriei din București, la ora 20:00. 
Ce s-a petrecut la mineriada din iunie 1990
Mineriada din 1990 încă stârnește fiori locuitorilor Bucureștiului, care nu pot uita haosul produs de minerii chemați de fostul FSN, actualmente transformat în PSD. Președintele României la acel moment era Ion Iliescu.
Pe scurt, pe data de 14 iunie 1990, minerii au ajuns în Gara de Nord din București, la ora 4 dimineata, pentru "a face ordine". Conduși de Miron Cozma, minerii au fost distribuiți spre punctele cheie ale Capitalei, în special în Piața Universității, unde au lovit cu sălbăticie populația prezentă pe străzile din zonă.
O zi mai târziu, la ROMEXPO, președintele de atunci, Ion Iliescu, le-a mulțumit minerilor pentru că "sunteţi o forţă puternică, cu o înaltă disciplină civică muncitorească, oameni de nădejde, şi la bine, dar mai ales la greu". Discursul fostului șef de stat a fost întâmpinat cu ropote de aplauze de minerii strânși la ROMEXPO, lângă Casa Scânteii.
Realitatea Media angajează agenți de vânzări în mai multe orașe din țară

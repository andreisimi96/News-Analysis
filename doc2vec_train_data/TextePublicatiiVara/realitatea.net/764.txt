Kim Jong-un. Coreea de Nord este una dintre cele mai închise țări din lume, din cauza regimului comunist condus în prezent de dictatorul Kim Jong-un. Cu toate acestea, luxul și opulența lui Kim Jong-un au devenit subiect de dezbateri intense, după ce un jurnalist rus a reușit să realizeze mai multe imagini incredibile.
Jurnalistul rus Valery Sharifulin a surprins imagini uimitoare în Coreea de Nord, inclusiv în una dintre locuințele lui Kim Jong-un.
El a reușit acest lucru datorită faptului că l-a însoțit pe ministrul de externe al lui Vladimir Putin, Serghei Lavrov, în vizita efectuată săptămâna trecută.
Jurnalistul rus a avut acces fără precedent, permițându-i-se să surprindă imagini rare, inclusiv într-o casă a lui Kim Jong-un. Totuși, la o privire mai atentă, se poate remarca faptul că totul a fost pregătit cu atenție înainte, nord-coreenii fiind foarte atenți cu ceea ce lasă să fie fotografiat.
Conform presei internaționale, Kim Jong-un ar avea 12 case, dar nimeni nu are voie să pătrundă, acestea fiind păzite non-stop.

FC Voluntari a reuşit să se menţină în Liga I, după ce a învins-o pe Chindia Târgovişte cu scorul de 3-0, la loviturile de departajare, miercuri, într-un meci în care echipa de ligă secundă era în avantaj, 1-0, atât după cele 90 de minute regulamentare, cât şi la finalul prelungirilor.
FC Voluntari se impusese în partida tur cu 1-0, dar Chindia a reuşit să egaleze situaţia la general la Târgovişte, prin golul marcat de Denis Ciobotariu (67). Cele două echipe au ajuns la loviturile de departajare, unde ilfovenii au marcat de trei ori, prin Florin Cernat, Laurenţiu Marinescu şi Mircea Leasă, în timp ce jucătorii târgovişteni au ratat de trei ori (Mihai Mincă a apărat două şuturi).
Prima experienţă ca antrenor în Liga 1 nu este foarte fericită pentru Adi Mutu. Fostul mare internaţional român a preluat echipa din mers şi a reuşit cu mari emoţii să o menţină în Liga 1. FC Voluntari a trecut la baraj de Chindia Târgovişte, însă abia după loviturile de departajare. În tur, ilfovenii s-au impus cu 1-0, dar Chindia a reuşit acelaşi scor în manşa secundă.
O mare surpriză vine însă de la antrenorul care este favorit să-i ia locul. Telekom Sport susţine că principalul favorit este Marius Şumudică.
În vârstă de 47 de ani, Şumudică a rămas liber de contract după ce s-a despărţit de Kayserispor. Acesta a fost în negocieri şi cu CFR Cluj, însă până la urmă campioana României a optat pentru Edi Iordănescu.

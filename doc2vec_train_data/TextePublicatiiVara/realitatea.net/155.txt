Dezertare de la Tudose la Ponta
„Mă ocup delucruri serioase pentru că momentan piaţa de umor e ocupată de doamna Dăncilă“, spune fostul consilier de imagine al premierului Mihai Tudose. Felix Rache a trecut acum în tabăra anti-PSD a lui Victor Ponta.
Jurnalistul Felix Rache, fost consilier pe partea de comunicare a fostului premier Mihai Tudose, a anunţat că s-a înscris în Pro România, unde se va ocupa de strategia de comunicare a partidului. Principalele nume din acest partid, care în prezent are 11 deputaţi, sunt Victor Ponta, Daniel Constantin şi Sorin Câmpeanu.
„Mă ocup delucruri serioase pentru că momentan piaţa de umor e ocupată dedoamna Dăncilă", a declarat pentru „Adevărul" Felix Rache, jurnalist care în perioada în care şef al Guvernului a fost Mihai Tudose a fost consilier de stat pe probleme de comunicare al acestuia.
Mai mult, acesta a lansat şi un prim atac la adresa lui Liviu Dragnea. „Eu sunt specialist în comunicare. În erori de comunicare excelează Liviu Dragnea. Are specialiştii lui", a completat Rache.
În ultima săptămână, Pro România a reuşit să atragă mai mulţi deputaţi şi foşti miniştri. Cinci deputaţi PSD şi unul de la PMP au ajuns în echipa lui Victor Ponta şi Daniel Constantin. Mai mult, în Pro România s-au înscris şi foştii miniştrii Ioana Petrescu şi Augustin Jianu.

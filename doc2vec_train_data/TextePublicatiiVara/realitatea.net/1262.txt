Mazăre, șapte ani de închisoare. Este pedeapsa cerută de procurorii DNA pentru Radu Mazăre, într-unul dintre dosarele în care este acuzat de luare de mită. Fostul primar nu a mai așteptat verdictul judecătorilor în țară și a plecat, la finalul anului trecut, în Madagascar, unde vrea să obțină azil. 
Mazăre, șapte ani de închisoare. La Curtea Supremă, anchetatorii au cerut ca Mazăre să fie găsit vinovat și de fals în declarații, faptă pentru care au cerut doi ani de detenție. Aceleași pedepse au fost cerute și pentru fratele lui, Alexandru. Ambii susțin, însă, că sunt nevinovați.
În dosar, DNA acuză că Mazăre ar fi primit 175 de mii de euro mită de la omul de afaceri Avraham Morgenstern, pentru a-l ajuta să obțină un contract care viza construirea unui cartier social. Pentru acesta din urmă, DNA cere cinci ani de închisoare. Nici el nu este în țară. Condamnat în alt dosar, a fugit și a fost capturat în Argentina, dar nu a fost adus, încă, acasă. 

Un grav accident a avut loc luni dimineață la Cheia: un TIR s-a răsturnat pe DN1 și a blocat parțial traficul, scrie Realitateadeprahova.net.
Un TIR s-a răsturnat pe DN1, la Cheia. Conform IJP Prahova, accidentul a avut loc pe sensul de coborâre spre Ploiești, iar șoferul este blocat în cabină. Este posibil să fie acroșat și un turism.
ISU Prahova a anunțat că intervine cu au autospecială de descarcerare, o ambulanță SMURD și o autospecială de lucru cu apă și spumă
Șoferul este conștient, iar din primele informații, TIR-ul transportă băuturi carbogazoase.
Autotrenul s-a răsturnat pe șosea blocând o bandă de mers, iar traficul este restricționat pe sensul de coborâre

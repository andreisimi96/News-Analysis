Verdict înfricoşător al oamenilor de ştiinţă: avem nevoie de somn nu doar pentru a ne încărca bateriile consumate pe timpul unei zile. Există un motiv chiar mai important decât dezintoxicarea creierului, potrivit  ScienceAlert.
Cercetătorii italieni au descoperit că lipsa constantă de somn forţează creierul să elimine un număr semnificativ de neuroni şi conexiuni sinaptice.
Din păcate recuperarea somnului pierdut nu mai aduce niciodată înapoi materia cenuşie care a fost aruncată în "recycle bin", aceasta fiind distrusă definitiv.
O echipă de neurologi condusă de Michele Bellesi, profesor la Universitatea Politehnică din Ancona, a publicat recent un studiu în care prezintă efectele ireversibile ale lipsei de somn asupra creierului.
Studiul cercetătorilor italieni au explicat mecanismul de reacţie al neuronilor la lipsa de somn în cazul mamiferelor, fiind remarcată o similaritate bizară între şoarecii odihniţi şi cei nedormiţi.
Practic, refacerea sistemului nervos se face cu ajutorul unor celule "fagocite" care le devorează pe cele compromise.
Se ştia până acum că aceste celule îşi fac treaba de curăţenie în timp ce dormim, dar se pare că acelaşi proces are loc şi când ducem lipsa somnului.
Efectele sunt mult mai grave decât se credea până în prezent.
Citeşte totul despre: somn

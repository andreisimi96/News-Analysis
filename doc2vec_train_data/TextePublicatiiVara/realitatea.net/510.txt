Ministrul Afacerilor de Interne, Carme Dan, a declarat, joi, că o eventuală demisie din parte Codruţei Kovesi ar fi un gest de onoare, precizând că oricum există decizia dată de Curtea Contituţională pe care preşedintele Klaus Iohannis trebuie să o respecte.
Întrebată dăcă procurorul şef al DNA, Laura Codruţa Kovesi, va trebui să îşi dea demisia după decizia CCR, Carmen Dan a spus:
"E un gest de onoare, aş zice, dar e o analiză proprie pe care unii dintre noi aşteaptă să o facă. Oricum, există această decizie. Ştim că este obligatorie şi aşteptăm de la preşedintele României să o respecte". De asemenea, Ministrul Afacerilor de Interne a susţinut că îşi doreşte ca preşedintele României să nu tragă de timp în ceea ce priveşte revocarea lui Kovesi, precizând că şeful statului trebuie "să dea dovadă de responsabilitate şi să procedeze în consecinţă".
Curtea Constituţională a arătat, miercuri, în comunicatul oficial privind decizia de existenţă a conflictului instituţional între preşedinte şi ministrul Justiţiei, că şeful statului urmează să emită decretul de revocare din funcţie a procurorului-şef al Direcţiei Naţionale Anticorupţie, Laura Codruţa Kovesi.

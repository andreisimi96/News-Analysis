1 ora 43 minute
Un bărbat care are în jur de 50 de ani a fost decapitat de un tren, în această dimineață, la intrare în Bistrița, în apropierea pasarelei vechi.
Un grav accident feroviar a avut loc în această dimineață, la intrare în Bistrița, chiar sub pasarela veche, de lângă ISU Bistrița. Un bărbat care are în jur de 50 de ani a fost pur și simplu decapitat de trenul care se îndrepta spre Bistrița. Echipajul medical ajuns la fața locului nu a mai avut ce sa facă, fiind nevoit să constate decesul.
Trupul bărbatului a rămas chiar sub tren, care nu a mai reușit să oprească. Deocamdată nu se știe dacă este vorba despre o sinucidere sau un accident.
Trenul care l-a lovit pe bărbat avea în jur de 60 de călători, care au mers pe jos până în gară. Acesta circula pe ruta Vatra Dornei – Beclean – Bistrița. Potrivit mecanicului de locomotivă, bărbatul a apărut de după niște tufe și s-a oprit chiar în fața trenului. Se pare că intenția sa a fost să-și curme viața.
Bărbatul încă nu a fost identificat. Acesta are în jur de 50 de ani și nu pare să fi fost om al străzii, scrie bistriteanul.ro.
„Trenul 4205 Vatra Dornei – Bistrița a acroșat și accidentat mortal un bărbat, care are în jur de 50 de ani, la intrare în Bistrița. Trenul a înregistrat 115 minute de întârziere. Se efectuează verificari în vederea stabilirii identității bărbatului și împrejurărilor în care a avut loc evenimentul”, a declarat Crina Sîrb, purtătorul de cuvânt al IPJ Bistrița-Năsăud.

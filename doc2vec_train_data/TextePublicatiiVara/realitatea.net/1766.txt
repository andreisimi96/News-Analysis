Vara şi-a intrat în drepturi şi o dată cu venirea caniculei, toată lumea caută metode cît mai eficiente de răcorire. O limonadă este perfectă pentru a te răcori! 
Limonada. Cum să faci o limonadă care să fie perfectă de fiecare dată?
Iată metoda perfectă de a face o băutură răcoritoare perfectă pentru zilele caniculare ale verii.
Cele mai importante sunt proporţiile: o cană de zahăr, o cană de apă şi o cană de suc de lămâie. Prin această metodă se face o limonadă destul de dulce. Dacă reducem cantitatea de zahăr, automat şi gustul va fi mai puţin dulce.   
Secretul unei limonade perfecte este să se facă, mai întâi, siropul din zahăr. Se dizolvă zahărul în apă fierbinte, fapt care ajută îndulcirea limonadei, fără ca zahărul să rămână nedizolvat la fundul carafei în care preparăm băutura.   
- o cană de zahăr (se poate reduce cantitatea la trei sferturi de cană)
- o cană de apă (pentru siropul din zahăr)
- o cană de suc de lămâie 
- 3-4 căni de apă rece (pentru diluarea limonadei)  
Mod de preparare  
Se face siropul simplu, dizolvând zahărul în apă caldă. Între timp, stoarce sucul din 4-6 lămâi, cât să se umple o cană.   Adăugă sucul de lămâie peste sirop şi apoi 3-4 căni de apă rece, în funcţie de cât de concentrată vrei să iasă limonada. Dacă este prea dulce, mai poţi adăuga suc de lămâie. Lasă limonada la frigider aproximativ jumătate de oră.  Se serveşte cu gheaţă şi felii de lămâie. Se mai pot adăuga feliuţe de castravete sau frunze de mentă, pentru a da un plus de prospeţime preparatului. 

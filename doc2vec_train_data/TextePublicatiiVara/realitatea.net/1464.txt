Fostul premier Dacian Cioloș spune că va face tot ce poate pentru ca PSD să nu ajungă la Cotroceni și dezvăluie că nu va concura contra lui Klaus Iohannis la prezidențiale.
”Noi vom lupta ca PSD-ul să nu ajungă la președinție. Vom face tot ca PSD să nu ajungă acolo. E răul cel mai mare. Nu trebuie să ne concurăm unul pe altul”, a afirmat Cioloș, la Digi 24.
Referitor la relația sa actuală cu șeful statului, fostul prim-ministru dezvăluie că acesta ”îl mai consultă”.
Da, am rămas în legătură cu președintele, mă mai consultă. Trebuie să coagulăm dreapta. Avem consultări și cu USR, și cu PNL”, a mai afirmat Cioloș.

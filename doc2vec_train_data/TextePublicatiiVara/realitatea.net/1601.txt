Primăria Capitalei vrea să stabilească noi tarife pentru folosirea parcărilor din oraş, potrivit unui proiect de hotărâre aflat pe ordinea de zi a Consiliului General. Dacă în prezent, pentru o oră de parcare se plăteşte 1,5 lei pe oră, tariful ar putea ajunge la 10 lei în centru.
Potrivit proiectului CGMB, care va fi supus votului în şedinţa de joi, Municipalitatea vrea să împartă oraşul în mai multe zone în ceea ce priveşte tarifarea pacajelor.
Astfel, „Zona 0”, va avea patru segmente, resepectiv: zona parcajului subteran Intercontinetal , străzile N. Bălcescu – C.A. Rosetti – D. Gerota – J. L. Calderon – T. Arghezi – Carol I; zona parcajului subteran din Piaţa Unversităţii , străzile N. Bălcescu – I. Câmpineanu – Calea Victoriei – Splaiul Independenţei – I. C. Brătianu; zona parcajului suprateran Cocor, străzile I. C. Brătianu – Sf. Vineri – Calea Moşilor – H. Botev – C. Coposu; a patra zonă este cea a parcajului suprateran Unirea , cu străzile C. Coposu – M. Basarab – Mircea Vodă – Unirii – Brătianu, anunţă Mediafax. 
„Tarifele aplicabile în zona 0 vor fi: 10 lei/ oră TVA inclus, tarif unic de luni până vineri în intervalul orar 00.00 – 24.00 (tariful permite utilizarea unui loc de parcare, fără rezervarea sau nominalizarea locului de parcare).
Parcarea este limitată la o durată de maxim 2 ore, iar după expirarea acestei durate se va aplica măsura suprataxării cu un cuantum echivalent cu dublul tarifului orar, pentru fiecare oră de depăşire. Se va aplica tariful de 10 lei pe oră X 24 de ore X 30 de zile plus TVA unităţilor hoteliere, compleze comerciale, săli de spectacole, baze sportive, locuri de parcare rezervate pe bază de contract”, se arată în proiectul de hotărâre al CGMB.

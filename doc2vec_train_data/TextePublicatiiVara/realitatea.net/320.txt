Modul în care desenăm literele poate fi determinat de personalitatea noastră, spun psihologii.
Scrisul de mână cu litere mari semnifică dorința de a fi înțeleși și observați. Persoanele care au un astfel de scris sunt orientate către exterior, sunt sociabile.
Cei care scriu cu litere de mici dimensiuni sunt introvertiți. De asemenea, se pot concentra foarte ușor.
Și spațierea are semnificații la nivel psihologic. Dacă lași foarte puțin loc între rânduri poate fi semn că nu știi să gestionezi prea bine timpul.
Dacă, în schimb, dimensiunea spațiului este una generoasă, ești conștient întotdeauna de limitele tale și ale celor din jur, mai spun psihologii.

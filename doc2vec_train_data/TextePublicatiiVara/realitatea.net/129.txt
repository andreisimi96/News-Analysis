Vești proaste pentru șoferi de Rusalii. Poliţiştii rutieri au reținut 526 de permise de conducere în ultimele 24 de ore și au fost retrase 112 certificate de înmatriculare. Se anunță aglomeratie pe drumuri în ultima zi din mini-vacanța de Rusalii.
Vești proaste pentru șoferi de Rusalii. Poliția Rutieră a anunțat, luni dimineața, că au fost constatate 151 de infracțiuni la regimul circulației pe drumurile publice în ultimele 24 de ore, au fost reținute 526 de permise de conducere și au fost retrase 112 certificate de înmatriculare.
Aglomeratie pe drumul de întoarcere din mini-vacanță. Se preconizează creșterea valorilor de trafic pe principalele drumuri, anunță luni Poliția Rutieră, motiv pentru care trebuie să conduceți cu un plus de atenție și prudență.
Poliţiştii acționează pentru fluidizarea și monitorizarea traficului rutier, astfel încât întoarcerea acasă, după minivacanţă, să se facă în siguranță, se precizează într-un comunicat al Poliției Rutiere.
Sfaturile polițiștilor pentru a doua zi de Rusalii:
- Vă recomandăm să conduceți fără bruscarea comenzilor vehiculelor și să efectuați fiecare manevră doar după o temeinică asigurare.
- Evitați efectuarea depăşirilor care, în condiţiile unui trafic rutier aglomerat, se dovedesc a fi periculoase.
- Circulați cu viteză redusă, adaptată permanent condiţiilor concrete din trafic, în special când se circulă în coloană. De asemenea, pentru un plus de siguranţă, se impune şi mărirea distanţei în mers între vehicule.
- În condiţiile unui trafic aglomerat sau a apariţiei blocajelor rutiere, păstraţi-vă calmul, nu blocaţi intersecţiile şi nu vă angajaţi în depăşirea unei coloane de autovehicule.
- Conducătorii auto începători trebuie să evite, pe cât posibil, conducerea autovehiculului pe timp de noapte sau pe distanţe mari, dată fiind experienţa redusă şi riscul implicării în evenimente rutiere.
- Toţi ocupanţii autovehiculelor trebuie să utilizeze centura de siguranţă!
- Traversarea drumului public trebuie făcută de pietoni numai prin locurile marcate corespunzător, după o temeinică asigurare și să evite, pe cât posibil, deplasarea pe partea carosabilă.

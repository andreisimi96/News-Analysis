Gigi Becali a anunţat în mai multe rânduri că este foarte aproape de a obţine semnătura lui Adam Nemec, de la Dinamo.
Slovacul de 32 de ani a spus însă în presa din ţara lui că nu vrea să meargă la FCSB.
"Pe finalul carierei, nu neg asta, mi-ar plăcea să câştig ceva bani din care să trăiesc pentru restul vieţii. Aşa că mi-ar plăcea să semnez un contract bun. Nu aş refuza o ofertă din lumea arabă, dar nu este prioritate mea, nu vreau să câştig bani cu orice preţ.
Nu ştiu nimic de CFR Cluj şi am pe masă o ofertă de la Steaua, dar nu este prioritatea mea şi nu voi merge acolo. Obiectivul meu este să merg în altă parte, aşa că nu iau deloc în considerare să merg la Steaua", a declarat atacantul slovac, preluat de gsp.

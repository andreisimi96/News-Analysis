Un taximetrist din Galați a fugit cu băieţelul de 2 ani al unui client, informează B1 TV. Tatăl micuţului a alergat şi a ţipat din stradă cât l-au ţinut puterile, ca să-l oprească pe șofer. Părintele a trăit coşmarul vieţii sale timp de 20 de minute, până când bărbatul a decis să îi aducă băiatul.
Taximetristul a demarat în trombă cu băieţelul de 2 ani, imediat ce tatăl micuţului s-a dat jos din maşină. Omul a coborât primul şi urma să îşi ia şi copilul de pe bancheta din spate. Nu a mai apucat, pentru că şoferul a apăsat puternic pedala de acceleraţie.
Şocat că băiatul îi este luat din faţa ochilor, bărbatul a început să strige după ajutor în mijlocul străzii. Nimeni şi nimic nu l-a oprit, însă, pe taximetrist din fuga sa cu minorul. Au urmat ţipete sfâşietoare de durere din partea tatălui lăsat în urmă.
Părintele a trăit coşmarul vieţii sale timp de 20 de minute, până când bărbatul a decis să îi aducă băiatul.

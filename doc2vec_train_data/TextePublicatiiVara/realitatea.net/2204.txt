Artista de muzică populară Natalia Gliga a murit la 77 de ani în urma unei comoții cerebrale.
Artista de muzică populară Natalia Gliga a încetat din viață în urma unei comoții cerebrale. Potrivit lui Benone Sinulescu, soțul artistei a gpsit-o, fără viață, în dormitor în noaptea de 14 spre 15 iunie.
Colegii de scenă și prietenii săi sunt complet răvășiți de vestea aceasta. "Era un om absolut deosebit, o cântăreață sensibilă care nu a vrut să iasă în prim plan, dar ea oricum era de mult în prim plan. Era o persoană corectă, punctuală și se comporta foarte frumos. A avut grijă cum să arate bine și cum să cânte pe scenă. Era o ființă citită, veșnic avea o carte la ea. Am o durere uriașă. Am vorbit cu soțul ei și nici nu putea să vorbească. A murit azi-noapte. Mă doare sufletul când văd că toți pierim unul câte unul!", a declarat Benone Sinulescu.

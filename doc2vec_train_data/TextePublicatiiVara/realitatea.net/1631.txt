Record inedit în Irlanda. Peste 2.500 de femei au renunţat la haine, pe o plajă retrasă din apropiere de Dublin. Ele au făcut baie goale. Prin acțiunea lor au ajutat la strângerea de fonduri pentru copiii bolnavi de cancer, potrivit Realitatea TV.
2.505 femei au petrecut cel puţin 5 minute dezbrăcate, în Marea Irlandei, a confirmat reprezentanta Cărţii Recordurilor. Recordul precedent era de 790 de persoane și fusese stabilit în Australia.
Irlandezele au renunţat la haine, deşi apa avea numai 12 grade Celsius. 
Baia a fost organizată în scopuri caritabile. Participanţii au strâns peste 153 de mii de euro, ce vor fi donaţi copiilor bolnavi de cancer. 

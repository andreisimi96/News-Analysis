Femeie înghițită de un piton
O femeie din Indonezia a murit după ce a fost înghițită de un piton uriaș de 7 metri lungime.
Wa Tiba, în vârstă de 54 de ani, a dispărut joi, în timp ce își îngrijea grădina de legume din apropierea satului sau de pe insual Muna, relatează Fox News.
Atunci când membrii familiei au plecat în căutarea ei, au găsit doar obiecte care i-au aparținut-sandale, o macetă și o lanternă. În cele din urmă, sătenii au descoperit oripilați pitonul cu stomacul umflat, la doar 50 de metri de grădină.
Oamenii au ucis șarpele uriaș și, când l-au tăiat pe burtă, au descoperit trupul încă intact și îmbrăcat al femeii. Se pare că această a fost ucisă de piton înainte de a fi înghițită, potrivit Ziare.com.
Grădina unde femeia lucra se află la aproape un kilometru distanță de sat, într-o zonă înconjurată de stânci și peșteri și populată de acest tip de piton-cel mai mare șarpe din lume.
Șeful poliției locale a spus că toată lumea a fost șocată de această descoperire și că oamenii sunt acum terifiati și le este frică să iasă din case.

Site-ul The New York Times a publicat o analiză dură referitoare la lupta anti-corupție din România, la PSD și la Liviu Dragnea.
Realitatea.net redă ceea ce a notat site-ul celebrei publicații americane:
"Puternicul lider al partidului de guvernământ al României (n.r. Liviu Dragnea), condamnat pentru fraudă electorală, suspectat de furtul a milioane de dolari din fondurile Uniunii Europene și în curând în fața unui verdict într-un caz care implică abuz de putere, a avut un mesaj pentru cei peste 100.000 de oameni care s-au adunat una din piețele principale ale capitalei recent: El este victima.
Demonstranții pro-guvernamentali de la București, din 9 iunie, protestau contra a ceea ce ei numesc "stat paralel" în România.
A fost un moment remarcabil pentru această țară de peste 20 de milioane de persoane, care a fost mult timp încadrată drept una dintre cele mai corupte din Europa, dar care în ultimii 10 ani a luptat agresiv împotriva acestui fenomen.
Această luptă este acum în pericol, după ce o instanță a ordonat demiterea procurorului anticorupție din țară.
Discursul folosit (n.r. de Liviu Dragnea) la protest a fost similar cu cel folosit în trecut de Donald Trump.
Domnul Dragnea și aliații săi au solicitat de mult timp ca procurorul șef anticorupție, Laura Codruta Kovesi, să fie demisă. În februarie, ministrul justiției, Tudorel Toader, a recomandat demiterea Laurei Kovesi, acuzând-o de o serie de fapte incorecte, inclusiv că și-ar fi depășit atribuțiile.
Președintele Klaus Iohannis a refuzat să dea curs recomandării, iar cazul a fost trimis la Curtea Constituțională. Curtea a hotărât, la 30 mai, că domnul Iohannis nu poate să respingă recomandarea ministrului justiției. Dacă refuză să acționeze, cel mai probabil va fi suspendat".

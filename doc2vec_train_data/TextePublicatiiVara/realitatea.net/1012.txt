De ce ţinem post? Ce NU ştiai până acum 
Postul Sfinţilor Apostoli Petru şi Pavel abia a început, credincioşii renunţând la alimentele "de dulce" pentru câteva săptâmâni. 
Însă, ce reprezintă, cu adevărat postul? Postul este prezent în toate culturile şi tradiţiile din lume, fiind cunoscut, mai ales, drept un set de reguli restrictive pe care credincioşii trebuie să le urmeze.
Pentru ortodocşi, postul are nu doar un aspect material, ci şi un aspect spiritual, căci postul nu înseamnă doar abţinerea de la a mânca anumite produse, ci reprezintă o hrană a sufletului, prin rugăciune, prin reţinerea de la gânduri, fapte rele, de la relaţii conjugale şi, în final, prin căinţă şi spovedanie.
Postul este parte componentă a pregătirii pentru primirea Sfintei Împărtăşanii, cu trupul şi sângele lui Hristos. În ziua primirii Sfintei Împărtăşanii nu se consumă nimic de mâncare sau de băut, nici măcar apă, până la primirea împărtăşaniei. Primirea Sfintei Împărtăşanii certifică faptul că prin post ne-am curăţat sufletele şi trupurile de păcate.
Beneficiile medicale ale postului 
Din punct de vedere medical, postul reprezintă o bună cură de detoxifiere a întregului organism, pentru că în această perioadă se pot consuma multe fructe şi legume crude.
Studii recente demonstrează că cele mai multe vindecări de cancer se datorează unui regim alimentar foarte sărac în proteine animale, grăsimi şi zaharuri.
De asemenea, postul negru are efecte miraculoase în cazul cancerului, lipsa hranei nemaipermiţând celulelor canceroase să se înmulţească.

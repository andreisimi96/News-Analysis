Simona Halep le va prezenta românilor o copie a trofeului de la Roland Garros în această seară, la ora 20:00. Și asta, în fața Arenei Naționale, nici măcar în interiorul stadionului bucureștean.
Simona Halep a cerut inițial o aprobare pentru un eveniment într-o piață piață, dar Primăria București l-a programat în fața Arenei Naționale, "din cauza timpului prea scurt pentru aprobările necesare".
Evenimentul va începe la ora 20:00 și va dura în jur de 30 de minute, timp în care Simona le va prezenta fanilor copia trofeului la intrarea de la tribuna oficială, zona VIP, și probabil va ține un scurt discurs, a susținut gsp.
Replica trofeului Suzanne Lenglen, atribuit campioanelor de la Roland Garros, este copia fidelă a cupei câștigate de Simona Halep la Paris. Originalul rămâne la Federația Franceză de Tenis.
Simona Halep a câștigat sâmbătă, 9 mai, primul ei Grand Slam, după 40 de ani de la succesul Virginiei Ruzici, tot la Roland Garros. 
Simona Halep a învins-o în finala de la Roland Garros pe Sloane Stephens (10 WTA), scor 3-6, 6-4, 6-1.

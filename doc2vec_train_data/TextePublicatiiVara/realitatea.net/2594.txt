Acum 19 minute Sursă: REALITATEA.NET
CM 2018. Programul transmisiunilor de azi, 19 iunie, de la Campionatul Mondial este următorul:
19 iunie, ora 15:00 – Polonia – Senegal
19 iunie, ora 18:00 – Columbia – Japonia
19 iunie, ora 21:00 – Rusia – Egipt
Primul meci de marţi, 19 iunie, va avea loc pe “Mordovia Arena”, din Saransk, atunci când Columbia se duelează cu Japonia, de la ora 15:00. Văzuţi drept favoriţi la câştigarea grupei, sud-americanii debutează împotriva celui mai accesibil adversar. Fanii Columbiei îşi pun toate speranţele în James Rodriguez, cel care a câştigat “Golden Boot” la Mondialul din Brazilia. Japonia este la cel de-al 6-a CM din istorie, iar în precedentele cinci participări a trecut în două rânduri de faza grupelor, a scris fanatik.ro .
Al doilea meci va avea loc pe “Otkrytiye Arena, Moscova, de la ora 18:00, atunci când Polonia va întâlni Senegal, în Grupa H, care se anunţă cea mai echilibrată de la aceast Campionat Mondial. Polonezii au în lot jucători precum Kuba Blaszczykowski, Krychowiak, Milik si Lewandowski, iar Senegal se bazează pe Sadio Mane, Keita Balde Diao, M’Baye Niang și Moussa Sow, potrivit fanatik.ro .
Rusia – Egipt va avea loc de la 21:00, în a doua etapă a fazei grupelor Campionatului Mondial din Rusia 2018, pe stadionul “Sankt Petersburg” din Sankt Petersburg. Dacă ruşii s-au impus categoric în faţa Arabiei Saudite, “faraonii” se află la anaghie, iar şansele ca Mohamed Salah să evolueze sunt mici, după ce atacantul lui Liverpool nu a putut să joace nici măcar un minut în faţa Uruguayului, mai scrie fanatik.ro .

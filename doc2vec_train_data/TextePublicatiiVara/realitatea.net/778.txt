Guvernul simte în continuare lipsa banilor lichizi pentru plata salariilor în sectorul bugetar și a pensiilor și se împrumută din nou pe piața bancară, informează realitateafinanciara.net.
Ministerul Finanțelor, ca vector penrtru aducerea de resurse apelează din nou la băncile comerciale și va organiza pe 7 iunie o licitație pentru certificate de trezorerie cu discont, în valoare de 300 milioane lei, scadente la 128 de zile, având planificată pentru luna în curs atragerea de la băncile comerciale a sumei de 3,63 miliarde lei, din care 3,2 milirde prin licitații de obligațiuni de stat și certificate de trezorerie.
Potrivit anunțului făcut de MFP, banii vor fi destinați refinanţării datoriei publice şi finanţării deficitului bugetului de stat.
În luna mai, MFP a organizat o licitaţie pentru certificate de trezorerie cu discont, în valoare de 500 de milioane de lei, dar a atras de la băncile comerciale doar 185,2 milioane de lei, pentru o perioadă de 12 luni, la un randament mediu de 2,89% pe an.
Ministerul Finanţelor Publice a anunţat intenţia de atragere în T2 2018 între 12 – 14 miliarde lei, reprezentând emisiuni de titluri de stat pe piaţa internă.
Pentru întregul an MFP a planificat emiterea unui volum de titluri de stat pe piaţa internă, în sumă de 48 – 50 de miliarde de lei, inclusiv de titluri de stat pentru populaţie prin intermediul Trezoreriei Statului, în cadrul programului TEZAUR.

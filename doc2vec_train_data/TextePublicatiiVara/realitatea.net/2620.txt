1 ora 9 minute
Un studiu publicat în revista British Medical Journal a ajuns la concluzia că filmele horror ne pot afecta grav sănătatea. Persoanele vizate sunt îndeosebi cele care se uită în mod constant la acest gen de filme. Cercetătorii din Olanda au pus bazele acestei cercetări și rezultatul a fost cât se poate de concludent: filmele de groază au un impact negativ asupra sănătății, mai exact asupra sistemului circulator. Studiul s-a desfășurat cu ajutorul a 24 de voluntari împărțiți în două grupuri.
Primul grup a urmărit un film horror și al doilea grup a urmărit un film documentar. Acestora li s-au recoltat probe de sânge atât înainte, cât și după vizionare, iar rezultatul a demonstrat că peste jumătate dintre cei care au privit pelicula de groază aveau o concentrație foarte ridicată de factor antihemofilic A, o proteină responsabilă de coagularea sângelui, care, în cantități mari, provoacă apariția cheagurilor de sânge. Acestea sunt responsabile de tromboză venoasă, o afecțiune care mărește riscul de infarct, embolism pulmonar și accident vascular cerebral.
Rezultatele au fost următoarele: 57% dintre voluntarii care au vizionat filmul horror "Insidious" au prezentat concentrații anormal de ridicate ale factorului VIII (factor antihemofilic A), o proteină prezența în plasmă sagnvina și care participa la procesul de coagulare. Atunci când există un deficit de factor antihemofilic A, riscul de hemofilie crește. Dar, atunci când această proteină există în cantități prea mari în organism, apare riscul de producere a cheagurilor, care pot să împiedice circulația sangvină și să declanșeze astfel trombozele venoase. Studiul cercetătorilor olandezi a fost publicat în revista științifică British Medical Journal, scrie bzi.ro .

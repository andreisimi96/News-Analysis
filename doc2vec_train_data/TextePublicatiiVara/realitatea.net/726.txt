Revocarea lui Kovesi scoate iar românii în stradă! Proteste în Piaţa Victoriei şi în marile oraşe / Foto: Inquam Photos / Octav Ganea
Se anunţă noi proteste în acestă seară, în Piaţa Victoriei şi în ţară. Pe reţele de socializare a început deja mobilizarea, pentru ora 20:00. 
”Decizia CCR a generat un precedent legal foarte grav, reconfigurand sistemul de putere din Romania. (...) Vă invităm să protestăm faţă de aceste abuzuri făcute cu legea în mână, de către o minoritate care a ajuns la putere prin minciună şi intimidare”, au postat organizatorii protestului pe contul Corupţia Ucide.
Proteste sunt anunţate si în alte mari oraşe. 
Amintim că oamenii au început să iasă în stradă încă din după-amiaza zilei de 30 mai, zi în care CCR a anunţat că preşedintele Klaus Iohannis nu se poate opune propunerii ministrului Justiţiei de revocare a şefei DNA şi că trebuie să semneze. 

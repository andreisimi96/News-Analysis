Bell Helicopter, celebra companie aeronautică americană, a anunţat un parteneriat cu Safran, companie franceză specializată în propulsia aeronautică, privind dezvoltarea unor sisteme inovatoare de propulsie electrice hibride pentru viitoarele taxiuri aeriene şi pentru a sprijini conceptul de aeronave cu decolare şi aterizare verticală.
"Bell se află în prima linie a mobilității la cerere – deschizând paradigma către o nouă eră a zborului, în care avantajele aviației sunt accesibile mai multor persoane, în mai multe locuri", a declarat în cadrul conferinței Scott Drennan, Directorul pentru Inovare din cadrul Bell.
În ultimii ani, echipele de inovare Safran au explorat în mod activ potențialul soluțiilor hibride pentru viitoarele sisteme de propulsie. Viziunea comună a Bell și Safran pentru aeronavele electrice și hibride este să se angajeze în scopul implementării cu succes a sistemelor Bell Air Taxis și a viitoarelor sisteme de mobilitate la cerere.
"Datorită unei strategii de dezvoltare a tehnologiei pe termen lung desfășurată în cadrul grupului Safran, putem astăzi să oferim companiei Bell soluțiile hibride de energie electrică pentru produsele lor de generație următoare, care au ca rezultat o performanță îmbunătățită, oferind mai multă valoare clienților noștri", a declarat Stéphane Cueille, prim-vicepreședinte executiv pentru cercetare, tehnologie și inovare din cadrul Safran.
În cadrul acestei colaborări, Bell va conduce activitatea de proiectare, dezvoltare și producție de sisteme VTOL, iar Safran își va aduce expertiza tehnică în dezvoltarea unui sistem de propulsie inovator" este comunicatul oficial, care deschide porţile unei tehnologii revoluţionare.

Caroline Wozniacki, nr.2 mondial, a fost salvată de căderea întunericului într-un meci dramatic cu rusoaica Daria Kasatkina. Daneza a pierdut primul set cu 7-6 și scorul era egal 3-3 în setul al doilea când arbitrul a oprit meciul din cauza întunericului.
Emoții pentru Caroline Wozniacki și luni. Partida în care este condusă cu 1-0 la seturi va fi reluată imediat după meciul lui Halep de la ora 12.00, ora României.
Meciul dintre Caroline Wozniacki şi rusoaica Daria Kasatkina, locul 14 mondial, contând pentru optimile de finală ale turneului de la Roland Garros, a fost întrerupt, duminică seară, în setul al doilea, din cauza întunericului.
Jocul s-a întrerupt după o oră şi 40 de minute, după un prim set câştigat de Kasatkina, scor 7-6 (5), şi când în setul secund scorul era 3-3.

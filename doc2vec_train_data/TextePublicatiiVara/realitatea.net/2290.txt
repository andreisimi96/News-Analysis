Ministerul Educaţiei vrea o reţea de educatori împotriva mentalităţii conservatoare, care să-i înveţe pe elevi că nu trebuie să idealizeze familia tradiţională şi să respecte diversitatea.
Propunerea, inclusă în proiectul „Strategia naţională de educaţie parentală 2018-2025", prevede înfiinţarea unei reţele de educatori parentali care, timp de 2 ore pe săptămână, să-i înveţe pe elevi să nu aibă „mentalităţi conservatoare" şi atitudine care „idealizează familia tradiţională", potrivit Mediafax.
Astfel, Ministerul Educaţiei Naţionale propune ca noile fişe de post ale profesorilor, asistenţilor sociali şi asistenţilor medicali, implicaţi în educaţia parentală, să fie revizuite şi să includă în normă, 2 ore pe săptămână, pentru educaţia parentală.
De asemenea, Strategia naţională de educaţie parentală 2018-2025 prevede introducerea disciplinei opţionale „Educaţie parentală" în planul de studii pentru elevii din liceu, colegiu, şcoli profesionale şi universităţi.
Părinţii vor urma şi ei cursuri de parenting, în cazul în care copilul parcurge un nou ciclu de învăţământ.
Obiectivul general al Strategiei este de a-i asigura fiecărui copil un mediu familial adecvat pentru a-şi atinge potenţialul maxim de dezvoltare

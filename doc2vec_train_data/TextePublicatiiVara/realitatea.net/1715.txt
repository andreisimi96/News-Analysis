1 ora 45 minute
România ar putea pierde o jumătate de miliard de euro, fonduri europene. Comisia Europeană amenință țara noastră cu suspendarea unor finanțări dacă mai multe modificări la proiectul Codului Administrativ vor intra în vigoare, anunță site-ul G4media.ro . 
România ar putea pierde finanțări europene de până la 553 milioane de euro dacă mai multe modificări la proiectul Codului Administrativ vor intra în vigoare, au declarat pentru G4Media.ro mai multe surse din cadrul Comisiei Europene.
Modificările, care slăbesc rolul de filtru în calea abuzurilor politice jucat de Agenția Funcționarilor Publici (ANFP), au fost votat în comisia specială din Parlament și intră astăzi la vot în plenul Senatului. Codul a fost promovat de Paul Stănescu, vicepremier și ministrul Dezvoltării.
”Orice modificare legislativă realizată după ce a fost acreditat sistemul de management, evident că afectează pozitiv sau negatib absorbția fondurilor europene. Fără doar și poate putem asista la o suspendare de plăți sau o cerință de re-acreditare a sistemelor de management. Da, suntem în pericol să pierdem o bună parte din fonduri. Impactul ar fi la 500 de milioane de euro”, a explicat pentru Realitatea TV Florian Marin, consultant fonduri europene.

2 ore 1 minute
Maria Şarapova s-a calificat joi în turul trei al turneului de Mare Şlem de la Roland Garros, după ce a învins-o în două seturi, cu 7-5, 6-4, pe croata Donna Vekic (50 mondial), după două ore de joc.
Şarapova, locul 30 în clasamentul WTA, o va înfrunta în faza următoare pe jucătoarea cehă Karolina Pliskova (6 WTA), care a trecut în trei seturi, 3-6, 6-4, 6-1, de compatrioata sa Lucie Safarova (53 WTA), conform Agerpres.
În alt meci de joi, ucraineanca Lesia Ţurenko (39 WTA) a dispus de Coco Vandweghe (SUA, 15 WTA) în trei seturi, 3-6, 6-4, 6-0.

Sanitas: Vom discuta şi despre performanţă dacă MS îndeplineşte condiţiile cerute pentru partea fixă
Noi proteste în sănătate. Sindicalistii de la Sanitas spun că legea salarizării îi discriminează, transmite Realitatea TV.
Angajatii de la Spitalul Malaxa au facut o petitie prin care isi cer drepturile. Susțin că salariile lor au scazut o data cu aparitia noii ordonante, prin care se aplica plafonarea de 30% pentru toate spitalele.
"Această lege a salarizarii s-a modificat într-adevăr, dar s-a modificat în favoarea guvernului, nu a noastră. Nimeni nu ne garantează nouă celor care lucrăm în spitalele de urgenţă că vom avea un procent în plus la salariu. Casa de asigurări nu va mai acorda acest prag minim al sporurilor. Vor începe să scadă veniturile prin tăierea sporurilor, situaţia diferă de la spital la spital. Aceste discriminări vor exista, nu vor mai putea fi controlate", a declarat la Realitatea TV Viorel Huşanu, președintele Sanitas București.
"Noi aşteptam de la Ministerul Sănătăţii să vină cu un nou regulament de sporuri, o nouă propunere. Iată că am fost păcăliţi. Vom asista la unele scăderi de venituri în unele spitale", a mai spus liderul Sanitas.
Citeşte totul despre: Sanitas

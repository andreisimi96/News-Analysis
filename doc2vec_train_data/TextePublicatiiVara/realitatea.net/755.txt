Erupție vulcanică în Guatemala
Cel puțin 25 de persoane au fost ucise și alte aproape 300 au fost rănite după o erupție vulcanică în Guatemala, relatează BBC .
Vulcanul Fuego, situat la aproximativ 40 de kilometri sud-vest de capitala țării, a împrăștiat fum negru și cenușă în aer.
Agenția Națională pentru Managementul Dezastrelor a anunțat că lava a pătruns în numeroase locuințe. Președintele statului, Jimmy Morales, a decretat stare de urgență.
"Bilanţul de la ora 21:00 duminică (03:00 GMT luni) este de 25 de morţi", a declarat purtătorul de cuvânt al Coordonării naţionale pentru gestionarea catastrofelor (Conred), David de Leon, pe grupul său Whatsapp din care fac parte şi jurnalişti.
Mii de persoane au fost evacuate.
Cu o înălţime de 3.763 de metri, Vulcanul Fuego (Vulcanul Foc, în spaniolă) se află la 35 de kilometri de capitală.

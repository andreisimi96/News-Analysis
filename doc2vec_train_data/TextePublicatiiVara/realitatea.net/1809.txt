2 ore 5 minute
Logodnă neaşteptată: o artistă celebră cela spus DA după o lună de relaţie
Cântăreaţa pop americană Ariana Grande şi starul emisiunii "Saturday Night Live" Pete Davidson s-au logodit după o relaţie de mai puţin de o lună, potrivit hollywoodreporter.com.
Relaţia celor doi artişti, în vârstă de 24 de ani, a început în urmă cu mai puţin de o lună. Cei doi şi-au făcut tatuaje simbolice şi au publicat mesaje despre ei pe conturile lor de pe reţelele de social media.
Potrivit site-ului Us Weekly, prietenii celor doi spun că Ariana Grande şi Davidson "se potrivesc perfect".
"Nu se grăbesc să se căsătorească. Prietenii lor sunt încântaţi şi îi sprijină", a declarat o sursă pentru Us Weekly.
Ariana Grande a început relaţia cu Davidson la scurt timp după ce s-a despărţit de rapperul Mac Miller.
Cântăreaţă şi actriţă, Ariana Grande-Butera şi-a început cariera în 2008, în spectacole pe Broadway, şi a jucat şi în seriale marca Nickelodeon. Cu o voce comparabilă cu cea a lui Mariah Carey, Grande, nominalizată de patru ori la Grammy, a lansat trei albume de studio până în prezent şi a fost premiată, printre altele, cu trei American Music Awards, trei MTV Europe Music Awards şi un MTV Video Music Award.

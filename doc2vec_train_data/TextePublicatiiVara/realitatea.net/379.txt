PSD - ALDE au adoptat marți, în comisia juridică din Camera Deputaților, două amendamente la Statutul aleșilor locali care le permite primarilor și consilierilor să-și păstreze mandatele chiar dacă partidele pe lista cărora au fost aleși fuzionează. Miercuri, urmează ca proiectul să intre la vot la Cameră, dar for decizional este Senatul. 
La acest proiect, PSD a propus două amendamente, care au trecut cu votul majorității - USR și PNL a votat împotrivă, deși deputatul PNL Florin Roman a declarat că ideea trebuia demult discutată. Cum se modifică legea ca urmare a amendamentelor PSD.
Când încetează mandatul: Pentru consilieri: "Pierderea calității de membru al partidului politic sau al organizației minortăților naționale pe a cărei listă de competitori electoral a fost ales, cu exceptia partidelor politice care au fuzionat, situatie in care consilierul devine indepedent."
Pentru primari: "Pierderea, prin demisie, a calității de membru al partidului politic sau al organizatiei minorităților naționale pe a cărei lista de competitori electorali a fost ales, cu excepția partidelor politice care au fuzionat, situație în care primarul devine independent."

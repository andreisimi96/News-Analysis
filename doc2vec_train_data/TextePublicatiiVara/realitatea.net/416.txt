1 ora 49 minute
O femelă de bizon alb, botezată Dusanka, s-a născut la grădina zoologică din Belgrad, un eveniment rar şi considerat un semn bun în legendele amerindiene.
Puiul de bizon alb s-a născut luni, a precizat pentru AFP medicul veterinar al grădinii zoologice, Jozef Ezvedj, care a adăugat că nu are cunoştinţă de existenţa unui alt bizon alb născut în Europa.
Dusanka a moştenit genele tatălui ei, Jovan, un bizon alb importat din Statele Unite în 2007.
Naşterea unui bizon alb este un fenomen rar, legat de o genă recesivă. Pentru multe populaţii amerindiene, naşterea unui bizon alb, în special a unei femele, are o mare importanţă simbolică.
Naşterea unui bizon alb din Wisconsin în 1994 a suscitat un viu interes în Statele Unite. În 2005, o naştere similară a fost anunţată la o fermă din nord-vestul Canadei. 

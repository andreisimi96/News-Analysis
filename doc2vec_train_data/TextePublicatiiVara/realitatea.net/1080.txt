Extrădarea este posibilă chiar dacă nu avem un tratat bilateral de extrădare, a anunțat ministrul Justiției, Tudorel Toader.
Tudorel Toader a explicat și care este procedura în acest caz:
”1. Este necesar ca persoana condamnată ce urmează să fie extrădată să fie dată în urmărire internațională;
2. Darea în urmărire se dispune de către centrul de cooperare polițienească internațională la solicitarea instanței emitente a mandatului;
3. Instanța emitentă urmează să se pronunțe cu privire la îndeplinirea condițiilor pentru a solicita Ministerului formularea cererii;
4. Nu avem un tratat de extrădare cu Republica Costa Rica, însă cooperarea în aceatsă materie poate să aibă loc pe două proceduri distincte:
 în temeiul curtoaziei internaționale cu asigurarea reciprocității - am avut un caz de extrădare din rep costa rica și în acest moment se află pe rol un alt caz de extrădare din Costa Rica;
 în baza convențiilor multilaterale la care ambele state au calitatea de parte - trebuie verificat ca domeniul de reglementare a convenției să se circumscrie tipologiei naturii infreacțiunilor comise de cel care urmează a fi extrădat.
5. Intervalul de timp în care se poate finaliza procedura de extrădare ține de legislației Republica Costa Rica”, a precizat, miercuri, ministrul Justiției.
Elena Udrea a fost condamnată la șase ani de închisoare cu executare în dosarul Gala Bute, senţinţa fiind definitivă. Elena Udrea este însă de jumătate de an în Costa Rica. În acelaşi dosar, fostul preşedinte al Federaţiei de Box, Rudel Obreja, a primit cinci ani de închisoare cu executare, iar Ion Ariton a fost achitat.

Pe Gabriela Firea au huiduit-o, pe Arena Națională, vreo 2.000  de spectatori, a afirmat secretarul general adjunct al PSD Codrin Stefanescu, la emisiunea ”Talk News”, de la Realitatea TV.
Întrebat dacă ceilalți aproximativ 18.000 de spectatori de pe stadion au huiduit-o pe Simona Halep, Ștefănescu a menționat că ”nu a spus așa ceva”.
George Harabagiu, coordonatorul campaniei PSD împotriva Simonei Halep de pe Facebook ari fi luat decizii de la ”sine putere”, spune social-democratul. ”A crezut că e o comunicare foarte bună. (...) ”Eu am avut consilieri care, din exces de zel, au făcut mai mult rău. Ca să-și apere șeful. Fără ca eu să le dau OK-ul. (...) Harabagiu a fost destituit după acest colaj. A spus că a greșit. Nu-și face nimeni seppuku altfel”, explică el.
Pe paginile PSD, membrii de partid nu au fost de acord cu acest colaj, susține Ștefănescu, precizând că ”în orele în care au stat online mesajele, am primit multe critici de la colegii de partid”.

Klaus Iohannis şi Viorica Dăncilă
 Klaus Iohannis a declarat astăzi, că nu există stat paralel, ci un singur stat, statul român, pe care îl reprezintă el. Deşi această declaraţie a părut exagerată pentru mulţ, Constituţia vorbeşte de la sine, la articolul 80, unde este precizat clar "Preşedintele României reprezintă statul român". 
Iată ce prinde articolul 80 care stipulează "Rolul preşedintelui":
(1) Preşedintele României reprezintă statul român şi este garantul independenţei naţionale, al unităţii şi al integrităţii teritoriale a ţării.
(2) Preşedintele României veghează la respectarea Constituţiei şi la buna funcţionare a autorităţilor publice. În acest scop, Preşedintele exercită funcţia de mediere între puterile statului, precum şi între stat şi societate.
„Statul paralel” este o invenție a PSD pentru a-și justifica modificările controversate din legile justiției. Există un singur stat, pe care îl reprezint eu'', a precizat Iohannis, după întâlnirea cu delegația Comisiei de la Veneția. Totodată, întrebat marţi dacă declaraţiile lui Liviu Dragnea, care spunea că "statul paralel” ar fi fost finanţat de unii parteneri externi, ar putea afecta relaţiile cu celelalte state, Iohannis a spus că această afirmaţie este "foarte proastă şi contraproductivă”, pentru că în România nu există stat paralel, fiind doar o invenţie a social-democraţilor.
„În România nu există niciun stat paralel. Este o invenție a pesediștilor prin care vor să-și motiveze demersurile anti-justiție și anti-servicii. Atât de simplu este. În România există un singur stat și pe acest stat îl reprezint eu. Pot să-i asigur pe români că nu există niciun stat paralel. Sunt povești. PSD încearcă să-și valideze anumite demersuri destul de discutabile”, a declarat  Klaus Iohannis, Iohannis.

Guvernul naţionalist din Italia îşi pune în aplicare promisiunile din campania electorală. Ministrul de Interne din Peninsulă a închis porturile pentru navele cu imigranţi din Africa. Un vas cu peste 600 de persoane a fost respins şi a rămas în largul Mediteranei, potrivit Realitatea TV.
În ultimii șase ani, peste 600 de mii de imigranţi au sosit în Italia din Africa. 500 de mii dintre aceştia au rămas în Peninsulă, iar şeful partidului Liga, Matteo Salvini, a promis în campanie că va opri fluxul migrator. Ajuns ministru de Interne între timp, el a închis porturile Italiei. Prima respinsă a fost nava Aquarius, care transporta 629 de oameni din nordul Africii. Printre aceştia, 123 de minori neînsoţiţi şi mai multe femei însărciante. 
Salvini a cerut Maltei să primească vaporul, dar a fost refuzat. Pe Facebook, el a scris că salvarea vieţilor este o datorie, dar transformarea Italiei într-o tabără enormă de refugiaţi nu este o datorie. 
Primarii unor oraşe-porturi precum Palermo şi Napoli s-au declarat gata să îl sfideze pe ministru şi să primească nava, dar nu au pus în practică acest lucru. 

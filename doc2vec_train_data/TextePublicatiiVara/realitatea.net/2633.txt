Primarul Gabriela Firea 
Gabriela Firea are un salariu uriaș! Potrivit declarației de avere a primarului general al Capitalei, salariul pe care îl încasează lunar este de 9.936 de lei/ lună. Cu un an în urmă, salariul pe care edilul îl încasa de la primărie era de 6.541 lei/ lună.
Pe site-ul Primăriei Capitalei a fost publicată și declarația de avere și de interese a primarului general pe anul 2017. Astfel, Gabriela Firea deţine două terenuri forestiere, obţinute în perioada 2005-2010, cu o suprafaţă totală de peste 2.300 de metri pătraţi, în oraşul Voluntari, din judeţul Ilfov. În localitatea Sineşti deţine, alături cu soţul ei, Florentin Pandele, primarul oraşului Voluntari, un teren intravilan de 1.500 de metri pătraţi şi un teren extravilan de 60.000 de metri pătraţi. Aceste proprietăţi au fost obţinute fie prin “cumpărare succesiune “, fie prin “moştenire”, scrie ele.ro.
Gabriela Firea deţine alte două terenuri, cu o suprafaţă totală de peste 2.200 de metri pătraţi, în localitatea Petrăchioaia, din judeţul ilfov, fiind cumpărate în 1991-1994, aici fiind coproproprietar și Florentin Pandele. Pe unul dintre aceste terenuri este construită şi o casă, cu o suprafaţă de 240 de metri pătraţi, pe care Firea o deţine în coproprietate cu Florentin Pandele.

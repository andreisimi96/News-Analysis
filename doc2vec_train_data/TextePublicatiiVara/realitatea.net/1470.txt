2 ore 0 minute
Sâmbătă, 7 iunie 2017, Bucureşti. Ziua în care are loc mitingul PSD împotriva abuzurilor la care Liviu Dragnea şi-a propus să aducă sute de mii de oameni chiar în Piaţa Victoriei, pentru a manifesta "Pentru prosperitate, nu pentru securitate". Concret, un miting care denunţă abuzurile din justiţie, dar şi "statul paralel". Practic, după cum a spus Liviu Dragnea: "Va fi un miting foarte mare". Practic, este organizat de PSD, chiar dacă tot PSD este la guvernare.
Mitingul PSD,"Pentru prosperitate, nu pentru securitate", începe la ora 20.00, chiar în faţa Guvernului, locul în care în 2017, au avut loc protestele #Rezist, cu 200 000 de oameni. Organizarea a fost una minuţioasă, fiecare organizaţie judeţeană a primit un document de la centru cu indicaţii clare de la secretarul general al PSD, Marian Neacşu: fiecare om trebuie să fie îmbrăcat în alb sau în straie populare, să aibă pliant cu strofele imnului, dar şi lanterne mici sau telefoane cu lanterne.
Pe lângă organizaţiile din ţară, la miting vor participa şi liderii partdului, dar şi premierul, miniştrii. Viorica Dăncilă,  Carmen Dan, Eugen Teodorovici, Florin Iordache, Nicoale Bădălău au confirmat că vor participa la miting.Totodată, între organizaţiile judeţene se dă o adevărată bătălie: cine va aduce mai multe miii, sau chiar zeci de mii de simpatizanţi la protest. Cel mai probabil, organizaţiile din sudul ţării vor strânge cei mai mulţi. 
Pe de altă parte, şi autorităţile s-au moblizat exemplar: mitingul PSD va fi supravegheat din elicopter, mii de jandarmi şi poliţişti vor avea grijă să nu existe incindente. În schimb există şi dezavantaje: centrul Bucureştiului va fi efectiv, blocat, întrucât străzile vor fi blocate de miile de autocare care vor aduce manifestanţii la minting. Nu este exclus nici să se închidă staţia de metriou Piaţa Victoriei, dacă situaţia o va impune, a mai transmis Metrorex. 
Totodată, miile de autocare și microbuze închiriate de PSD vin mâine în capitală în coloane. De la centrul PSD a venit și ordin. În fiecare trebuie să fie câte 6 steaguri tricolore și un steag al Uniunii Europene. ”Ora de debarcare este 18:00”. Aceeași de la care minoritățile sexuale pleacă din piață. 
Dar nu numai atât. Social democrații vin pregătiți și pentru cântare la miting. Vor primi pe hârtie patru strofe din Imnul României. Prima, a doua, a patra și a 11-a. Pentru cei care nu au înțeles încă de ce vin la protest, șefii lor s-au străduit să le explice din timp. 

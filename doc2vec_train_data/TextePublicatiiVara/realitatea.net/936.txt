1 ora 30 minute
Pesediștii din Hunedoara cer CFR să suplimenteze garniturile către București pentru a asigura succesul mitingului de la București. 
Consiliul Judeţean Hunedoara a solicitat suplimentarea garniturilor de tren cu plecare din judeţul Hunedoara spre Bucureşti pentru mitingul organizat de PSD. Președintele Consiliului Județean Hunedoara, Mircea Bobora, a confirmat informația pentru Europa FM , dar a refuzat să ofere alte detalii.
De la cabinetul preşedintelui Mircea Bobora a plecat o solicitare către Regionala CFR în acest sens. După aceea, şeful judeţului a intrat în concediu de odihnă. Mircea Bobora a recunoscut că administraţia publică a fost implicată în acest demers. Contactat de un jurnalist local, el a recunoscut că a făcut această solicitare „În urmă cu vreo două săptămâni, probabil că da, am făcut o astfel de solicitare, dar nu vă pot da acum mai multe detalii”, a spus Bobora, citat de site-ul anchetedehunedoara.ro
În urmă cu 28 de ani, tot din județul Hunedoara au plecat spre București, fiind trimise de la Deva la Petroșani 14 vagoane de tren, care au ajuns în Capitală cu 7.000 de mineri.

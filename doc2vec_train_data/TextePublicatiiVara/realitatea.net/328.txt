Un bărbat român, în vârstă de 36 de ani, a fost acuzat, marți, de carabinierii din Teggiano, provincia Salerno, Italia, de tentativă de viol, amenințări grave și leziuni personale asupra concubinei sale, o femeie în vârstă de 38 de ani.
Carabinierii din Teggiano au fost nevoiți să intervină în locuința celor doi, după ce au auzit țipete provenind din interior. Odată intrați, militarii l-au surprins pe bărbatul român, care se afla sub influența alcoolului, în timp ce o amenința pe concubina sa cu un cuțit de 22 de centimetri.
Din relatările carabinierilor reiese că bărbatul a bătut-o pe femeie, apoi a încercat să o violeze sub amenințarea cuțitului, după ce aceasta a refuzat să-i dea o anumită sumă de bani.
În urma agresiunii, femeia a suferit o traumă craniană și răni la picioare.
Potrivit rotalianul.com , oamenii legii au confiscat arma și l-au condus pe bărbat în arest.

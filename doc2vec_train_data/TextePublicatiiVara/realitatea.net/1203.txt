Sefii celor doua Camere, decizie în interes propriu
Pentru membrii și simpatizanții PSD, mumă. Iar pentru somitățile din sistemul medical, ciumă. Este vorba de Parlamentul României.
Protestatarii care urmează să vină sâmbătă la mitingul din Capitală au parcarea asigurată la Palatul Parlamentului.
În schimb, prestigioși cercetători și profesori universitari din țară și din străinătate, care participă de azi și până sâmbătă la un congres internațional de medicină, desfășurat chiar în Casa Poporului, trebuie să vină la eveniment cu taxiul sau să folosească mijloacele de transport în comun, pentru că altfel nu le este permis accesul.
Stă scris negru pe alb chiar pe pagina dedicată evenimentului: "Accesul auto este permis DOAR cu taxiul".
Tot acolo se specifică faptul că NU se asigură parcarea în incintă.

Aproximativ 120 de pompieri au intervenit miercuri după-amiază pentru stingerea unui incendiu izbucnit într-un hotel de lux din centrul Londrei.
Imaginile surprind fum dens în jurul hotelului de cinci stele "Mandarin Oriental", situat în zona Knightsbridge, în centrul capitalei Marii Britanii.
Douăzeci de maşini de pompieri au fost trimise la locul incidentului.
De asemenea, la locul incendiului au fost trimise numeroase ambulanţe.
Pompierii au reuşit evacuarea angajaţilor hotelului în Parcul Hyde, unde au primit sticle de apă.
Autorităţile încearcă să afle cauzele producerii incendiului.

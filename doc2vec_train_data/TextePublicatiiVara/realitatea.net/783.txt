Ion Tiriac, 79 de ani, a făcut mai multe declarații interesante despre Simona Halep, înaintea duelului cu Elise Mertens, din optimile de finală de la Roland Garros.
Ion Tiriac a spus pentru Eurosport că "Simona Halep este o jucătoare foarte emotivă. Din această cauză are de suferit. Deja a făcut cadou trei finale de Grand Slam".
Apoi a adăugat: "Simona Halep este emotivă ca latinii. Asta nu se vede la jucătorii din Rusia, Anglia sau Germania".
Simona Halep și Elise Mertens se vor întâlni în primul meci al zilei, de la ora 12:00, pe arena Philippe Chatrier, acolo unde va avea loc și duelul dintre Serena Williams și Maria Șarapova. Meciul contează pentru optimile de finală de la Roland Garros.
Câștigătoarea acestui meci va juca în sferturile de finală de la Roland Garros cu învingătoarea partidei Angelique Kerber - Caroline Garcia.
VEZI AICI MECIUL SIMONA HALEP - ELISE MERTENS !
Simona Halep  și Elise Mertens, jucătoare belgiană, s-au întâlnit până acum o singură dată, în acest an, la Madrid. Simona Halep s-a impus clar atunci, scor 6-0, 6-3.
Ambele jucătoare au excelat pe zgură în acest sezon: Simona Halep are 10 victorii şi 3 înfrângeri, în timp ce Elise Mertens a pierdut doar una dintre cele 15 partide jucate pe suprafaţă lentă, chiar în faţa constănţencei.
Câştigătoarea îşi va asigura un premiu în valoare de 380.000 de euro şi 430 de puncte WTA.

Piaţa criptomonedelor pierde 42 de miliarde de dolari. Bitcoin, în cădere liberă!
Este miercurea neagră pentru criptomoneda bitcoin, care este în cădere liberă şi a atins cea mai slabă cotaţie din ultimele şapte luni.
În doar câteva ore, bitcoin a pierdut 400 de dolari, scăzând sub pragul de 6,500, potrivit The Independent.
Prăbuşirea abruptă a celei mai cunoscute criptomoede e pusă pe seama atacurilor informatice din ultima vreme, care au dus la vânzări masive. Pe de altă parte, analiştii economici sunt de părere că este vorba şi de un proces natural, care dovedeşte că valoarea monedei virtuale a fost artificial supra-evaluată în timpul boom-ului din 2017. 
În decembrie anul trecut, bitcoin a atins maximul istoric, cel puţin până în prezent, de aproape 20,000 de dolari pentru o criptounitate.

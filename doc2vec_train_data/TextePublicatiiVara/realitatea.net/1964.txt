George Harabagiu, omul considerat responsabil pentru fake news-ul PSD potrivit căruia Simona Halep ar fi fost huiduită pe Arena Națională, a fost data afară.  
Șeful PSD Liviu Dragnea a anunțat că l-a demis pe coordonatorul online al partidului, după campanie cu știri false dusă pe paginile de Facebook ale filialelor.
"L-am concediat", a declarat Liviu Dragnea pentru Antena 3.
Pe paginile de socializare ale organizaţiilor PSD din Constanţa (judeţul natal al Simonei), Mehedinţi, Dolj, Tulcea sau Giurgiu au apărut două explicaţii halucinante.
"HUIDUITĂ de circa 20.000 de "fani" pe Arena Naţíonală, pe data de 11.06.2018"şi "APLAUDATĂ de sute de mii de români în Piaţa Victoriei, pe data de 09.06.2018" Nici fotografiile alese, nici mesajele explicative nu pomenesc un cuvânt despre prezenţa primarului general Gabriela Firea, cea căreia i-au fost adresate huiduielile.
Mesajele de pe fiecare pagină judeţeană au adunat sute de comentarii, în proporţie covârşitoare negative.
Ulterior, colajele postate de organizațiile județene au dispărut de pe paginile de Facebook. Este neclar dacă acestea au fost șterse de cei care le-au postat sau îndepărtate de Facebook în urma raportărilor venite de la utilizatori. 
Mulți utilizatori s-au mobilizat pentru a raporta postările respective drept Fake News, pentru a semnala responsabililor rețelei că pozele respective nu au ce căuta acolo. 
Pe paginile altor organizaţii, precum București, Ilfov sau Gorj a fost postat un montaj video, pe aceeaşi idee că Simona a fost jignită de #Rezist şi de politicieni apropiaţi.   
NUmele coordonatorului online al PSD a fost dezvăluit de Victor Ponta.
"Ii rog pe fostii mei colegi din PSD Tulcea , Constanta, Giurgiu, Mehedinti si din alte judete sa stearga repede aceasta mizerie care a fost postata de la Sediul Central al PSD pe conturile organizatiilor locale.
Oamenii nu stiu ( asa cum stiu eu) ca aceste materiale mincinoase, manipulatoare si absolut mizerabile sunt gandite si postate direct de la Sediul Central din K10 de un personaj dubios adus de Liviu Dragnea de la Neamt ( numele lui este George Harabagiu, nu poate fi numit “sobolan” ca nu trebuie jigniti sobolanii si asculta doar de “Dom Presedinte”)!", a scris Ponta.

Victor Ciorbea - Avocatului Poporului
Camera Deputaților a votat un proiect de lege prin care condițiile de acordare a unei pensii speciale către Avocatul Poporului sunt similare celor în care judecătorii CCR beneficiază de pensiii speciale. Au fost 182 de voturi ”pentru”, 82 ”împotrivă”.
Iată care este articolul care stipulează condițiile în care Avocatul Poporului primește pensie specială:
"Avocatul Poporului, precum și persoanele care au exercitat funcția de Avocat al Poporului, îndeplinind condițiile de numire prevăzute pentru judecători la Curtea Constituțională, la data pensionării sau recalculării pensiei anterior acordate, beneficiză de pensie calculată și stabilită în aceleași condiții cu cea a judecătorilor Curții Constituționale, potrivit art. 71 alin 2 din Legea nr. 47/1992 privind organizarea CCR.
Pensia de serviciu astfel stabilită poate fi cumulată cu indemnizația pentru mandatul în curs de exercitare
" Art. 71 la care se face referire spune astfel: "Judecătorii Curţii Constituţionale, la data pensionării sau recalculării pensiilor anterior stabilite, beneficiază de pensie de serviciu egală cu 80% din indemnizaţia lor brută lunară. Pensia astfel stabilită se actualizează în raport cu indemnizaţia judecătorilor Curţii Constituţionale şi se impozitează potrivit legii."

Vânătorul de bivoli
Un bivol s-a răzbunat pe vânătorul care i-a ucis un "camarad" din turmă.
Un vânător din Africa de Sud, care a împuşcat mortal un bivol, a fost ucis la rândul său de un alt membru al turmei la scurt timp după "masacru".
Vânătorul Claude Kleynhans, în vârstă de 54 de ani, a fost atacat de un bivol uriaş în clipa în care încărca în jeep-ul propriu trupul altui bivol ucis.
Incidentul neobişnuit a avut loc în provincia Limpopo din nord-estul Africii de Sud, potrivit site-ului Citizen.co.za.
Bivolul furios l-a luat în coarne pe vânător şi i-a perforat artera femurală, acesta murind pe loc.
Claude Kleynhans, tată a trei copii, conducea o companie de vânătoare în safari în localitatea Tzanen şi era pe post de ghid pentru clienţii săi la momentul tragediei.
Vânătorii de trofee plăteau până la 2.850 dolari pentru împuşcarea unei girafe şi 1.500 dolari pentru uciderea unei zebre.

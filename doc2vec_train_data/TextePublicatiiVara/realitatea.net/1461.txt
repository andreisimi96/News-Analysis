Noului ministru de Interne al Italiei, totodată liderul Extremei Drepte italiene, Matteo Salvini, i s-a cântat spontan într-un autobuz, de către un grup de călători, Bella Ciao, melodia rezistenței antifasciste.
Scena s-a petrecut într-un autobuz care transpotra pasageri pe aeroportul Fiumicino din Roma. Când au observat că alături de ei urcase și Salvini, câțiva călători au început să-i cânte Bella Ciao.
Potrivit presei străine, aceștia ar fi membri ai Confederaţiei Generale Italiene a Muncii.
Salvini a rămas calm, zâmbind ușor.

Bucureștenii nu se dau bătuți. Dacă primarul general al Capitalei le-a șters comentariile de pe Facebook și chiar și-a blocat contul de socializare de mai multe ori, cetățenii s-au mobilizat și au mers la primărie pentru a-i transmite edilului mesajele lor.
Oamenii s-au arătat indignați după ce Gabriela Firea a încercat dea vina pe alții pentru huiduielii din timpul ceremoniei de premiere a Simonei Halep.
Gabriela Firea a fost huiduită copios de de cei peste 15.000 de fani prezenţi pe Arena Naţională.
La puțin timp, pe pagina oficială de Facebook a Gabrielei Firea a apărut un mesaj referitor la ce s-a întâmplat pe station. După postarea acestui mesaj, pagina de Facebook a Gabrielei Firea a fost invadată de mesaje critice la adresa primarului Capitalei.
La scurt timp, pagina nu a mai putut fi accesată. La o zi după, pagina a redevenit activă, însă toate mesajele negative la adresa edilului dispăruseră. Oamenii nu s-au lăsat şi au continuat să posteze mesaje negative la adresa primarului Capitalei. Valului de mesaje au determinat-o pe Gabriela Firea să îşi închidă din nou pagina de Facebook.
Gabriela Firea susţine, însă, într-un interviu că pagina de Facebook s-a închis singură, din cauza numărului mare de comentarii primite.

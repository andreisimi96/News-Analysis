Liviu Dragnea despre Iran
Dragnea pleacă din țară în ziua în care i se anunță sentința! Ce face liderul social-democrat în Elveţia.
Liviu Dragnea şi-ar putea primi, pe data de 29 mai, sentința judecătorilor de la Înalta Curte de Casație și Justiție în dosarul angajărilor fictive din Teleorman.
La momentul pronunțării sentinței, Liviu Dragnea nu se află în țară. El va pleca, în calitate de președinte al Camerei Deputaților, într-o vizită în Elveția.
Liviu Dragnea se află, timp de 3 zile, împreună cu o delegaţie parlamentară în vizita oficială la Berna, în Elveţia.
Liviu Dragnea Conform unui memorandum aprobat în Biroul permanent al Camerei Deputaţilor, acţiunea are loc la invitaţia preşedintelui Consiliului Naţional al Confederaţiei Elveţiene, Dominique de Buman, în scopul "extinderii bazei de cooperare dintre cele două foruri legislative".
Liviu Dragnea Proiectul de program cuprinde o întrevedere oficială cu preşedintele Confederaţiei Elveţiene, Alain Berset, convorbiri cu preşedintele Consiliului Naţional, Dominique de Buman, cu preşedintele Comisiei pentru politică externă a Consiliului Statelor, Filippo Lombardi, precum şi cei trei consuli onorifici ai României în Confederaţia Elveţiană.
Din delegaţia condusă de Liviu Dragnea va face parte şi vicepreşedintele Camerei Gabriel Vlase.
Vizita lui Liviu Dragnea în Elveția este primită cu scepticism în Parlamentul de la Berna. În primul rând, parlamentarii elvețieni nu văd cu ochi buni prezența unui politician străin deja condamnat, dar și judecat în alte dosare pentru fapte de corupție, mai ales că el merge acolo chiar în ziua în care Înlata Curte de Casație și Justiție este așteptată să dea decizia într-unul dintre dosare.
Într-un interviu pentru G4Media.ro , parlamentarul socialist, Carlo Sommaruga, este extrem de critic cu privire la vizita oficială pe care Liviu Dragnea o va începe marți în Elveția. Sommaruga consideră că Dragnea sfidează justiția din România plecând din țară exact în ziua în care este așteptată o sentință, vrând să arate că este validat ca politician prin faptul că este primit într-o țară cu o democrație consolidată precum Elveția.

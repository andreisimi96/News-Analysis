Ion Ţiriac, patronul turneului de tenis de la Madrid, a ameninţat că îl va muta în alt oraş dacă autorităţile spaniole nu vor construi încă un stadion de 10.000 locuri lângă Caja Magica şi să-şi asume creşterile premiilor impuse de ATP.
Fostul jucător român a stabilit 1 august ca termen limită pentru un răspuns favorabil din partea primăriei din Madrid, cu care are un contract până 2021, conform Agerpres.
Ofertele de care vorbeşte Ion Ţiriac sunt de la Berlin, Munchen şi o localitate de lângă Dusseldorf, dar şi din Rusia, unde este în contact cu preşedintele Vladimir Putin. Germania nu mai are un turneu Masters 1.000 din 2001, când Hamburg a fost înlocuit în calendar de Madrid.
Omul de afaceri român a precizat că nu negociază dircet cu primăria madrilenă şi că acest lucru îl face staff-ul însărcinat cu organizarea turneului.
Simona Halep a câştigat turneul de la Madrid în 2016 şi 2017, iar anul acesta s-a oprit în sferturi.

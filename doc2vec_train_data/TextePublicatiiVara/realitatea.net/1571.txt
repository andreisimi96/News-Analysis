Eunice Gayson, prima fată Bond din istoria francizei, a încetat din viaţă la vârsta de 90 de ani. Actriţa a interpretat-o pe Sylvia Trench în primul film al seriei James Bond, Dr. No, din 1962.
„Suntem trişti să aflăm că Eunice Gayson, prima noastră fată James Bond, care a interpretat-o pe Sylvia Trench în “Dr. No” şi “Din Rusia, cu dragoste” a murit. Transmitem cele mai sincere gânduri familiei”, declară Michael Wilson şi Barbara Broccoli pe contul oficial al acesteia.
Iniţial aleasă pentru rolul Miss Moneypenny, Eunice Gayson a obţinut în final rolul prietenei lui James Bond, Sylvia Trench. Ea este prima care îl seduce pe James Bond în “Dr. No”, chiar dacă istoria a reţinut-o pe Ursula Andress, şi ea prezentă în film.
Mai multe pe Tabu.ro

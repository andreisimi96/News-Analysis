Suntem aproape de mijlocul sezonului estival, dar drumul spre mare e plin de pericole. Un nou crater a apărut pe Autostrada Soarelui, la kilometrul 22, pe banda a doua, pe sensul de mers către Constanța.
Două plăci de beton s-au ridicat, punând viețile șoferilor în pericol. Încă de miercuri seară Compania de Drumuri a înființat o celulă de criză care va monitoriza în permanență traficul pe A2. 
Reamintim că, la finalul lunii mai, la km 17 al autostrăzii, pe sensul de mers către Constanța, alte două plăci de beton s-au ridicat cu aproape jumătate de metru. Atunci circulația a fost oprită temporrar pe o bandă, iar plăcile au fost schimbate. 

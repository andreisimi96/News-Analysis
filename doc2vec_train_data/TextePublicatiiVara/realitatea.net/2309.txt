"Suntem cu ochii pe voi. Avem drone. Cercetăm locațiile și vom ataca". Cel mai nou clip realizat de ISIS dă fiori fanilor fotbalului, întrucât în video se arată cum drone aruncă în aer stadioane din Rusia.
Gruparea teroristă a amenințat că va lansa atacuri cu drone la Campionatul Mondial care a început joi, pe 14 iunie, și la care sunt așteptați peste 1 milion de fani.
Filmarea de propagandă a circulat pe diverse canale media și pe chat-uri ale teroriștilor și are în fundal o voce intonând:
"Suntem cu ochii pe voi. Avem drone. Cercetăm locațiile și vom ataca". Săptămâna aceasta, dr. Stephen Prior, un om de știință britanic, a declarat în cadrul unui eveniment de profil că un astfel de atac este iminent.
"ISIS a fost una dintre primele grupări teroriste care a cumpărat un model foarte ieftin de dronă, pe care l-a modificat și pe care îl folosește cu efecte devastatoare în Irak și Siria".

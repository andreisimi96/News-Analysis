Rares Bogdan, dezvaluiri despre mitingul PSD
Rareș Bogdan explică subteranele mitingului PSD din 9 iunie și oferă detalii uluitoare despre costurile și organizarea evenimentului.
Rareș Bogdan face o socoteală și arată că organizarea mitingului PSD va costa în jur de 100.000 de euro pentru un singur județ. Realizatorul emisiunii Jocuri de Putere de la Realitatea TV oferă detalii despre organizarea evenimentului și spune că se așteaptă la provocări din partea partidului lui Liviu Dragnea.
Mai jos, postarea integrală a lui Rareș Bogdan pe Facebook:
”Cum își dă PSD cu tesla-n ....mustață. Mitingul contra abuzului de inteligenta si cultura sau a abuzului in serviciu?
Câteva observații despre mitingul la care s-a angajat PSD și nu mai știe cum sa #reziste
1. Au realizat că ideea de a scoate lumea în stradă pentru familia tradițională va ostiliza societatea, care nu va tolera folosirea BOR pe post de fortăreață pentru niște penali. Care penali, la rândul lor, sunt orice, numai modele de familie tradițională nu! Unul la a cincea nevastă, celălalt cu nepoata la plimbare.
2. Cineva a venit cu o idee: să o apere pe Dăncilă! Au realizat că s-ar fi acoperit de un ridicol absolut, căci PSD are toată puterea executivă și legislativă, deci de cine să o apere, de propria incompetență? De umbra profesorului de română? Ce să apere la Dăncilă, secretul zacuștii de la Videle sau al magiunului de Alexandria?
3. Din mintea consultanților a aparut, atunci, altă idee: un soi de maidan la care să inverseze simbolurile și să utilizeze armele adversarilor pentru a-și arăta, numeric, forța: mitingul cămășilor albe. Ce ironic: În 13 iulie 1990, la o lună după Piața Universității și Mineriadă, a urmat Marșul Cămășilor Albe... care era un semnal de alarma tras pentru eliberarea lui Marian Munteanu si a celorlalti arestati fara vina pe 14 si 15 iunie. Când au programat mitingul de acum? În 9 iunie, pentru a aduce aminte de ceea ce au reușit „tătucii” lor pe 13-14-15 iunie, în urmă cu 28 de ani. Arc peste timp. Aici mizează pe încă o lovitură prin ricoseu: ridiculizarea unor simboluri ale democrației exact când Dosarul Mineriadei pare că va fi trimis, în sfârșit, în instanță. Din nou, românii sunt luați de proști. Mă întreb: vor folosi iar trenuri? Hehehe... 
De ce a programat Dragnea mitingul la o zi după sentință  
4. Un alt arc peste timp: de la luminițele minerilor, la luminițele baronilor. Consultanții le-au spus: vedeți că aici riscați să vi se aducă aminte de mineri, dar cu câteva perdele de fum și emisiuni la Antena 3, o scoateți la capăt! Deși nici Antena nu mai e ce-a fost in 2012, aveți grijă!
5. Lovitura pe care o consideră devastatoare, pe care au îmbrățișat-o după ce, timp de câteva luni, propaganda urii din platoul de seara 3 le-a cerut-o expres: au aprins „tefeliștii” luminițe? Aprindeți și voi! Drept urmare, scenariul include un fel de retragere cu brichete și telefoane mobile, ca imaginea să facă înconjurul planetei și să nască titluri ca după protestele contra OUG 13: Sute de mii de români în stradă, contra abuzurilor. Făcând o medie a acuzațiilor ce se agita public, rezultă un miting contra abuzului în serviciu.
6. Abuzul în serviciu îl fac funcționarii, dar numai cei care se califică. Trebuie să dai mită pentru a ajunge într-un post de unde poți fura! Cei peste care n-a dat norocul ăsta au primit altă misiune: să se lase strânși cu arcanul, forțați să devină activiști de o zi și o noapte. Amenințați cu restructurarea, pe tabel cu semnătură, bieții oameni vor apăra hoția mai-marilor, că tot li s-au mărit salariile...... sau multora li s-au micsorat veniturile.
7. Și nu degeaba: un pachet cu mâncare în valoare de 20 de lei, o bere de căciulă, o casetă cu Liviu Vasilica. De exemplu în Giurgiu, încărcați în 200 de autocare (900 de lei închirierea pe bucată) a câte 50 de persoane rezultă 10.000 de oameni. Total aproximativ: autocare + mâncare + bere = 430.000 de lei. Aproape 100.000 de euro!!!
8. Unic în lume: Partidul aflat la guvernare și premierul fac miting contra abuzurilor, în fața Guvernului. Atenție, Viorico, să nu te ia valul, să nu strigi „Demisia”, că te iau jandarmii pe sus sau te baga la “duba lui Cucos”.
9. Și iată perdeaua de fum: agenții provocatori. Vor monta câteva scenete, vor brusca iar câțiva pensionari și vor da vina pe #Rezist. Pe ce mizează aici: pe haos. Gestiunea haosului este un capitol important nu doar pentru forțele de ordine, ci și pentru statele care privesc la frontiera UE-NATO. Căci acesta este scopul final: România căzută de pe hartă, un No man's land pe care să-l administreze cum doresc - fără comisari europeni, fără scutul SUA, doar cu interesele lor de clan și un sincer SPASIBA!
Am o veste: cei care și-au subestimat adversarii au plătit, în istorie. Aviz amatorilor!”, scrie Rareș Bogdan. 

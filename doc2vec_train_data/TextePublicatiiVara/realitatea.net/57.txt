Principalul favorit de la Roland Garros, al doilea Grand Slam al anului, Rafael Nadal va juca în primul tur cu italianul Simone Bolelli, după ce adversarul iniţial, Alexandr Dolgopolov (Ucraina), şi-a anunţat retragerea.
Dolgopolov, nr. 54 mondial, cu o accidentare recurentă la încheietură, nu a jucat în acest an decât două meciuri după Australian Open. El a renunţat să joace şi la turneul de la Geneva din această săptămână, conform Agerpres.
Bolleli, nr. 130 mondial, nu a câştigat niciun meci din cele 5 confruntări cu Nadal.

Gabriela Firea, maestru de ceremonii al momentului special al Simonei Halep
Un clip video postat pe Facebook arată culisele evenimentului de pe Arena Națională, în care Simona Halep a fost aplaudată, iar Gabriela Firea huiduită la scenă deschisă. 
O filmare dintr-o lojă a Arenei Naționale, înainte de celebrul moment al huiduielilor, o surprinde pe Gabriela Firea în centrul discuțiilor la care participă mai multe persoane, printre care Ilie Năstase, o femeie de afaceri care își aduce fiul, și o Simona Halep stânjenită.
Clipul poate fi vizionat AICI.
Femeia de afaceri este Olga Gudynn, proprietară de școală și grădinițe private din zona Pipera-Voluntari, împreună cu un fiul ei, un băiețel care practică tenis și îi aduce Simonei Halep un coș plin cu flori.
Gabriela Firea este cea care îi prezintă pe Olga Gudynn și pe fiul ei Simonei Halep. Tot primarul general o dirijează pe Halep să facă poze alături de copil și de Olga Gudynn.
La un moment dat, Ilie Năstase îi face cunoștință Gabrielei Firea cu cel care filmează.
Ilie Năstase: ”El e cu florile, și când avem nevoie la primărie...”.
Gabriela Firea: ”Așa superbe...”
Ilie Năstase: ”Băgați un telefon...”.
Gabriela Firea (râzând): ”Cel mai scurt telefon”.

PNL va contesta la Curtea Constituţională proiectul de lege privind modificarea Codului de procedură penală, a anunțat liderul deputaţilor liberali, Raluca Turcan.
"Acest proiect de lege este o cârdăşie a infractorilor politici, (...) este doar pentru domnul Dragnea şi acoliţii săi. PNL va contesta la CCR această greşeală", a spus Turcan la dezbaterea modificărilor Codului de procedură penală din plenul Camerei Deputaţilor, potrivit Agerpres.
Ea a adăugat că dezbaterile din Comisia specială pentru elaborarea legilor Justiţiei la acest proiect au fost mai mult de formă. Pe rețelele de socializare, Raluca Turcan a descris ce se întâmplă luni în Plen drept "ultimul asalt asupra Codului de procedură penală a unei majorități penale: o dezbatere abuzivă, netransparentă și lipsită de profesionalism!
Potrivit deputatului PNL, acest mod de lucru este rezultatul unui comportament disperat, lipsit atât de logică, dar și de justificare legală.

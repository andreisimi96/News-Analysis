Un bărbat din Republica Moldova s-a spânzurat de crucea soției sale, care decedase în luna aprilie. 
Un bărbat din Bender s-a spânzurat de crucea soției sale. Tragedia s-a întâmplat în s. Constantinovca din raionul Căușeni.
Ofițerul de presă al IP Căușeni, Silvia Vetcu, a declarat pentru Deschide.MD că la 06 iunie 2018 ora 14.10 un locuitor al s. Constantinovca, a sunat la poliție comunicând că în cimitir a fost depistat cadavrul unui bărbat sinucis prin strangulare.
Deplasându-se la fața locului poliția a stabilit că este vorba despre un barbat de 49 ani, locuitor al orașului Bender, care venise în vizită la soacra sa. După ce a ajutat-o la treburi casnice, a plecat fără a spune cuiva în ce direcția se duce.
Ulterior a fost găsit în cimitirul din sat, strangulat de crucea soției care decedase în luna aprilie.

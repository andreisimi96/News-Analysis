Simona Halep (1 WTA) a învins-o pe Angelique Kerber (Germania, 12 WTA) 6-7(2), 6-3, 5-2 în sferturile de finală de la Roland Garros. Pentru româncă va fi a 3-a semifinală a carierei la Roland Garros.
În semifinalele turneului de tenis de la Roland Garros, românca o va întâlni pe jucătoarea din Spania, Garbine Muguruza, cea care a învins-o, miercuri, pe terenul central al turneului pe rusoaica Maria Şarapova, cu scorul de 6-2, 6-1.
Simona Halep-Garbine Muguruza, semifinale Roland Garros. Veste-ŞOC din Spania despre Muguruza
Pentru Simona Halep, meciul împotriva lui Angelique Kerber a fost primul pe care l-a jucat în acest an pe arena Suzanne Lenglen. Până acum, Halep a fost programată de trei ori pe Philippe Chatrier, iar contra lui Petkovic, compatrioata şi buna prietenă a lui Kerber, a fost trimisă să joace pe Terenul 18.
La finalul meciului, Simona Halep s-a întors către tribune şi s-a bucurat pentru calificarea în semifinale cu degetul la tâmplă. Ce înseamnă asta? A vrut să arate că a fost suficient de tare pentru a trece peste startul slab de meci și a rămas concentrată, pentru o revenire extraordinară.
Aceste gesturi sunt destul de comune în lumea sportului. De exemplu, tenismenul elvețian Stanislas Wawrinka îl face şi el, precum şi fotbalistul columbian James Rodriguez, de la Bayern Munchen.

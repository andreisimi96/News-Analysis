2 ore 12 minute
Eveniment sportiv important, organizat de postul nostru de televiziune. Prima ediție a Realitatea TV Golf Cup a început la această oră pe terenul Clubului de Golf Theodora, din județul Alba.
Golful, sportul președinților și VIP-urilor în alte țări, a ajuns să fie tot mai popular și în România. Peste Ocean, unii dintre cei mai împătimiti ai acestui sport sunt chiar Donald Trump, Barack Obama și George W. Bush. Iar aproape toate vedetele de cinema si din industria muzicii si a sportului sunt vazute des pe terenurile inverzite. Printre acestea: Michael Jordan, Claudiu Schiffer, Catherine Zeta Jones, Justin Timberlake, Celine Dion, Clint Eastwood si Will smith.
Originile jocului de golf sunt neclare și mult dezbătute. Cu toate acestea, este general acceptat faptul că in forma ei modernă a evoluat în Scoția în timpul Evului Mediu.Jocul nu a s-a bucurat de o popularitate internațională până în secolul al 19-lea, atunci când s-a răspândit în restul Regatului Unit și apoi a Imperiului Britanic și Statele Unite ale Americii. Există însă istorici care au descoperit că forme similare ale sportului se jucau cu multe secole înainte și în Țările de Jos sau chiar China. 
La eveniment participă și realizatorii emisiunilor Jocuri de Putere și Realitatea Românească, Rareș Bogdan și Octavian Hoandră. De asemenea, vor fi prezenți pe teren și Viorel Cataramă, jurnalistul Nicolas Don, din partea Franței, dar și Florin Corcoz de la Transilvania News. Totodată, competiția va reuni jucători de toate vârstele și naționalitățile, iar recompensele vor fi pe măsură. Sunt puse la bătaie mai multe premii la categoriile domni, doamne și juniori, dar și premii speciale. 
Octavian Hoandră joacă golf de peste zece ani și a participat la mai multe competiții interne și internaționale.
"Acest turneu de golf este unul de început, este dedicat tuturor celor care învaţă golf, care îşi propun să guste acest joc minunat, copii, tineri, vor veni foarte mulţi oameni, care vor să înveţe golf. Devine un sport de masă, sunt sute de jucători în toată ţară, eu mă bucur că mulţi copii îmbrăţişează acest sport. Am promis că vom face şi noi, Realitatea, un turneu de golf să susţinem acest sport să îndemnăm pe toţi copiii, tinerii, cei în vârstă să practice acest joc frumos", a declarat Octavian Hoandră. 

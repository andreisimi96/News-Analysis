1 ora 35 minute
Foto: Gazeta Sporturilor
FC Voluntari, antrenată de Adi Mutu, a câştigat barajul pentru menţinere/retrogradare în Liga 1. 
Voluntariul a reuşit să se menţină în Liga I după ce a învins-o pe Chindia Târgovişte cu scorul de 3-0, la loviturile de departajare, miercuri, într-un meci în care echipa de ligă secundă era în avantaj, 1-0, atât după cele 90 de minute regulamentare, cât şi la finalul prelungirilor.
FC Voluntari se impusese în partida tur cu 1-0, dar Chindia a reuşit să egaleze situaţia la general la Târgovişte, prin golul marcat de Denis Ciobotariu (67). Cele două echipe au ajuns la loviturile de departajare, unde ilfovenii au marcat de trei ori, prin Florin Cernat, Laurenţiu Marinescu şi Mircea Leasă, în timp ce jucătorii târgovişteni au ratat de trei ori (Mihai Mincă a apărat două şuturi).

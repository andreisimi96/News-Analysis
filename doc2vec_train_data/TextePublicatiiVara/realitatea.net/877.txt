Angelique Kerber, pregătită pentru meciul cu Halep
Simona Halep, în sferturi la Roland Garros. Simona Halep și Angelique Kerber, nr.12 WTA, se vor înfrunta pentru a zecea oară în carieră, Halep conducând la limită în fața nemțoaicei, 5-4 la meciurile directe.
Simona Halep este așteptată să își ia revanșa în fața nemțoaicei care a eliminat-o la Australian Open în acest an, oprind-o să câștige primul trofeu de Grand Slam din carieră, după un meci memorabil.
Simona Halep nu o sperie pe Angelique Kerber, nemțoaica spunând că abia așteaptă meciul. "Va fi un meci greu şi aştept să îmi fie greu".
"Mereu caut astfel de meciuri. Este o mare provocare pentru mine, abia aştept. Va fi un meci greu şi aştept să îmi fie greu. Joc împotriva uneia dintre cele mai puternice jucătoare, dar asta îmi place. Da, puteţi să anulaţi planurile pentru cină! Cred că ambele jucăm bine în defensivă, dar încercăm să fim mai agresive. Ştiu la ce să mă aştept, trebuie să îmi iau şansa atunci când se iveşte, să încerc să am eu iniţiativa, să fiu agresivă, să îmi fac jocul. Cred că va fi un meci lung. Abia aştept. Eu m-am schimbat mult faţă de 2012 (n.r. la precedentul sfert de finală jucat). Am încercat să îmi îmbunătăţesc jocul pe zgură, Şi funcţionează. Cred că această creştere a jocului pe zgură mă ajută şi pe celelalte suprafeţe, pe hard", a declarat Angelique Kerber la conferinţa de presă de ieri.
Ultima dată când s-au întâlnit, Simona Halep și Kerber au fost protagonistele unui meci memorabil în semifinalele ediției din acest an a Australian Open. Românca s-a impus atunci cu 6-3, 4-6, 9-7, după două ore și 20 de minute, salvând și două mingi de meci.
Partida dintre Simona Halep şi Angelique Kerber, precum şi cea dintre Garbine Muguruza şi Maria Şarapova se vor juca miercuri.
Halep a scăpat de Wozniacki, dar poate pierde locul 1 WTA. Ce hop mai are de trecut
Simona Halep a trecut fără probleme în sferturile de finală de la Roland Garros, în timp ce rivala nr.1 a româncei, Caroline Wozniacki, a clacat încă din optimi. Cu toate astea, Wozniacki a trecut pe primul loc în clasamentul live, iar Halep trebuie să ajungă în semifinale ca să o depășească pe daneză.
Simona Halep nu se luptă numai cu Wozniacki pentru supremația în tenisul mondial, ci și cu jucătoarea spaniolă Garbine Muguruza.
Garbine Muguruza, clasată pe locul 3 WTA, va evolua, în optimi, cu ucraineanca Lesia Ţurenko, locul 39 WTA.
Simona Halep are nevoie de o calificare în semifinale pentru a reveni pe locul I WTA, în clasamentul live, poziţie ocupată acum de Wozniacki. Dacă va pierde în sferturi, românca va pierde şi poziţia de lider WTA.
Dacă Simona Halep ajunge în semifinale la Roland Garros, lupta pentru poziția nr. 1 WTA se va da direct cu Muguruza.

Procuroarea lui Dragnea: "Puneţi mâna pe carte!"Reacţie dură a procuroarei care îl anchetează pe Liviu Dragnea. După modificarea legislaţiei penale, Alexandra Lăncrăjan a scris pe Facebook despre una dintre prevederi că ar fi o "inepţie juridică". Magistratul a lăsat de înţeles şi că cei care au avizat prevederile nu ar fi citit înainte de a-şi da acordul. Un alt magistrat a explicat în mediul virtual că va trebui să închidă 1500 de dosare. 
Procuroarea lui Dragnea: "Puneţi mâna pe carte!"  
Imediat după ce modificările la Codul de Procedură Penală au primit undă verde din partea aleşilor, procuroroarea de la DNA Alexandra Lăncrajan a taxat una dintre prevederi. 
"Nu că ar fi citit cineva înainte să fie de acord, dar cum e greu cu ştiutul de carte las aici: indiciile temeinice au o importanţă mai mică decât probele (era o definiţie in vechiul cod daca se obosea cineva sa citeasca). S-a reuşit, din greseală presupun, să şi scadă standardul de probă pentru a face pe cineva inculpat (legiuitorul cu mânuta lui a scris că pe noua lege ne trebuie probe din care să reiasa indicii temeinice pentru a pune în mişcare acţiunea penală, până acum era nevoie chiar de probe pe bune din care să reiasă ca omul a săvârşit infractiunea)," a explicat magistratul, care îşi încheie mesajul cu îndemnul "Puneţi mâna pe carte!".
Un alt procuror, de la Parchetul Judecătoriei Sectorului 1 se plânge cum îi va fi afectată activitatea.
"Voi avea de clasat vreo 1500 de dosare de conducere fără permis, sub influența alcoolului sau drogurilor, ucideri din culpă, părăsirea locului accidentului și altele. O să fie simplu pentru mine. Voi pleca și eu la 16:00 de la muncă, nu mă voi mai duce în weekend. Dar o să fie dureros să văd atâta nedreptate pentru victime. Ce să zic, atenție în trafic! Violuri, tâlhării, omoruri, corupție... Aproape totul se va clasa pentru că multe probe nu vor mai putea fi administrate, altele necesită timp (expertize).
a spus magistratul pe pagina sa de Facebook. 

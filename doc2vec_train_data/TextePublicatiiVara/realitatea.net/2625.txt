1 ora 32 minute
Florin Talpan, juristul CSA Steaua, a depus la începutul acestei luni un memoriu la AMFB, în care a contestat dreptul de joc a cinci fotbaliști de la Rapid în meciul cu CSA Steaua, din play-off-ul Ligii a IV-a, scor 2-0 pentru giuleșteni. Comisia a chemat cele două părți, CSA Steaua, reprezentată de Florin Talpan, și Rapid, reprezentat de avocatul Paul Mincu. În timpul ședinței, Florin Talpan a început să urle la membrii Comisiei.
Florin Talpan a făcut o criză de nervi, neputând fi oprit de nimeni din sală.
"De ce sunteți aici? Îmi atrageți mie atenția, dumneavoastră? Să nu ridicați tonul asupra mea, că nu aveți pregătirea mea! Încercați să mușamalizați cazurile aici", a urlat Florin Talpan la membrii Comisiei, care asistau uluiți la scenă.
Cel mai probabil, Comisia de disciplină a AMFB va respinge contestaţia depusă de juristul CSA, Florin Talpan. În acest caz, s-ar păstra rezultatul înregistrat pe teren, 2-0 în favoarea Rapidului. 
Sursa video: gsp

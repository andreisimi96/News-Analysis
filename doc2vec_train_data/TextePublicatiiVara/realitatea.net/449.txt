În timp ce în marile oraşe ale ţării sute de oameni au ieşit să protesteze faţă de decizia CCR privind revocarea şefei DNA, la Alexandria s-a anunţat un protest în faţa sediului PSD Teleorman.
O singură persoană pare că a luat parte. Aceasta a transmis un mesaj prin intermediul unei fotografii. „Nu vrem la şefia DNA o slugă din gaşca ta“, este mesajul scris pe o foaie de hârtie de un protestatar din Alexandria, singurul care ar fi dat curs protestului anunţat pe Facebook.
Acesta consideră că oamenii nu au venit la protest fie din frică, fie din dezinteres, notează adevarul.ro .

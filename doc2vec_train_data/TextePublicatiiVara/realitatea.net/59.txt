Un studiu recent arată că riscul apariției cancerului este influențat de grupa de sânge.
Cei ce au grupa de sânge 0 prezintă un risc mai mic de a face cancer gastric.
"Cauza principală a cancerului gastric este un microb. Bacteria numită Helicobacter pylori este una dintre cele mai cunoscute cauze infecţioase ale cancerului gastric. Motivul pentru care tipul A de sânge – şi posibil şi B – au un risc crescut de cancer gastric este legat de răspunsul inflamator diferit. Aceste persoane sunt mai predispuse la efectul acestei bacterii", au descoperit cercetătorii de la Universitatea Vermont.
Unul dintre cei mai mari doctori oncologi din România nu este de acord cu aceste cercetări și consideră că nu există suficiente dovezi care să le susțină.  
"Nu cred în astfel de speculaţii. Tot felul de teorii aberante în medicină au apărut încă de pe vremea lui Hipocrate. Şi studiul acesta este doar un banc de prost gust. Nu există niciun fel de dovezi ştinţifice care să coreleze grupele de sânge cu apariţia cancerului. Eu n-am vazut niciun fel de argument ştinţific legat de acest aspect, şi mă ocup de zeci de ani de domeniul oncologiei, unde merg la foarte multe congrese internaţionale, foarte elaborate", a declarat dr. oncolog Florin Băcanu, vicepreședinte al Societății Naţionale de Oncologie, conform doctorulzilei.ro.

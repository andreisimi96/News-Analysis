2 ore 51 minute
Accident grav, cu trei copii răniți, joi după-amiază, în localitatea Vorniceni, din județul Botoșani. O profesoară aflată la volan a fost proiectată cu mașina într-un stâlp, în timp ce ducea copiii acasă.
Accidentul grav se pare că a fost cauzat de o altă şoferiţă care nu s-a asigurat corespunzător la plecarea de pe loc și a intrat în coliziune cu mașina condusă de profesoară, care se afla regulamentar în depășirea sa.
În urma impactului, cel de-al doilea autoturism a fost proiectat într-un stâlp.
Potrivit botosaninews.ro, în mașina care a ajuns în stâlp se aflau și patru copii, care erau transportați acasă de diriginta lor, care se afla la volan. Astfel, trei copii cu vârste cuprinse între 14 și 15 ani au fost răniți și transportați la spital.

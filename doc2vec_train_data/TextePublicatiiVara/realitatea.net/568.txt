Curtea Constituțională (CCR) trebuie depolitizată pentru a-și putea juca rolul de garant al Constituției, afirmă fostul premier Dacian Cioloș. În opinia sa, în prezent CCR ”face jocuri politice”.
”(CCR, n.r.) Ar trebui să fie un factor de echilibru, dar o ia pe latura politică. Face jocuri politice, interpretează Constituția după bunul plac al unor lideri politici. Am văzut din modul în care au judecat această contestație vin și adaugă la lege și îi spun președintelui ce trebuie să facă”, a declarat Cioloș, la Realitatea TV.
Fostul prim-ministru susține că judecătorii Curții și-au depășit atribuțiile și fac jocuri politice în interesul partidelor care au probleme cu justiția de mai multă vreme.
Iohannis e contșient că e un garant al Constituției - una dintre ultimele instituții care încă garantează Constituția - și va găsi o soluție prin care să tranșeze în această chestiune, a mai afirmat Cioloș.
Curtea se contrazice pe ea însăși, consideră fostul premier: ”În alte decizii, a spus chiar pe dos. Nu-l poți transforma pe președinte, parte a unui proces decizional, într-un notar”.

Presedintele Klaus Iohannis a felicitat asociaţiile care au militat, de-a lungul anilor, pentru drepturile copiilor şi care i-au sprijinit pe cei defavorizaţi. Şeful statului a vorbit şi despre importanţa viitorului celor mici şi a făcut referire la sărbătorirea a 25 de ani a organizaţiei SOS Satele Copiilor, potrivit Realitatea TV.
"Sunteţi eroi pentru mai multe generaţii de copii care au păşit cu încredere în viaţă datorită eforturilor dumneavoastră. Vă doresc să găsiţi puterea şi resursele de a continua cu aceeaşi determinare drumul început. Sunteţi un exemplu care merită susţinerea noastra, a tuturor, şi un model de intervenţie care ar trebui extins la nivel naţional." a transmis preşdintele Klaus Iohannis. 

Cancerul la plamani este cel mai frecvent caz de cancer din lume, peste 1,6 milioane de oameni fiind diagnosticati anual cu aceasta boala.
Cercetatorii de la Universitatea San Diego din California (SUA) au gasit o noua modalitate de a descoperi cancerul la plamani. Potrivit acestora, unghiile de la picioare spun multe despre efectelor fumatului asupra plamanilor. Mai exact, cu cat nivelul de nicotina din unghii (mai ales din unghia degetului mare) este mai mare, cu atat exista un risc mai mare de cancer pulmonar.
Barbatii ale caror unghii prezentau un nivel mai mare de nicotina au un risc de 3,5 ori mai mare sa se imbolnaveasca de cancer la plamani, arata studiul publicat in American Journal of Epidemiology, citat de bzi. Cercetatorii sustin ca nu toti cei 800 de subiecti fumau si ca nivelul de nicotina din corp poate creste si prin fumatul pasiv.

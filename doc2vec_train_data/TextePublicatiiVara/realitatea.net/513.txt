O tânăra mămică din Buzău a postat zilele trecute pe Facebook un episod incredibil pe care l-a trăit recent într-un parc din oraș.
"Astăzi am ieșit cu copiii și - după o plimbare cu trotinetele - ne-am oprit în părculețul de pe Bulevardul Nicolae Bălcescu, vizavi de Consiliul Județean. Fericiți, copiii au făcut un concurs de desene eco pe asfalt. Totul a fost oprit de o patrulă de la Poliția Locală, care le-a spus prima dată lor că nu au voie "să mâzgălească" trotuarul...și cu cine sunt în parc! Speriați, au venit la băncuță mea. Am fost legitimată și certată că îi las să deseneze pe asfalt!", a povestit revoltată femeia, potrivit stirilekanald.ro .
Viceprimarul Buzăului, Ionuț Apostu, a reacționat, lămurind situația: "Stimată doamna, desenele sunt superbe și m-aș bucura să văd mai mulți copii în weekend. În privința polițiștilor, să spunem că au fost prea zeloși, ca să nu folosesc altă expresie. Să zicem că au greșit!", a punctat Apostu. 

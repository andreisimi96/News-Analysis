Seminţele de floarea-soarelui au o cantitate mare de proteine şi o cantitate moderată de fibre alimentare.
Fiecare dintre aceşti nutrienţi creează acea senzaţie de stomac plin atunci când sunt consumate. Asta înseamnă că poţi să îţi satisfaci pofta de mâncare cu o porţie mică de seminţe de floarea-soarelui şi să nu te îngraşi.
Deoarece seminţele de floarea-soarelui sunt bogate în grăsimi, dacă le transformi în actorul principal al dietei tale nu este un mod eficient de a pierde în greutate pe termen lung.
Potrivit specialiştilor americani de la USDA, grăsimile şi uleiurile ar trebui să reprezinte cel mai mic procent (cea mai mică porţie) din aportul tău zilnic de alimente.
Vestea bună este că seminţele de floarea-soarelui conţin grăsimi "bune", sănătoase, care te pot proteja împotriva bolilor cardiovasculare şi hipertensiunii arteriale, potrivit nutriţionistului Joy Bauer.
Includerea seminţelor de floarea-soarelui în planul tău de slăbire este o idee bună; însă să iei volumul acela mare de calorii din ele nu este o idee pe atât de bună.
O dietă pentru pierderea în greutate ar trebui să se concentreze pe fructe şi legume, urmate de cereale integrale şi produse lactate degresate (cu un conţinut cât mai scăzut de grăsimi), dar şi de proteine slabe (adică acele tipuri de carne slabă sau proteine din vegetale), recomandă experţii americani, scrie girly.ro .

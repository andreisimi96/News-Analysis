Gabriela Firea iese rapid de pe Arena Națională
FOTO: Inquam Photos / Octav Ganea
Gabriela Firea a avut parte de o surpriză extrem de neplăcută pe Arena Națională. Primarul general nu se aștepta la reacția negativă a publicului, mai ales că se afla împreună cu "paratrăznetul" Halep și nimeni nu-și imagina că momentul special al sărbătoririi campioanei de la Roland Garros ar putea fi umbrit de huiduielile la adresa omului politic care a însoțit-o pe sportivă.
Au fost momente de derută pentru Gabriela Firea care s-a trezit într-o situație dificilă în mijlocul unei mulțimi ostile, la doar două zile după baia de aplauze de la mitingul PSD.
În momentul în care Firea a început să vorbească, spectatorii au început să huiduie puternic. Gabriela Firea s-a precipitat să-i ofere sportivei Cheia Orașului și un buchet de flori, după care a ieșit grăbită de pe scenă și a plecat chiar de pe Arena Națională.
Mare parte din cei 20.000 de spectatori au continuat să o huiduie până când primarul Bucureștiului a părăsit Arena Națională. Apoi uralele la adresa Simonei Halep au fost și mai puternice, ca o scuză pentru momentul la care a asistat nevinovată.
Gabriela Firea a reacționat pe Facebook la mai puțin de o oră și jumătate după scena incredibilă la care a s-a expus și a dovedit că nu înțeles mesajul primit de la bucureșteni.
Firea acuză "aparatul sorosist de propaganda" și scrie că "echipe de cetateni cu venin au venit bine organizate, plasate strategic printre oameni decenti, care au venit la un eveniment memorabil pentru Simona Halep":
"Nicio fapta buna nu ramane nepedepsita, spune o vorba veche din popor! In mai putin de 24 de ore, Primaria Capitalei a organizat un eveniment de tinuta, pe Arena Nationala, in cadrul caruia marea noastra campioana Simona Halep sa poata prezenta fanilor trofeul. A fost o mobilizare uriasa! S-a lucrat frenetic minut de minut. De dimineata, insa, aparatul sorosist de propaganda, prin organele sale tributare de presa, a demarat actiunea : compromiterea evenimentului. Cu tot felul de stiri false si comentarii rautacioase. Nu a contat ca umbresc momentul unic pentru Simona Halep. Nu a contat ca, seara, martori au fost si copii, la un festival al urii si dezbinarii. Cand am declarat-o Cetatean de onoare al Municipiului Bucuresti, multi au strambat din nas. Si au comentat negativ. Acum, daca nu o primeam asa cum merita, ar fi spus ca sunt aroganta si ca nu imi fac datoria de primar general. In toate capitalele civilizate ale lumii, marii campioni sunt intampinati cu entuziasm de cetateni si sunt recompensati prin intermediul autoritatilor de la acel moment : ministru, primar, presedinte de federatie etc. Nu exista o alta cale civilizata prin care sa ne aratam respectul fata de valorile noastre. Repet, daca nu organizam nimic si nu ofeream Cheia Orasului intr-un cadru festiv, aveam sa fiu certata ca sunt nepasatoare. Daca mi-am facut datoria de roman si primar, nici asa nu a fost bine... pentru unii. Echipe de cetateni cu venin au venit bine organizate, plasate strategic printre oameni decenti, care au venit la un eveniment memorabil pentru Simona Halep. De dragul ei si din respect pentru performanta sa uriasa, puteau lasa o jumatate de ora ura la poarta Arenei Nationale. Acolo este despre sport, respect, valori, performanta. Nu despre cati bani primim de la ONG-uri dubioase, pentru a transforma Bucurestiul intr-un oras sub asediu. Slava Domnului ca cei mai multi sunt oameni civilizati, democrati, cu respectul fiecaruia de a avea dreptul sa nu fie de acord cu celalalt. In rest, si maine este o zi! Si maine e o zi de munca! Si maine ne vom bucura ca apare soarele, ca suntem sanatosi, ca putem avea credinta si ca putem ierta. Ai castigat, continua! Ai pierdut, continua!"
Scena huiduielilor dintr-un alt unghi și mai clar. Sonorul este elocvent:

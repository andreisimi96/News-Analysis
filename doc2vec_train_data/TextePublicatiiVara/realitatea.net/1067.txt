O pagină de internet care adună reclamaţiiledespre cum s-ar face "mobilizarea" pentru marele miting PSD de sămbătă a devenit virală. Zeci de reclamaţii relatează tot soiul de abuzuri, de la nivelul marilor şefi locali ai PSD până la activişti de partid din mediul rural. 
Unul dintre cei reclamaţi pe pagina mitingcujapca.ro este fostul vicepremier Marcea Ciolacu, şeful PSD Buzău, Acesta, prin "directorul RAM, regie deconcentrată (...) a cerut raspuns pana joi ,iar daca nu se vor conforma vor avea repercursiuni asupra celor angajati politic ... multi nu vor sa vina si sunt amenintati ca vor fi dati afara . incredibil," a scris unul dintre reclamaní, sub protecţía anonimatului.  
Un alt lider judeţean al PSD, din Neamţ, este reclamat că ar fi dat fiecărui primar de comună "norma de minim 15 oameni! oamenilor trebuie sa li se asigure transportul si masa!".
În alte judeţe, cum ar Galaţi şi Teleorman, şefii Consiliilor Judeţene sunt acuzaţi că folosesc metode mai puţin ortodoxe pentru a-i forţă pe oamei să vină la miting. La Galaţi "s-a cerut o situatie detaliata cu mijloace de transport disponibile care vor fi utilizate pe 09 iunie pentru transport persoane la Bucuresti.".
La Alexandria, președintele Consiliului Județean, este reclamat că "prin intermediul subalternilor a transmis amenințări și a apelat la șantaj. Listel sunt făcute, iar la Organizația de femei se lucrează intens pentru a introduc și mesajul de susținere al Premierului Viorica Dăncilă."
Tot de la Alexandria, "angajatii de la Teldrum sunt obligati sa isi ia toata familia si sa vina la miting, daca un singur angajat nu este prezent cu toata familia,a doua zi este dat afara", a scris unul dintre cei nemulţumiţi.
Şi de la nivelul primăriilor au venit sesizări pe pagina mitingcujapca.ro . ""Primaria Giurgiu a "ordonat" ca din cadrul Centrului Cultural Ion Vinea trebuie sa mearga un numar de X persoane, altfel acestea vor suporta "consecintele"."
La Focşani "Se scot angajatii de la Protectia Copilului Vrancea. Directoarea institutiei este Daniela Nicolas si este sotia Primarului de la Odobesti care face parte din partidul PSD." scrie un alt reclamant.
Un dialog preluat direct de pe faceebok, relatează un dialog între managerul unei firme de transport din Dolj şi oameni care căutau transport pentru miting. Bărbatul susţine că i s-a spus, din start, că toate cele zece autocare merg la miting, iar la răspunsul lui că are antamate excursii şcolare, a primit o replică scurtă ''Nu mă interesează."

2 Iulie 2018
Un militant palestinian a fost împuşcat mortal de armata israeliană, iar altul a fost rănit, în timp ce încercau să pătrundă pe teritoriul Israelului.
Incidentul a avut loc luni la frontiera dintre Fâşia Gaza şi Israel. Armata israeliană a deschis focul luni spre patru militanţi islamişti care încercau să ajungă pe teritoriul israelian pentru a incendia un post de control militar.
"Militarii au depistat infiltrarea şi au deschis focul. Un terorist a fost ucis, iar altul a fost transferat la spital", a transmis armata israeliană.

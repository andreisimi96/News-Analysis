Adrian Mutu a fost dat afară de la FC Voluntari, la o zi după ce a reuşit să-i salveze pe ilfoveni de la retrogradare, în urma barajului cu Chindia Târgovişte. Odată cu Mutu, a plecat şi managerul general al clubului, Dan Leasă.
Noul antrenor al Volutariului este Costel Gâlcă, tehnicianul care a câştigat titlul cu Steaua în 2015. Totodată, la ilfoveni va ajunge şi Adrian Ilie, în funcția de director sportiv.
"E adevărat, am plecat. Așa mi se pare corect. Câtă vreme eu eram cel care se ocupa de echipă, cred că era normal ca eu să fiu cel care decide acest lucru, iar eu nu eram de acord să îl dăm afară pe Mutu", a spus Dan Leasă, fostul managerul general al Voluntariului, la Digisport.

,,Alexandru Ioan Cuza" și ,,Mihai Viteazul" sosesc în țară! Este vorba despre două aeronave Boeing de ultimă generație, care ajung la București și intră în flota TAROM, potrivit Realitatea TV.
Aparatele de zbor sunt inscripționate cu simbolurile României și ale Centenarului și, de săptămâna viitoare, încep deja primele curse. Acestea au fost cumpărate în leasing, pentru o perioadă de șapte ani, iar TAROM va plăti pentru ele o rată lunară de 600 de mii de dolari.
Noile avioane vor înlocui cele două Airbus A310, vândute luna trecută unei firme armene, pentru circa 5 milioane euro. În prezent, TAROM operează pe zborurile externe şi interne cu 23 de aeronave. 

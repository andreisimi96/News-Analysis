2 ore 46 minute
La doar câteva ore după ce președintele Klaus Iohannis a criticat activitatea edilului Capitalei, menționând blocajele din trafic și reduereac atractivității zonei metropolitane Bucureşti Ilfov, Gabriela Firea iese la atac.
Klaus Iohannis a declarat, marți dimineață, că blocajele din traficul bucureştean afectează venirea investitorilor în zona Măgurele, un important punct de dezvoltare al României.
"Din păcate, binecunoscutele şi experimentatele blocaje din trafic, lipsa unui sistem feroviar suburban, sunt elemente care reduc atractivitatea zonei metropolitane Bucureşti Ilfov, aici e nevoie de acţiune", a spus Klaus Iohannis.
În replică, Primăria Capitalei a reacționat câteva ore mai târziu "referitor la declaraţiile tendenţioase care circulă în spaţiul public şi care fac referire la lipsa unor măsuri concrete de fludizare a traficului, precum şi lipsa unor proiecte de infrastructură în Capitală" și a venit cu o serie de precizări:
Oficialii PMB spun că timp de 27 de ani în Capitala României nu s-au luat măsuri coerente de rezolvare a conflictelor de trafic, situaţie care s-a agravat an după an atât din cauza lipsei investiţiilor, dar şi din cauza înmulţirii autovehiculelor de pe arterele Bucureştiului. "Aglomeraţia din Bucureşti nu se poate rezolva prin declaraţii politice, ci prin măsuri concrete şi responsabile", se spune într-un comunicat de presă al Primăriei.
"Ignorarea cu bună ştiinţă a măsurilor întreprinse de Primăria Municipiului Bucureşti, precum şi declaraţiile neadevărate care propaga în spaţiul public ideea că Primarul General şi instituţia pe care o conduce nu au făcut nici un demers pentru îmbunătăţirea traficului rutier în Capitala nu reprezintă altceva decât inducerea în eroare a opiniei publice, exclusiv în scopuri politice", arată instituția condusă de Gabriela Firea.
Edilul Capitalei spune că, la preluarea mandatului, principalele proiecte de infrastructură aflate în derulare erau complet blocate, parcul auto al RATB era învechit şi nu exista niciun demers iniţiat pentru înnoirea acestuia, sistemul de management al traficului funcţiona la cote de avarie, principalele bulevarde ale oraşului erau pline de gropi, iar prima bandă de circulaţie pe multe dintre acestea era blocată de maşini parcate neregulamentar.
În doar doi ani, Primăria Municipiului Bucureşti a luat următoarele măsuri:
- A semnat recent un contract important pentru achiziţionarea a 400 de autobuze noi, dotate la cele mai înalte standarde de calitate. Până la sfârşitul acestui an, începând cu luna octombrie, vor ajunge la Bucureşti primele 100 de unităţi, urmând ca anul viitor să vină şi restul de 300.
De asemenea, se vor achiziţiona atât prin fonduri europene, cât şi cu bani de la bugetul local, 100 de autobuze GNC, 100 de tramvaie, 100 de troleibuze şi 100 de autobuze electrice.
A deblocat o serie de proiecte de infrastructură care contribuie, de asemenea, la fluidizarea traficului în Capitala:
- Astfel, actuala administraţie a reuşit finalizarea Pasajului rutier de la Piaţa Sudului, unul dintre proiectele foarte importante pentru fluidizarea traficului în Capitală, dar şi unul dintre cele realizate cu cea mai mare dificultate.
- Un alt proiect deblocat este Podul Ciurel -Străpungere A1: în acest mandat s-a reuşit împărţirea proiectului în mai multe cadrane, care să permită avansarea lucrărilor.
- Lucrările de reabilitare şi modernizare a uneia dintre cele mai importante artere din Bucureşti, Bulevardul Liviu Rebreanu, a fost finalizat în acest mandat. Pe toată lungimea arterei au fost amenajate piste pentru biciclete şi 500 de locuri de parcare.
Derulează o serie de proiecte de infrastructură importante:
- Modernizare Piaţa Eroii Revoluţiei şi Pasaj
- Străpungere Nicolae Grigorescu-Splai Dudescu etapa 1
- Penetraţie Splaiul Independenţei - Ciurel
- Supralărgire Fabrica de Glucoză
Cu ce se mai laudă Gabriela Firea legat de traficul din București
Liinia tramvaiului 21 a fost prioritizata prin amplasarea de garduri delimitatoare şi urmează că, în viitorul apropiat, acolo unde trama stradală o permite, proiectul să fie extins şi pe alte linii de tramvai.
Poliţiştii locali au desfăşurat ample acţiuni pentru eliberarea primei benzi de circulaţie, blocată de maşini parcate, ilegal pe mai multe bulevarde din Capitala printre care amintim: Calea Rahovei, Str. Mihai Sebastian, Sos. Iancului, B-dul Barbu Văcărescu, Sos. Ştefan cel Mare, Olteniţei, Iuliu Maniu, Valea Cascadelor, Aerogării, Banu Manta, Libertăţii, Liviu Rebreanu.
Pentru fluidizarea traficului rutier din Capitală, Administraţia Străzilor a implementat noi reglementări de circulaţie în zonele cele mai aglomerate, cum ar fi instituirea culorii verde intermitent la semafor în intersecţiile în care virajul la dreaptă nu influenţează semnificativ traficul. Astfel, au fost montate lămpi de culoare verde intermitent pentru virajul la dreapta în intersecţiile importante din Capitală.
Administraţia Străzilor a executat lucrări de reparaţii pe 120 de artere din Capitală.
A introdus un sistem de transport public cu biciclete
A fost aprobat în Comisia Tehnico- Economică a Ministerului Mediului proiectul pentru realizarea pistelor de biciclete, pe o distanţă de 63.5 km, proiect în valoare de 10 milioane de euro care a fost deja demarat şi va fi extins anul acesta pe mai multe zone.
Traseele pe care au început deja lucrările de amenajare:
- Traseu 1- Piaţa Victoriei- b-dul Aviatorilor - b-dul Beijing - Str. Nicolae Caramfil - Şoseaua Pipera - Str. Alexandru Şerbănescu - b-dul Aerogării - DN1- Piaţa Presei Libere-Soseaua Kiseleff- b-dul Constantin Prezan.
- Traseul 2 - Piaţa Victoriei - Bd. Iancu de Hunedoara - Sos. Ştefan cel Mare - Sos. Mihai Bravu;
- Traseul 3 - Calea Victoriei - Bd. Regina Elisabeta - Splaiul Independenţei - Bd. Naţiunile Unite;
- Traseul 4 - Bd. Libertăţii - Piaţa Constituţiei - Bd. Unirii - Bd. Dececbal - Bd. Basarabia - Stadionul Naţional.
A iniţiat un program de achiziţie biciclete pentru public...
Marți dimineață, preşedintele Iohannis a criticat edilul Capitalei:

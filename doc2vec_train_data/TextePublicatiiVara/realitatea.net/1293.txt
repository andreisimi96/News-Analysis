Traficul rutier se va restricţiona de vineri până duminică, între orele 19,00 - 23,00, pe Bd. Libertăţii, între Calea 13 Septembrie şi Bd. Naţiunile Unite, precum şi pe Bd. Unirii, între Piaţa Constituţiei şi Bd. I.C. Brătianu, cu ocazia organizării evenimentului cultural artistic "Spectacolele Vlaicu Vodă".
Manifestarea este iniţiată de Teatrul Excelsior şi cuprinde concerte şi spectacole în aer liber, fiind organizată pentru celebrarea Centenarului Marii Unirii.
Rutele alternative indicate de poliţişti sunt:
- Calea Rahovei - Bd. Regina Maria - Piaţa Unirii;
- Piaţa Arsenalului - Str. Izvor - Bd. Naţiunile Unite.
De asemenea, vineri, 8 iunie, se va restricţiona traficul rutier între orele 20,00 - 22,30 pe Şos. Kiseleff (local, sensul de mers către Piaţa Presei Libere); între orele 20,00 - 21,15 pe Bd. Constantin Prezan, sensul dinspre Piaţa Charles de Gaulle către Piaţa Arcului de Triumf; între orele 20,00 - 22,00 pe breteaua Bd. Aviatorilor, sensul dinspre Restaurantul Pescăruş către Piaţa Charles de Gaulle, deoarece între orele 20,30 - 22,00 se va desfăşura evenimentul sportiv "Betano Bucharest 5K Sunset Run" .
- Bd. Mărăşti - Piaţa Montreal - Piaţa Presei Libere - Şos. Bucureşti-Ploieşti;
- Piaţa Charles de Gaulle - Bd. Beijing - Bd. Nicolae Caramfil - Bd. Aerogării - Şos. Bucureşti-Ploieşti.
Brigada Rutieră solicită conducătorilor de autovehicule să circule cu prudenţă, să evite deplasarea în zonă în această perioadă şi să respecte semnalele agenţilor de poliţie rutieră.
Pietonii sunt rugaţi să circule numai pe trotuare, să traverseze strada prin locurile special amenajate, după o temeinică asigurare, la culoarea verde a semaforului electric şi să nu se deplaseze ori să staţioneze pe partea carosabilă.

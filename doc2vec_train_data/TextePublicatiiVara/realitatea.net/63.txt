Ministerul Apărării de la Moscova a anunţat că patru militari ruşi au murit în urma bombardamentelor efectuate de militanţi în provincia Deir ez-Zor din estul Siriei.
Militanţii au bombardat forţele ruse şi siriene, doi consilieri militari ruşi fiind ucişi pe loc, iar alţi cinci militari au fost răniţi, doi dintre aceştia decedând la spital din cauza rănilor suferite, conform Mediafax.
Forţele siriene şi ruse au contraatacat, ucigând 43 de militanţi şi distrugând şase vehicule, au precizat autorităţile militare de la Moscova.

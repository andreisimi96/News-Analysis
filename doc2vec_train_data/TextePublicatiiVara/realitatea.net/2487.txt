Euro creşte spre pragul de 4,67 lei, la cel mai mare nivel din ultimele cinci luni. Banca Naţională a României (BNR) a anunţat luni un curs de referinţă de 4,6662 lei/euro, în urcare cu 0,09% faţă de nivelul atins vineri, cel mai mare din 25 ianuarie până în prezent.
În ultima zi a săptămânii trecute, euro scăzuse la 4,6618 lei. Nivelul atins luni este cel mai mare din 25 ianuarie, când a fost 4,6665 lei.
Dolarul american, cotat indirect în piaţa românească prin raportare la paritatea euro/dolar, s-a apreciat de la 4,0162 lei la 4,0240 lei.
Cursul francului elveţian a crescut de la 4,0290 lei la 4,0360 lei.
Preţul gramului de aur a scăzut de la 167,8667 lei la 165,6750 lei.

Louise Edlen, o bătrână de 93 de ani din orăşelul Arlington, Texas, SUA, i-a întristat foarte tare pe elevii ce mergeau la şcoală cu autobuzul şcolii, în fiecare dimineaţă.
De câţiva ani buni deja, bunicuţa obişnuia să le facă din mână, de la fereastra ei, când autobuzul trecea prin faţa casei femeii. Desigur, copilaşii îi răspundeau în acelaşi mod. Devenise un ritual, practic. Şoferul chiar încetinea în acea zonă, pentru ca elevii să apuce s-o salute pe bunicuţa lor preferată.
Numai că, într-o zi, femeia n-a mai apărut la fereastră. Louise Edlen suferise un preinfarct şi a fost transportată la un azil de bătrâni. Elevii au căutat-o şi au vizitat-o la căminul respectiv. I-au dus flori, dar şi o poză cu ei la geamul autobuzului, făcând cu mâna. Astfel, bunicuţa îi poate vedea în fiecare zi pe elevi cum o salută.
Întâlnirea dintre elevi şi bunicuţă, în Galeria Foto.

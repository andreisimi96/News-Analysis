Iaurtul grecesc este o alegere extrem de fină şi de delicioasă de a lua o gustare sănătoasă. Însă, ştii că acesta are extrem de multe alte întrebuinţări?  
Iată la ce alte minunăţii mai poate fi folosit iaurtul grecesc!
Sos pentru sandviciuri
Iaurtul grecesc este mult mai uşor decât maioneza şi are o textură mult mai plăcută decât aceasta. Poţi adăuga un strat generos în sandvici fără să te mai temi atât de calori şi grăsimi.
Sos pentru salate
Cel mai simplu sos pentru salată este o combinaţie de iaurt grecesc cu ulei de măsline, dar mai poţi adăuga şi oţet, sare şi piper. Pentru un plus de aromă şi de textură, poţi încerca să pui şi o linguriţă de miere sau sirop de arţar. 
Piure de cartofi
De obicei, în piureul de cartofi se pun unt şi lapte, dar puţin iaurt grecesc îi va da o aromă de care te vei îndrăgosti. 
Marinadă pentru carne
Iaurtul grecesc ajută carnea să se frăgezească şi poate fi folosit chiar şi pentru peşte. Acidul lactic este mult mai blând decât celălalte tipuri de acid şi combinat cu calciul este perfect pentru marinarea cărnii. La fiecare 500 de carne este nevoie de o ceaşcă de iaurt pe care îl puteţi amesteca cu ulei de măsline, ierburi aromatice, condimente sau ustoroi. Ţineţi carnea la marinat între 15 minute şi 24 de ore. Cu cât mai mult, cu atât mai bine!
Macaroane cu brânză
Dacă eşti în căutarea unei variante mai săracă în calorii de macaroane cu brânză, atunci ia în considerare iaurtul grecesc. Sosul pentru paste îl poţi face din 100 g iaurt grecesc, 50 ml lapte, 170 g brânză răzuită, 1 linguriţă de muştar Dijon.

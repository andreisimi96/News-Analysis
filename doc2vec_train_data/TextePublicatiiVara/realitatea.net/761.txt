Fostul președinte Traian Băsescu a invocat public un document despre cazul Udrea, numit Operațiunea Bujorul, în care apar note și instrucțiuni scrise de un fost șef al SRI cu cerneală verde. Elena Udrea spune că cerneala verde era folosită de Florian Coldea, fostul adjunct al SRI.
Fostul președinte Traian Băsescu a dezvăluit că unul din șefii SRI a dat instrucțiuni scrise în dosarul Gala Bute în care este acuzată Elena Udrea și că aceste lucruri apar în documentul strict secret la care a făcut referire în Senat când a vorbit de el public, dar nu l-a prezentat ca atare.
"A scris instrucțiuni pe documentul SRI pe care l-am primit cu o cerneală pe care o cunosc", a spus Traian Băsescu.
A marcat cu cerneală anumite zone din dosar. Este subliniat în document, a susținut Băsescu.
Știu cine este individul. A folosit o anumită culoare de cerneală. Știu cine o folosea din conducerea SRI, a precizat fostul președinte, potrivit Flux24.ro . Traian Băsescu a refuzat să spună despre cine e vorba
"Eu știu că generalul Florian Coldea folosea cerneala verde pe documentele SRI", a dezvăluit Elena Udrea duminică seară într-o emisiune TV.
Replica Elenei Udrea se referă-la operațiunea Bujorul, în care ar fi fost implicat SRI și care vizează dosarul Bute.
Udrea a cerut rejudecarea cazului său deoarece importanța documentului dezvăluit recent ar fi uriașă.
S-au ascuns fapte. s-a mințit. DNA a mințit, a susținut ea.
„A existat un plan de cooperare SRI-DNA, planul de cooperare avea nume de cod Bujorul. Se încheie cu informaţia că a fost transmis DNA-ului cu instrucţiuni să nu rămână în dosar. La sfârşitul documentul se spune că acest document este numai pentru uzul procurorului, nu rămâne în dosar. La cum au evoluat lucrurile e clar că documentul a pornit în baza planului Bujorului", a declarat cu o săptămână în urmă Traian Băsescu la B1 Tv.

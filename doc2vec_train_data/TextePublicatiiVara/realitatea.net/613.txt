Ilie Năstase vede partea bună a lucrurilor după ce a rămas fără permis de conducere, acum fiind nevoit să facă mai multă mişcare: primul lider ATP nu a rămas pieton, ci biciclist.
Ilie Năstase a recurs la un mijloc de transport pentru care nu are nevoie de permis, după ce poliţiştii i-au făcut două dosare penale într-o zi. "Nasty" şi-a luat bicicletă şi a ieşit cu ea pe străzile din Bucureşti. "Vreau să le mulţumesc poliţiştilor pentru că astfel o să fiu în formă la picioare. E sănătos. Nu mai am voie nici de maşină, nici de scuter. O să-mi iau o tricicletă", a declarat Năstase pentru Kanal D.
În vârstă de 71 de ani, legendarul tenismen se supărase foarte tare pe oamenii legii, săptămâna trecută, aceştia fiind lipsiţi de tact atunci când l-au încătuşat după ce l-au prins băut la volan.

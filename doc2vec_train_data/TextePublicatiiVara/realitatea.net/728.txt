Realitatea TV transmite în exclusivitate, în această după-amiază, finala la judo masculin de la Madrid dintre Daniel Natea, "Uriașul din Carpați" și campionul Rusiei, Soslan Bostanov. 
Cei doi se întâlnesc în finala categoriei + 100 de kilograme.
Natea, uriașul de 2.03 și 170 de kilograme, a obținut medalia de aur la Openul European de judo de la Praga din 2016. În același an a cucerit medalia de bronz la Europenele de la Kazan (Rusia) și a bifat prima sa prezență la Jocurile Olimpice de vară, unde s-a oprit în optimi. 
Tot în 2016,  "Uriașul din Carpați" a câștigat și mastersul de judo de la Abu Dhabi. 

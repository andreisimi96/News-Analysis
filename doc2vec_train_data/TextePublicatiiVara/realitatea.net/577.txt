Selecţionata României s-a calificat la Campionatul European de handbal feminin 2018, după ce a învins echipa Austriei cu scorul de 28-25 (13-11), joi seara, la Innsbruck, într-un meci din Grupa a 4-a a preliminariilor.
Tricolorele nu mai pot scăpa primele două locuri în grupă, care asigură prezenţa la turneul final din Franţa, participând pentru a 12-a oară la un Campionat European, conform Agerpres.

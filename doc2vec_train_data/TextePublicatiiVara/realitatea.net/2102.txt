Prăpăd după ploaie. Traficul în Bucureştiul, viituri în Iași! (VIDEO)
2 ore 7 minute
Inundații în Capitala, după o ploaie torențială care a durat mai puțin de o jumătate de oră. Imagini apocaliptice au fost surprinse și pe un drum din județul Iași. A plouat atât de tare încât pe marginea șoselei s-a format o viitură care în câteva secunde a acaparat tot drumul. 
În cartierul Fundeni apa adunată pe șosea depășea roțile mașinilor. Străzile mai mici au devenit un coșmar. Nici în cartierul Pipera n-a scăat de inundaţii. Și acolo canalizarea s-a dovedit inutilă, iar traficul a fost paralizat pe alocuri.
Şi pe DN1, la intrarea spre capitală, din cauza volumului foarte mare de apă, s-au format bălţi uriaşe, iar trecătorii de pe trotuare n-au avut nicoio şansă se scape neudaţi. 
Potop a fost și în județul Iași.
Imaginile au fost surprinse de un șofer care circula pe Drumul județean 281 C, între Blăgești și Cotnari. Puhoiul de apă a năvălit pe asfalt și mașinile abia au mai putut să înainteze. 
O ploaie puternică s-a abătut și asupra municipiului Iași. Într-o intersecție canalizarea a cedat, iar apa a țâșnit ca dintr-o arteziană. Un pasaj rutier s-a transformat în lac și polițiștii au fost nevoiți să blocheze circulația. 
Miercuri seară, furtunile au făcut ravagii în vestul și sudul țării.  Un pârâu umflat de ploaie a făcut prăpăd în localitatea Slatina Timiș. Puhoaiele au năvălit în 40 de gospodării, pe străzi, dar și pe un drum județean.
Vijelia a smuls și acoperișul unui bloc din Craiova. Martorii au asemănat momentul cu o tornadă. 
În Pitești, mai multe beciuri și curți au fost inundate, iar vântul puternic a pus la pământ zeci de copaci. Trei mașini au fost avariate de arborii prăbușiți peste ele. În plus, fațada unui magazin din centrul orașului a fost distrusă de furtună. 
Și bulevardele din zona centrală a municipiului Râmnicu Vâlcea au devenit navigabile. Mașinile abia au putut înainta prin apa adâncă de câteva zeci de centimetri. În Mehedinţi, un bărbat a murit și o femeie se zbate între viață și moarte, după ce au fost loviţi de trăsnet. 
sursă video: Realitatea TV

Inspectoratul General al Poliţiei Române informează că din cauza unor denivelări apărute  la nivelul suprafeţei de rulare, a doua bandă a autostrăzii A2 Bucureşti – Constanţa, sensul către litoral,  este restricţionată la kilometrul 22+450 de metri.
Poliţia recomandă conducătorilor auto să circule prudent, să reducă viteza în zona afectată şi să respecte indicaţiile semnalizărilor rutiere montate temporar la faţa locului pentru dirijarea circulaţiei.
Altfel, şi marţi au fost probleme pe Autostrada Soarelui. Circulaţia rutieră s-a desfăşurat cu restricţii, după un accident între o autoutilitară şi un echipaj al CNAIR.

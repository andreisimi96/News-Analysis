Liviu Dragnea, comparat cu Nicolae Ceauşescu 
Liviu Dragnea și iubita sa, Irina Tănase, nu au scăpat de ironii pe internet, după prezența lor la o fabrică de ceasuri de lux din Elveția.
Pe Facebook, jurnalistul Ionel Stoica a postat imaginea celor doi asociată cu cea în care apar fostul dictator Nicolae Ceaușeșcu și soția sa, Elena.
Iar primele asemănări ar fi că cele două cupluri poartă halate albe, dar și pozițiile asemănătoare pe care le au. Imaginea a devenit virală pe internet, fiind apreciată de peste 1.200 de persoane și fiind distribuită de aproape 2.000 de ori.
Tot într-o postare pe Facebook, jurnalistul Ionel Stoica a mai precizat că vizita lui Dragnea și a iubitei sale la fabrica de ceasuri a fost exact în ziua în care Curtea Constituțională a anunțat decizia privind revocarea șefei DNA, Laura Codruța Kovesi. 
Sursa: Facebook Ionel Stoica

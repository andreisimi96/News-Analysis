Motociclist român, mort în Germania. Trupul a zăcut în câmp ore întregi până a fost găsit / Foto: Arhivă
Un bărbat în vârstă de 36 de ani, din Cugir, a murit, la sfârşitul săptămânii trecute, într-un accident de motocicletă, în Germania.
Lucian Farcaş, sau Giovany, cum îl ştiau prietenii, se afla în Germania la muncă. Potrivit presei germane, tragicul accident s-a produs la sfârşitul săptămânii trecute, în noaptea de sâmbătă spre duminică.
Se pare că tânărul a pierdut controlul asupra motocicletei şi, într-o curbă, a părăsit partea carosabilă şi s-a oprit într-un lan de grâu. Motociclistul a stat ore întregi în câmpul de grâu de la Eichendorf, notează adevarul.ro.
Şoferii au făcut teribila descoperire din districtul Dingolfing-Landau duminică după-amiză, când au văzut cadavrul în câmp. Din spusele poliţiei, accidentul s-ar fi întâmplat fără a fi observat de către cineva, cu câteva ore mai devreme.

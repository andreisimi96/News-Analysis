O femeie cu cancer de sân în formă avansată a fost vindecată complet de o terapie nouă prin care medicii au sporit puterea sistemului imunitar pentru ca acesta să lupte cu tumorile, potrivit The Guardian, citat de Mediafax.
Este pentru prima dată în istorie când un pacient în stadiu avansat a fost tratat cu succes printr-o formă de imunoterapie care utilizează propriile imunitare ale pacientului pentru a găsi şi distruge celulele canceroase care s-au format în corp.
Judy Perkins, inginer din Florida, avea 49 de ani când a fost selectată pentru noua terapie radicală după o serie de runde de chimioterapie care nu au dat rezultate, în încercarea de a opri tumoarea din a se răspândi dinspre sânul drept către ficat şi alte organe.
La acel moment, medicii îi dădeau trei ani te trăit.
Medicii care au tratat-o la Institutul Naţional de Cancer din Maryland, SUA, susţin că răspunsul pacientei la tratament a fost „remarcabil”: terapia a distrus celulele canceroase încât ea este sănătoasă de doi ani.
Succesul dă speranţe milioanelor de oameni din lumea întreagă care suferă de cancer de sân şi de alte forme precum cancer de ovare şi cancer de prostată, care se tratează foarte greu sau deloc.
Cercetătorii plănuiesc acum teste clinice la scară largă pentru a analiza cât de eficient ar putea fi tratamentul.

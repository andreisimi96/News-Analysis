Elevii din grădiniţe, şcoli şi licee au avut o nouă zi liberă vineri, de 1 iunie, Ziua Copilului. De asemenea, luni pe 5 iunie 2018, de Ziua Învăţătorului, în unităţile şcolare se vor desfăşura alte activităţi specifice, adică elevii vor avea o zi mai relaxată.
Poziția Ministerului Educației la solicitarea realitatea.net, dacă luni merg sau nu elevii la școală. 
"În conformitate cu prevederile contractului colectiv de muncă unic, încheiat între Ministerul Educației Naționale și federațiile sindicale reprezentative din învățământ, părțile semnatare convin să sărbătorească pe 5 iunie – Ziua Învățătorului și pe 5 octombrie – Ziua Internațională a Educației, organizând împreună, în timpul programului de lucru, manifestări specifice dedicate acestor evenimente”.
De asemenea, se stipulează că în perioada desfășurării acestor activități specifice nu se vor presta activitățile prevăzute în fișa postului a fiecărui salariat din învățământ”.
Potrivit calendarului Ministerului Educaţiei Naţionale, vacanţa de vară va începe pe 16 iunie. 
Structura anului şcolar 2018-2019
Cursurile noului an şcolar încep luni, 10 septembrie şi însumează 168 de zile lucrătoare (34 de săptămâni).
Structura anului şcolar cuprinde semestrul I (10 septembrie 2018 - 1 februarie 2019) şi semestrul al II-lea (11 februarie 2019 - 14 iunie 2019)
Vacanţele elevilor din toate ciclurile de învăţământ sunt programate astfel: 
vacanţa de iarnă (22 decembrie 2018 - 13 ianuarie 2019), 
vacanţă intersemestrială (2 - 10 februarie 2019), 
vacanţa de primăvară (20 aprilie - 5 mai 2019)
vacanţa de vară (15 iunie - 15 septembrie 2019). 
Suplimentar, clasele din învăţământul primar şi grupele din învăţământul preşcolar beneficiază de vacanţă în săptămâna 27 octombrie - 4 noiembrie 2018. Pentru clasele terminale din învăţământul liceal, anul şcolar se încheie în data de 31 mai 2019, iar pentru clasa a VIII-a, în data de 7 iunie 2019.

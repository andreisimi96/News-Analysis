Nici prin gând nu i-a trecut acestui tânăr că examenul pentru permisul de conducere îi va da atâtea bătăi de cap. Exasperat, tânărul a clacat şi i-a trimis instructorului său un mesaj pe care cu siguranţă îl va ţine minte toată viaţa.
La 19 ani, Daniel Parker a luat aproape 90 de ore de lecţii de condus. Cu doar patru zile înainte de a da testul, Clive, instructorul său, i-a anulat programarea. Nu i-a spus absolut nimic! Pur şi simplu nu i-a mai pus maşina la dispoziţie, iar testarea a fost anulată.
Tânărul a avut noroc însă, şi, la câteva zile după incident, şi-a găsit un nou instructor şi a reuşit să dea examenul. Ba chiar l-a promovat!
După ce şi-a luat certificatul, Daniel i-a trimis o poză fostului său instructor care l-a lăsat baltă: într-o mână, tânărul ţinea hârtia; cu cealaltă, însă, îi arăta un semn obscen celui care l-a şicanat până a clacat.
"Să te ia naiba, nemernicule! Clive, trebuia să mă laşi să dau testul, nenorocitule!", i-a transmis tânărul.
Aşa cum era de aşteptat, fotografia a devenit virală în mediul online. Ulterior, Daniel a povestit pentru presa locală: "Mi-a luat pielea de pe mine! I-am dat peste 75 de lire pe lecţiile de şofat. Nu mi se pare normal să fiu jecmănit."

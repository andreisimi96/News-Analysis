Primarul Nicolae Robu a ajuns, vineri dimineață, la sediul DNA. Acesta a ajuns la ora 10:00 și a venit singur. Puțin surprins de jurnaliști, primarul a intrat în alte două birouri până a nimerit ușa de intrare la DNA.
Edilul a spus ca a fost doar chemat și nu știe de ce. Întrebat de legalitatea actelor ce au stat la baza finanțării europene pentru anveloparea mai multor blocuri din oraș, Robu a spus ca totul a fost legal.
Acesta a menționat că nu garantează decât pentru acțiunile lui, dar că are încredere în colegii lui care au trecut joi pe la DNA. Viceprimarul Timişoarei, Dan Diaconu, ar fi fost pus sub acuzare în acest dosar de fals, iar, șeful Direcției Edilitare din Primăria Timișoara, Culiță Chiș chiar a fost audiat mai multe ore ca suspect, potrivit unor surse.
Nicolae Robu a spus că va comunica jurnaliștilor motivul pentru care a fost chemat la DNA, după audiere.

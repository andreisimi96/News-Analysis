Mariano Rajoy, premierul spaniol, şi-a recunoscut vineri înfrângerea, după ce a primit un vot de neîncredere din partea partidelor de opoziţie aflate în Parlamentul de la Madrid, devenind astfel primul guvern în această situaţie.
Oponentul său politic, Pedro Sanchez, liderul partidului principal de opoziţie, va prelua automat funcţia de premier. 
Căderea guvernului Mariano Rajoy se datorează acuzaţiilor aduse formaţiunii sale politice, Partidul Popular, considerat corupt. Scandalul a culminat săptămâna trecută, după ce un tribunal din Spania i-a condamnat doi foşti consilieri de manipularea fondurilor în favoarea Partidului Popular.
Principala formaţiune politică de opoziţie, Partidul Socialist a anunţat în urmă cu o săptămână că a depus o moţiune de cenzură împotriva guvernului, obţinând suportul mai multor partide, inclusiv cel al Partidului Naţionalist Basc.

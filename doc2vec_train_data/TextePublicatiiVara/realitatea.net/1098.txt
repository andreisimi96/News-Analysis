Puterea pune la cale "furtul anului" în Parlament. Deputații se grăbesc să voteze inființarea Fondului mamut format din companii ale statului!
Proiectul a fost deja adoptat de Senat şi modificat astfel încât doar 33 de societăţi să se regăsească în Fondul Suveran de Investitii şi nu 89, aşa cum prevedea forma iniţială a documentului.
Potrivit proiectului, acțiunile statului român la Hidroelectrica, Nuclearelectrica, Aeroportul Otopeni, Portul Constanta, Salrom, Transgaz, Romgaz, Transelectrica , Electrica etc, în valoare de aprox. 10 miliarde euro, sunt scoase de la Guvernul Romaniei și trecute în Fondul Suveran.
Deputații au introdus în Fond și Poșta Română, Complexul Oltenia și CFR SA. S-a dat un raport favorabil în comisia economică din Camera Deputaților, unde a fost prezent și ministrul Finanțelor Publice, Eugen Teodorovoci.
Fostul premier Victor Ponta a lansat, miercuri, acuzații extrem de grave la adresa liderului PSD, Liviu Dragnea, cu privire la implicarea și interesele acestuia din spatele fondului de investiții.
Înființarea Fondului Suveran ar fi o idee impusă lui Liviu Dragnea de către un grup de afaceri din Israel-Rusia, acuză Ponta, iar "tot ceea ce mai detine Statul Roman in companiile publice va trece în mod netransparent în mâini private din afara țării".
Companiile de stat care mai sunt profitabile, spune fostul premier vor trece în administrarea și apoi în proprietatea unor străini care au interese divergente de ale Romaniei "în schimbul unor bani negri dați în Israel lui Dragnea și oamenilor lui și al unei protecții politice pentru acestia!".

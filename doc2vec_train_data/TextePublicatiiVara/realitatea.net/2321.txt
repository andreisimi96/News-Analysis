Donald Trump l-a ameninţat pe premierul japonez Shinzo Abe că-i va trimite 25 de milioane de mexicani, acesta fiind unul dintre mesajele bizare care i-au şocat pe liderii mondiali la summitul G7 de săptămâna trecută, a notat agerpres.ro .
Summitul celor şapte state puternic industrializate ale lumii, G7, s-a încheiat într-o stare de confuzie, după ce preşedintele american Donald Trump a respins brusc declaraţia de consens şi l-a atacat virulent pe premierul canadian Justin Trudeau.
La un moment dat, Trump a descris migraţia ca fiind o mare problemă pentru Europa, apoi s-a adresat lui Abe: ''Shinzo, tu nu ai această problemă, dar pot să-ţi trimit 25 de milioane de mexicani şi o să fii afară din funcţie foarte curând'', declaraţie ce a stârnit iritare în încăpere, potrivit unui oficial al UE, preluat de agerpres.ro .
Nici preşedintele Comisiei Europene Jean-Claude Juncker n-a scăpat de ''săgeţile'' verbale ale lui Trump.
Citește aici mai multe detalii!
Canada, Franța, Germania, Italia, Japonia, Marea Britanie și SUA, cele șapte state puternic industrializate ale lumii, alcătuiesc G7.

Un grav incident s-a petrecut marți, în timpul unei serbări dedicate Zilei Învățătorului, la o grădiniță din Suceava, unde o fetiță de patru ani care interpreta o piesă de teatru pe scenă a fost lovită în cap de un cadru metalic.
Incidentul s-a produs când reprezentația copiilor se afla spre final, iar angajații s-au apucat să demonteze scena. Astfel, o parte de metal care susținea cortina a căzut și a lovit-o în cap pe micuță.
Aceasta a fost transportată de urgență la spital, cu traumatism cranian.

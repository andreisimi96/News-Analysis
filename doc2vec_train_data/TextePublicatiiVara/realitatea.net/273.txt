1 ora 9 minute
Airbus si-ar putea lua zborul din România. Incertitudinile privind reluarea producției de elicoptere la Ghimbav persistă cam de când a fost inaugurată noua investiție a concernului Airbus pe platforma de la poalele Tâmpei, în urmă cu doi ani, a scris  realitateafinanciara.net .
Această confuzie vecină cu sforăria specific dâmbovițeană poate să explice situația tensionată anunțată de știrea că  Airbus si-ar putea lua zborul din România .
Airbus a investit aproape 52 de milioane de euro în linia de fabricație a modelului H215. Inaugurată în 2016, în prezența președintelui francez François Hollande şi a premierul român Dacian Cioloş, aici urmau să se producă elicoptere atât pentru armata română, cât și să acopere comenzile externe pentru acest tip de elicopter. H215, este dotat cu două motoare, transportă 22 de militari cu viteza de 278 de kilometri pe oră, un plin de combustibil putând acoperi o misiune de patru ore.
În 2016, la fabrica din Ghimbav  funcționa deja Airbus Helicopters România, o companie creată în 2002, în care acum concernul franco-german deține 51% din acțiuni, iar IAR SA (controlată de statul român) restul de 49%.
Dar în luna noiembrie a aceluiași an, stupoare! S-a aflat, și nu din surse oficiale, că IAR SA a semnat o înţelegere asemănătoare și cu americanii de la Bell Helicopters.
Ideea că, după ce zeci de ani nu a mai produs un singur elicopter pentru armata română, dintr-o dată România ar putea produce două modele dar din parteneriate diferite, i-a surprins pe francezi. Aceștia au cerut explicații Guvernului invocând că înțelegerea semnată separat cu Bell Helicopters ”ar pune în pericol prezența Airbus Helicopters în România“.

Predoiu, fost ministru al Justiţiei: Felicitări, domnule Toader, se putea şi altfel, dar nu ştii cum
Un lider PNL susține că în PSD domnește teroarea și că unii parlamentari social-democrați au ajuns să fie complici la masacarea legilor justiției de teama lui Liviu Dragnea și a apropiaților săi. 
Cătălin Predoiu, fost ministru al Justiției, a relatat, în direct la Realitatea TV, discuțiile pe care le-a purtat cu unii colegi din PSD. "Am vorbit cu colegi rezonabili, le-am spus că aşa nu se poate, faceţi ceva, aţi căzut în extrema cealaltă, votaţi legi care favorizeată infractorul, nu se poate chiar aşa. Nu vreau să le dau nume, să le fac greutiţi, mi-au dat dreptate, au ridicat din umeri şi mi-au spus că nu se poate altfel, că este ordin de la vârf, de la Liviu Dragnea," a declarat Predoiu.
Fostul ministru al Justiției a pomenit și un scenariu care circulă pe holurile Parlamentului și anume că graba cu care s-a votat, luni seară, modificarea legilor Justiției, ar fi determinată de necesitatea ca acest proces să se încheie în sesiunea normală.
În aceste condiții, la finalul lunii august ar urma să fie convocată o sesiune extraordinară pentru modificarea legilor sigurantei naționale, pentru ca PSD să pună mâna și pe servicii, a mai precizat Cătălin Predoiu. 
În fine. ultima etapă a planului lui Liviu Dragnea de preluare totală a puterii ar fi ca până la sfârșitul anului să revizuiască şi legile electorale, cu revenire la sistemul de colegii si la principiul "învingătorul ia tot", care ar favoriza partidele mari, in special PSD.

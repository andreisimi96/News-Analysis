Calvar pe şosele! Aglomeraţie pe toate drumurile naţionale, în special pe Valea Prahovei
Sfârşitul minivacanţei a adus, ca de obicei, şi probleme în trafic pe şosele . Pe Valea Prahovei, la prânz, din cauza numărului mare de autovehicule care coboară  dinspre staţiunile montane spre Bucurelşti, se circula în coloană. 
Între Predeal şi Azuga s-a format o coloană de autoturisme care se deplasează cu o viteză de aproximativ 10 km/h, a anunţat centrul infotrafic din Inspectoratul General al Poliţiei Române.
Poliţiştii se aşteaptă ca aglomeraţia pe DN1 să se intensifice, pe sensul de coborâre, respectiv Braşov-Ploieşti.
"Facem câteva recomandări partipanţilor la trafic, pentru a evita producerea de accidente rutiere: să circule cu atenţie sporită, să-şi păstreze calmul la volan, să menţină o distanţă corespunzătoare faţă de autovehiculul din faţă, pentru a putea frâna în condiţii de siguranţă şi să respecte cu stricteţe indicaţiile poliţiştilor rutieri prezenţi la faţa locului pentru fluidizarea circulaţiei", se spune în comunicatul centrului infotrafic.

Donald Trump, a dispus miercuri comutarea unei pedepse la închisoare pe viaţă a unei femei condamnate pentru trafic de droguri, a cărei cauză a fost susţinută de vedeta de televiziune Kim Kardashian West în cursul unei vizite la Casa Albă.
Donald Trump a comutat sentinţa lui Alice Marie Johnson, condamnată la închisoare pe viaţă fără posibilitatea de eliberare condiţionată, afirmă oficiali de la Casa Albă citaţi de AP.
Femeia în vârstă de 63 de ani se află la închisoare de 20 de ani, pentru trafic de droguri. Acum, cel mai probabil, va avea şansa de a fi eliberată sub control judiciar.
Alice Marie Johnson a fost condamnată în anul 1996, după o amplă operaţiune contra traficului de droguri.
Vedeta de televiziune Kim Kardashian West s-a deplasat recent la Casa Albă pentru a-l ruga pe Donald Trump să o graţieze pe Alice Marie Johnson.

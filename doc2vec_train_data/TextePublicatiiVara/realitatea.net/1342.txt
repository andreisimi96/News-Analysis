Moment decisiv pentru Cristian Boureanu. Vineri află sentinţa în dosarul în care este condamnat pentru ultraj. 
Cristian Boureanu urmează să afle sentinţa în cazul în care este condamnat pentru ultraj.
Doi ani și jumătate de închisoare este pedeapsa cerută de procurori pentru Cristian Boureanu, la finalul procesului în care fostul parlamentar a fost judecat pentru ultraj.
Totul a plecat de la un scandal cu polițiștii de la Brigada Rutieră, în vara anului trecut, când polițiștii l-au reținut pe fostul deputat după ce acesta a devenit violent la un filtru al Brigăzii Rutiere.
Fostul ales a refuzat să se legitimeze, a înjurat polițiștii, pe unul dintre ofițeri l-a lovit cu piciorul, iar altul s-a ales cu mâna prinsă în portieră. Boureanu a amenințat că polițiștii vor rămâne fără pensie. Scandalul a continuat și în această dimineaţă în sediul Brigăzii Rutiere.
Nu este primul scandal în care este implicat fostul deputat PDL. În 2010, Boureanu a fost protagonistul unui episod violent în Parlament, când s-a certat şi îmbrâncit cu Nicu Bănicioiu. Şi în 2007, Boureanu a runcat cu constituţia, tot în Parlament, după un coleg. 

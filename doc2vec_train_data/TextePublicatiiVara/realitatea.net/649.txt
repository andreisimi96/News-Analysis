CCR isi incaca propria decizie
Curtea Constituţională incalcă Constituţia şi propria decizie. Petre Lăzăroiu este judecător la CCR de 10 ani, deşi Constituţia prevede că mandatul membrilor este de 9 ani. Prelungirea mandatului a fost declarată neconstituţională, culmea!, de către aceeaşi Curte. Paradoxal, şi Tudorel Toader a stat în funcţia de judecător al CCR mai mult de 9 ani, atât cât prevăd Constituţia şi decizia CCR.
Curtea Constituţională incalcă Constituţia şi propria decizie. Petre Lăzăroiu este judecător la CCR de 10 ani, deşi Constituţia prevede că mandatul membrilor este de 9 ani. Prelungirea mandatului a fost declarată neconstituţională, culmea!, de către aceeaşi Curte. Paradoxal, şi Tudorel Toader a stat în funcţia de judecător al CCR mai mult de 9 ani, atât cât prevăd Constituţia şi decizia CCR. 
Neconstituţionalitatea funcţionării Curţii Constituţionale a fost semnalată, mai întâi, de către judecătorul Bogdan Mateescu. 
"Am în vedere, așa cum am spus, situația d-lui judecător constituțional care stă în funcție de 10 ani, deși CCR a zis negru pe alb general obligatoriu acum vreo două luni că e neconstituțional mecanismul prin care se tinde la depășirea termenului constituțional de 9 ani. Așadar dânsul este în funcție și azi", a scris Bogdan Mateescu. 
Judecătorul se referă la Petre Lăzăroiu, judecător la Curtea Constituţională din 2008, deci de zece ani. Asta în condiţiile în care Constituţia prevede că mandatul judecătorilor CCR nu poate dura mai mult de nouă ani. 
Curtea Constituţională se compune din nouă judecători, numiţi pentru un mandat de 9 ani, care nu poate fi prelungit sau înnoit, se arată în Legea Fundamentală.
Mai mult decât atât, există o decizie de neconstituţionalitate privind prelungirea mandatului unui judecător. Chiar Curtea a spus că este neconstituţional ca un judecător CCR să stea mai mult de nouă ani în funcţie. 
Şi Tudorel Toader s-a aflat în situaţia în care nu a respectat Constituţia. Actualul ministru al Justiției a fost judecător constituțional timp de zece ani, din 2006 până în 2016. În contextul controversatei decizii date de CCR privind obligativitatea lui Klaus Iohannis de a o revoca pe Laura Codruţa Kovesi, Tudorel Toader susţine că nu se poate ca o decizie a CCR să nu fie respectată. 

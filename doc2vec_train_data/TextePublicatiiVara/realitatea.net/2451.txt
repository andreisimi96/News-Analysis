O femeie din Indonezia, în vârstă de 54 de ani, a fost găsită în "burta" unui piton imens. Ea a fost înghiţită de şarpe chiar în grădina sa, scrie theguardian.com.
Corpul femeii a fost găsit de către vecinii ei când au tăiat corpul şarpelui care ajungea la 7 metri.
"Oamenii bănuiau că femeia a fost înghiţită de şarpe şi au ucis animalul", a spus şeful poliţiei din Hamka. "Burta şarpelui a fost tăiată, iar corpul femeii a fost găsit acolo", a completat acesta.
Oamenii au realizat că ea a murit în chinuri groaznice.
"Toată lumea urla și era în stare de șoc. Biata femeie. Oamenii erau îngroziți. Ne este frică să mai ieșim afară, putem doar să ne rugăm pentru siguranța noastră", a declarat unul dintre vecinii femeii, pentru Mirror.co.uk.
Toată tragedia a avut loc pe insula Sulawesi, locul în care trăiesc cei mai mulți pitoni ucigași din lume.

Căpșunile și cireșele sunt în plin sezon, iar dulceața este o adevărata delicatesă. Consistenta dulcetei de capsuni este, minunata, fructele continand pectina care are proprietatea de a gelifia dulceata, odata fiarta. Foarte important este că adaugand ceva mai mult sau mai putin zahar (1:1 sau 1:1/2), puteti face gem sau dulceata, urmand aproximativ acelasi procedeu. Pentru o cantitate mai mica de zahar adaugat, secretul este insa, că preparatul va trebui fiert timp mai indelungat, scrie  retetecalamama.ro 
Iată o rețetă ușor de făcut:
INGREDIENTE: ● 4 kilograme de căpşuni ● 3, 5 kilograme de zahăr ● 4 lămâi potrivite cu coajă MOD DE PREPARARE: Căpşunile se spală bine
şi se curaţă de codiţe. Se aşează toate căpşunile curăţate într-un vas încăpător, cu fundul mai gros, potrivit pentru dulceaţă, şi se stropesc cu zeama de la 3 lămâi, apoi se pune tot zahărul şi lămâia rămasă tăiată în felii subţiri. Adăugarea feliilor de lămâie îi va da dulceţii de căpşuni un gust aparte. După ce se lasă timp de câteva minute pentru ca zahărul şi sucul de lămâie să pătrundă puţin căpşunile, se pune vasul pe aragaz, la foc mic. În scurt timp, fructele vor pluti în siropul format. Când începe dulceaţa să clocotească se va forma deasupra o spumă care trebuie să fie îndepărtată pe măsură ce se adună – în ea se concentrează impurităţile conţinute de zahăr. După trecerea a 45-50 de minute de fierbere, se scoate pe o farfurie puţin sirop şi se verifică consistenţa acestuia. Dacă picăturile au un aspect de boabe de rouă şi nu se împrăştie pe farfurie, dulceaţa este gata. În borcanele curate, uscate şi sterilizate se pune dulceaţa fierbinte şi se astupă gura borcanului imediat. Recipientele, în care a fost pusă dulceaţa de căpşuni, se întorc pentru 15 minute cu capacul în jos pentru a se crea vacuum, iar apoi se răstoarnă în poziţia normală şi se acoperă cu servete de bucătărie, pentru a se răci în timp mai îndelungat.

De mai bine de 1.000 de ani, orice făptură de sex feminin are interzis să ajungă pe Muntele Athos, unul dintre reperere ortodoxiei, la nivel mondial.
O lege numită legea Avatonului, care datează din secolul X, interzice femeilor să ajungă pe muntele Athos. Mai mult, acestea nu au voie să se apropie pe o rază 500 de metri de coasta peninsulei grecești. Motivul? Conform bbc.co.uk, mai marii ordinului călugăresc din peninsulă consideră că aceasta este cea mai bună metodă de a păstra celibatul în rândul pustnicilor de aici.
O regulă și mai strictă interzice nu doar femeilor să se apropie de acest loc. Și viețuitoarele de de sex feminin sunt alungate din preajma mănăstirilor.
Supranumit și Grădina Maicii Domnului, se pare că singura femeie care a avut voie să ajungă pe muntele Athos a fost Fecioara Maria. Acest loc i s-a părut atât de frumos, calm și îmbietor, încât a decis ca aici să își găsească liniștea, prin rugăciune, doar bărbații. Se mai spune că Fecioara ar fi lăsat și un blestem ca nici o femeie să nu pună piciorul ape munte, tocmai ca rugăciunea călugărilor să fie curată și netulburată.

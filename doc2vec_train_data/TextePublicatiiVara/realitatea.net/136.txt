Loris Karius, 24 de ani, portarul lui Liverpool care a gafat decisiv în finala Ligii Campionilor contra lui Real Madrid, trece prin momente grele.
Loris Karius a fost asaltat cu sute de mesaje ale fanilor lui Liverpool, care i-au amenințat familia.
"Îți vom ucide fata!" și "Sper ca toată familia ta să piară de cancer!" au fost cele mai agresive mesaje primite de goalkeeperul lui Klopp, vinovat la golurile lui Benzema și Bale, a scris Gazeta Sporturilor.
Poliția a anunțat că a deschis o anchetă. Orice mesaj agresiv trimis pe rețelele de socializare va fi cercetat, iar autorii riscă dosare penale.
Real Madrid a devenit pentru a 13-a oară regina Europei, câștigând a treia Ligă a Campionilor consecutivă, cu ajutorul portarului lui Liverpool, Loris Karius, scor final 3-1. Citește aici detalii !
Mai întâi, după 0-0 la pauză, Loris Karius i-a făcut cadou o minge lui Benzema pentru primul gol al meciului. Pe final, Loris Karius a gafat la un șut de la distanță al lui Bale.

Noi dezvăluiri în exclusivitate din perioada în care Liviu Dragnea domneau peste Teleorman ca preşedinte al Consiliului Judéţean. Potrivit unor dezvăluiri din liberinromania.ro, se pare că dosarul celor două angajate fictiv de la Protecţia Copilului ar fi doar vârful aisbergului şi că, de fapt, Liviu Dragnea ar fi avut numeroşi astfel de "supuşi", plătiţi de stat şi munciţi de PSD. 
Un fost angajat al Consiliului Județean Teleorman a declarat, sub protecţia anonimatului, lucruri şocante despre umilinţele la care erau supuşi subordonaţii lui Liviu Dragnea: „În campaniile electorale, aproape toți angajații Consiliului Județean Teleorman erau detașați la partid, unii pentru câteva luni, alții pentru câteva săptămâni. În tot acest timp își luau salariul de la Consiliul Județean Teleorman.”
„Liviu Dragnea detașa funcționari ai Consiliului la sediul PSD să le prepare cafele pe timpul campaniilor electorale. Erau plătiți de stat, ca și fetele de la DGASPC (Direcţia de Asistenţă Socială şi Protecţia Copilului!” 
Potrivit declaraţiilor făcute în exclusivitate pentru liberinromania.ro de fostul funcţionar de stat, aproape toți angajații CJ Teleorman au fost "detaşaţi" cu lunile la partid, uitându-și atribuțiile de serviciu. Cei mai servili şi eficienţi au fost recompensaţi chiar şi cu servicii sau funcții în Capitală.
Textul integral al dezvăluirilor despre cum "gestiona" Liviu Dragnea instituţiile din judeţ îl puteţi citi aici.

Pentru iubitorii de murături avem două vești, una bună și una mai puțin bună. Cu dieta cu murături poți slăbi, dar nu așa de repede și mult cum probabil te aștepți.
Murăturile nu pot fi incluse într-o alimentație echilibrată, în primul rând pentru că au puține calorii, deci și un număr limitat de nutrimenți. Asta înseamnă că nu este indicat să urmezi o vreme îndelungată dieta cu murături, pentru că privezi corpul de vitamine și minerale esențiale bunei funcționări a organismului.
Un castravete murat are 4 calorii
De ce te pot ajuta murăturile să slăbești? Simplu! Pentru că sunt foarte sărace în calorii. De exemplu, un castravete mediu murat, de aproximativ 35 de grame, are doar 4 calorii. Dar dacă în procesul de murare s-a adăugat și zahăr, atunci catravetele poate ajunge să furnizeze corpului aproximativ 32 de calorii.
Murăturile oferă corpului probiotice
O legumă sau un fruct care a trecut prin procesul de murare, nu vorbim despre produsele de acest gen comercializate în magazine, este îmbogățit cu probiotice. Acestea refac flora intestinală și contribuie la eliminarea toxinelor din organism.
Află cum să slăbeşti 2 kg în 3 zile, cu dieta-fulger cu murături AICI .

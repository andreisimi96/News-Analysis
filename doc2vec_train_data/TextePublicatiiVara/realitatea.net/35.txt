Nunta regală verighetă
La doar două zile după nunta regală de la Castelul Windsor, Ducele și Ducesa de Sussex și-au făcut prima apariție publică, cu ocazia sărbătoririi zilei de naștere a Prințului Charles la Buckingham Palace. Ce ne-a atras atenția au fost verighetele lor – Ducesa a purtat un inel din aur din Țara Galilor, iar Ducele, un inel din platină.
Ceea ce este neobișnuit legat de faptul că amândoi au purtat inele de cununie este că, în tradiția regală, doar femeile sunt cele care poartă verighetă.
Ce semnifică decizia Prințului Harry de a purta verighetă?
„Deși nu mai este nevoie de nicio dovadă, cred că acest lucru arată faptul că Prințul Harry este cel mai puțin convențional membru al Familiei Regale”, a spus Penny Junor, pentru Vogue. „Harry a ales să procedeze ca restul bărbaților căsătoriți din ziua de astăzi. Îmi place asta.”

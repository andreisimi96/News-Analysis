Mezelurile ieftine sunt unele dintre cele mai toxice alimente. Dintr-o listă de aproximativ 20 de ingrediente poţi să ai surpriza ca doar unul singur să fie carne în cazul multor produse. 
Restul sunt fosfaţi, nitriţi, nitraţi, arome sintetice şi coloranţi, multă sare şi multă apă. Aspectul de "delicios" al mezelurilor este dat, în mare parte, de făina de soia sau de amidonul de cartofi, care au chiar 40% din compoziţia unui parizer ieftin sau a unui salam, scrie eva.ro . 
Sarea în cantităţi mari împiedică absorbţia calciului în corp, îmbătrâneşte pielea şi determină apariţia cearcănelor şi a pungilor sub ochi. 
Mezelurile conţin nitraţi. Aceşti aditivi care ajută la conservarea cărnii au fost asociaţi cu un risc crescut de a face cancer la stomac.
De asemenea, un alt pericol la care ne expun este demenţa sau alte boli neurodegenerative. 

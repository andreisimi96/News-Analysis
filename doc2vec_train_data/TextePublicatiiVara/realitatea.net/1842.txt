1 ora 18 minute
Un grav accident de circulaţie s-a petrecut, marţi seara, pe strada Oașului, din Cluj-Napoca. Evenimentul a avut loc la ora 19:30, între un autovehicul şi o motocicletă.
”În urma impactului, motociclistul, un bărbat, în vârstă de 32 de ani, din Cluj-Napoca, a decedat. Autovehiculul era condus de către o femeie, de circa 30 de ani, din Cluj-Napoca, dinspre Chinteni spre centrul oraşului, iar motocicleta din sens invers. Din primele verificări, se pare că evenimentul s-ar fi produs în urma pătrunderii pe contrasens a conducătoarei auto. Cercetările sunt continuate pentru stabilirea circumstanţelor exacte în care s-a produs accidentul”, se arată într-un comunicat al IPJ Cluj citat de Ziua de Cluj .

Angajații din Șantierul Naval Mangalia (DMHI) se pregătesc să iasă în stradă, conform  mangalianews.ro .
Liderul Sindicatului Liber „Navalistul” a depus, la Primăria Mangalia, declarația prealabilă prin care aduce la cunoștință organizarea unui protest.
Protestul se va desfășura miercuri, în intervalul orar 17,30 – 20,00, în Piața Republicii, în fața Casei de Cultură Mangalia.
Potrivit liderului de sindicat, sunt așteptați să participe peste 600 de membri de sindicat, cărora li se vor alătura, foarte probabil, și membri ai comunității locale.
Protestul este organizat în contextul în care, nici până la această dată, tranzacția dintre Ministerul Economiei și firma olandeză Damen, pentru preluarea șantierului nu a fost semnată.

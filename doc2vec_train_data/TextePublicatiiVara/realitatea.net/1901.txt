Incredibil! Stadionul Ilie Oană din Ploiești este la un pas să fie declarat nefuncțional, a informat realitateadeprahova.net .
OZN Arena ar putea să își închidă porțile pentru o perioadă bună de timp, după ce Via Insolv, administratorul judiciar al SC FC Petrolul Ploieşti SA, dorește să scoată la licitație mai multe bunuri de pe stadion și care apar în inventarul fostei societăți.
Stadionul Ilie Oană din Ploiești, aflat în patrimoniul municipalității și dat spre administrare către Clubului Sportiv Municipal Ploiești, este la un pas să fie declarat nefuncțional!
Asta după ce reprezentanţii Via Insolv, administratorul judiciar al SC FC Petrolul Ploieşti SA, societatea falimentară deţinută de fostul investitor al clublui ploieştean, Dan Capră, au fost prezenţi zilele trecute pe arena ploieşteană pentru a inventaria anumite bunuri care se pare că aparţin fostei societăţi.
Concret, administratorul judiciar susţine că printre facturile SC FC Petrolul Ploieşti SA s-ar afla şi anumite achiziţii făcute SC FCP SA la stadionul Ilie Oană.
Drept urmare, printre bunurile solicitate de administratorul judicianarte se numără o parte din instalaţia de sonorizare, din nocturnă, investiţii în sediu, dotări loje etc.
Investiţiile au fost făcute de club înainte de darea în folosinţă a arenei, investiţii care se ridică la aproximativ 40.000 de euro!

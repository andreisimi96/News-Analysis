2 ore 28 minute
Un accident rutier s-a produs marţi seara pe autostrada A1, la kilometrul 276, în zona Apoldu de Jos din judeţul Sibiu. Trei persoane sunt încarcerate.
"Două ambulanţe SMURD, o ambulanţă SAJ, descarcerarea, o autospecială cu apă şi spumă intervin la un accident rutier produs pe A1, la kilometrul 276. Conform primelor informaţii transmise, sunt trei persoane încarcerate, posibil decedate", informează ISU Sibiu, citat de agerpres.ro.
Accidentul s-a produs pe sensul de mers spre Sibiu al autostrăzii.
Potrivit informaţiilor ISU, dintre cele trei persoane încarcerate, una este decedată. În total sunt şase victime, toţi bărbaţi. Pentru preluarea persoanelor rănite de la locul accidentului a fost alertat şi un elicopter SMURD.

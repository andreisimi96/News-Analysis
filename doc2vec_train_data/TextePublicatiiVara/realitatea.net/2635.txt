Deputatul USR Ion Stelian a declarat, miercuri, despre protestatarii intraţi în Parlament, care în prealabil făcuseră o cerere pentru a intra direct la grupul USR, că aceştia sunt oameni care se exprimă liber.
"Sunt oameni liberi. E o exprimare a libertăţii, este o voce importantă a societăţii şi oamenii ăştia prezintă foarte mulţi din societatea civilă, foarte mulţi oameni nemultumiţi. Trag un semnal de alarmă paşnic, au vociferat, atât au făcut. Acum vor să fie luaţi pe sus, au pus mâna pe sus, s-au pus pe jos pentru a nu fi luaţi cu forţa", a afirmat deputatul USR Ion Stelian, care este şi membru în Comisia specială pentru legile justiţiei, unde sunt modificate Codurile penale.
Protestarii aflaţi pe holurile Parlamentului spun că reprezintă trei organizaţii neguvernamentale, şi anume Iniţiativa Rezist, Rezistenţa şi Iniţiativa Civică, toate din Capital, ajungând în Casa Poporului pe la Grupul parlamentar USR.
"Aici au fost reprezetate trei grupuri din Bucureşti (...) Am făcut o cerere şi a fost aprobată. Am mers direct la grupul USR",a spus Mihai Poliţianu, de la Iniţiativa România.

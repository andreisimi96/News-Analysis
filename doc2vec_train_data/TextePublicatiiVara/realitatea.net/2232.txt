Maria Ciobanu (80 de ani) este căsătorită de aproape 40 de ani cu fostul soţ al Ilenei Sărăroiu, Mircea Câmpeanu, fost baschetbalist de performanţă, cu care a întemeiat o familie frumoasă în 1981, la doi ani de la moartea prietenei ei. 
Bărbatul are acum peste 80 de ani şi se confruntă cu mai multe probleme de sănătate, printre care inima şi un diabet care-i dă de furcă de mai mulţi ani. Starea precară de sănătate a bărbatului a împiedicat-o pe Maria Ciobanu să onoreze contractele în ţară începând din aprilie, când a revenit aici doar fiul ei, Ionuţ şi familia acestuia, scrie click.ro.
Maria Ciobanu a trăit în anii ‘70 o frumoasă poveste de dragoste cu regretatul artist Ion Dolănescu, decedat pe 19 martie 2009. Relaţia lor a fost una cu năbădăi, iar în final s-au despărţit cu tam-tam şi nu şi-au mai vorbit 30 de ani. A reuşit să-i împace fiul lor, Ionuţ Dolănescu (46 ani), în anul 2004. Momentul a fost marcat cu un spectacol la Sala Palatului, unde fanii lor i-au revăzut împreună după ani de zile. Cântăreaţa mai are două fete, Leontina şi Camelia, cu alţi doi parteneri de viaţă, cu care s-a iubit înainte de Ion Dolănescu. Pe Leontina a avut-o cu primul ei soţ, un bărbat din satul ei, care lucra ca tractorist. Acesta a murit în 1994. Camelia este rodul iubirii dintre Maria Ciobanu şi Florea Burnea, fost „fluieraş” al Ansamblului Ciocârlia. Căsnicia lor a durat 6 ani. 

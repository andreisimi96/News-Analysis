COD GALBEN de inundaţii în opt bazine hidrografice 
Vremea extremă a făcut ravagii în mai multe județe din țară în cursul nopții.
Vreme extremă în multe zone din ţară. A fost un adevărat potop, azi-noapte, în mai multe judeţe, unde a plouat torențial, transmite Realitatea TV.
La Alba Iuia, mai multe străzi au fost inundate, după ce sistemele de canalizare nu au făcut față. La Dej, șuvoaiele au blocat circulația. O furtună scurtă, dar foarte puternică a creat mari probleme și în Brașov. Întreaga ţară se află sub o informare meteo de vreme rea până diseară, la ora 21.
Mai multe străzi şi subsoluri de blocuri au fost inundate, în urma unei ploi torenţiale care nu a durat decât 20 de minute. Întreg județul Braşov a fost ieri sub avertizare cod portocaliu de furtună. De asemnea, traficul feroviar a fost oprit pe Magistrala 400 Braşov - Târgu Mureş, între staţiile Deda şi Topliţa, din cauza unui copac căzut peste linia de cale ferată.
O ploaie torenţială a inundat mai multe străzi din Alba Iulia. Pe carosabil apa a atins chiar și 20 centimetri, iar mașinile au circulat cu greu.
Probleme în urma ploii torențiale au fost şi în zona turistică a oraşului. Șanţurile Cetăţii Alba Carolina s-au umplut cu apă după ce canalizarea a refulat. Probleme mari au fost şi în Ighiu.
Pe mai multe străzi din cartierul Dealul Florilor s-au format adevărate lacuri de acumulare. Localnicii s-au chinuit, cu mături sau cu mâinile goale, să curețe gurile de canalizare, care nu mai făceau față șuvoaielor.
O situație similară a fost și în Brașov. Mai multe străzi şi subsoluri de blocuri au fost inundate, în urma unei ploi torenţiale care nu a durat decât 20 de minute. De fapt, întreg județul Braşov a fost sub avertizare cod portocaliu de furtună.
Lucrurile nu au stat mai bine nici în Satu Mare. Mașinile au înaintat cu greu prin apa adunată în centru orașului. Pompierii au intervenit cu mai multe utilaje și o motopompă de mare putere pentru a remedia situația.
O informare de instabilitate atmosferică şi ploi torenţiale – emisă de Administraţia Naţională de Meteorologie – este în vigoare până luni seara, la ora 21.00.
Potrivit ANM, vizate sunt sudul şi centrul ţării, precum şi în zonele de deal şi de munte.
Vor fi perioade cu instabilitate atmosferică accentuată în sudul şi centrul ţării, precum şi în zonele de deal şi de munte.
Se vor semnala averse care vor avea şi caracter torenţial, frecvente descărcări electrice, intensificări de scurtă durată ale vântului cu aspect de vijelie şi căderi de grindină.
În intervale scurte de timp sau prin acumulare, se vor înregistra cantităţi de apă ce vor depăşi 15 – 20 l/mp şi izolat 30 – 40 l/mp.

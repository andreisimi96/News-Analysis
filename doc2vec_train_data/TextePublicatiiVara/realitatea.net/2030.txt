Ministrul Justiţiei Tudorel Toader a primit răspunsul aşteptat mai bine de 10 zile în legătură cu presupusele acuzaţii oficiale  ale Organizaţiei pentru Cooperare şi Dezvoltare Economică la adresa deciziei CCR în cazul şefei DNA Laura Codruţa Kovesi. 
Într-o postare pe facebook, Tudorel Toader a relatat, sintetic, corespondenţa purtată.
"Drago Kos nu este şeful structurii anticorupţie din OECD. D. Kos este preşedintele Grupului de lucru pentru tranzacţii comerciale internaţionale. D. Kos nu a vorbit în numele OECD! «Nu putem comenta pe marginea modului în care părerile dlui Kos au fost reflectate de presa din România»!”, se arată în mesajul pe care Tudorel Toader l-a postat pe Facebook.

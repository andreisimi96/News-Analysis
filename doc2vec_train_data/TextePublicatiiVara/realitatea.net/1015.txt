Vladimir Putin vrea să reia realaţiile cu UE 
Preşedintele rus, Vladimir Putin, a declarat marţi, la Viena, că ţara sa este pregătită să recupereze toate canalele de comunicare şi cooperare cu Uniunea Europeană, relatează EFE.
'Suntem pe deplin deschişi să lucrăm împreună cu Europa', a declarat Putin în cadrul unei conferinţe de presă la Viena cu omologul său austriac, Alexander Van der Bellen, subliniind că sancţiunile economice şi diplomatice ale UE împotriva ţării sale dăunează ambelor părţi.
Totodată, Putin a afirmat că Rusia a depăşit toate dificultăţile legate de sancţiunile occidentale şi a subliniat că toate părţile implicate au interesul să ridice sancţiunile impuse Moscovei, relatează Reuters.
La rândul său, Alexander Van der Bellen a reiterat poziţia ţării sale, precizând că Austria va acţiona la unison cu Uniunea Europeană în ceea ce priveşte Rusia.

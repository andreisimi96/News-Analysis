PSD face miting, dar nu știe pe ce temă
PSD se tot gândește și răzgândește cu privire la organizarea unui mare miting cu care să compenseze minusul de imagine cauzat de protestele anti-guvernare din ultimul an și jumătate. Acum și tema mitingului este una incertă: după ce au renunțat la susținerea familiei tradiționale, nici varianta pro-Dăncilă nu mai e sigură: ar putea fi un miting pentru apărarea deciziei CCR.
Social democrații se reunesc azi în ședința Comitetului Executiv. PSD pune la punct detaliile mitingului care va avea loc, în Capitala, la finalul săptămânii.
Comitetul Executiv Național al PSD se reunește, astăzi, pentru a decide, în mod formal, organizarea unui miting pentru data de 9 iunie
Liderii social-democrați din județe au fost convocați în ședința pentru pentru a decide ora și locul manifestației.
În teritoriu, liderii județeni au organizat totul pentru a aduce oameni la București, însă prea putini știu si de ce. Cele mai multe organizații și-au asumat ca vor aduce intre 2.000 și 4.000 de participanți. Pentru Capitală, miza este de 60.000 de manifestanți.

LIVE SIMONA HALEP - GARBINE MUGURUZA // Simona Halep (26 de ani, locul 1 WTA) joacă semifinala de la Roland Garros cu Garbine Muguruza (24 de ani, locul 3 WTA)
LIVE SIMONA HALEP - GARBINE MUGURUZA // Partida dintre Simona Halep și Garbine Muguruza va începe după ora 16:00 și va fi LIVE pe realitatea.net.
Miza este uriașă pentru Simona Halep: dacă va fi învinsă, nu doar că nu își va atinge cel mai mare vis, anume câștigarea unui Grand Slam, dar va pierde și locul 1 în lume, chiar în favoarea ibericei.
Simona Halep și Garbine Muguruza s-au mai întâlnit de 4 ori până acum în meciuri directe, iar a cincea oară Simona Halep s-a retras înaintea partidei. 
Garbine Muguruza (24 ani, 3 WTA) conduce cu 3-1 la meciurile directe, pentru că anul acesta, la Doha, iberica a beneficiat de retragerea sportivei noastre.
Garbine Muguruza a învins-o pe Halep în 2014, în turul al doilea, la Wuhan (2-6, 6-2, 6-3), în 2015 în Fed Cup (6-4, 6-3), şi în 2017, în finală la Cincinnati (6-1, 6-0).
Simona Halep a câștigat o singură dată, în 2015, în optimi la Stuttgart (3-6, 6-1, 6-3).
TRASEU SIMONA HALEP PÂNĂ ÎN SEMIFINALA ROLAND GARROS 2018
Turul 1 Halep - Riske 2-6, 6-1, 6-1
Turul 2 Halep - Townsend 6-3, 6-1
Turul 3 Halep - Petkovic 7-5, 6-0
Optimi Halep - Mertens 6-2, 6-1
Sferturi Halep - Kerber 6-7, 6-3, 6-2
TRASEU GARBINE MUGURUZA PÂNĂ ÎN SEMIFINALA ROLAND GARROS 2018
Turul 1 Muguruza - Kuzneţova 7-6, 6-2
Turul 2 Muguruza - Ferro 6-4, 6-3
Turul 3 Muguruza - Stosur 6-0, 6-2
Optimi Muguruza - Tsurenko 2-0, abandon
Sferturi Muguruza - Șarapova 6-2, 6-1
DAN PETRESCU: "FAVORITĂ ESTE MUGURUZA. MI-ESTE FRICĂ SĂ MĂ UIT
LIVE SIMONA HALEP - GARBINE MUGURUZA // Și lumea fotbalului e conectată la meciul care o poate duce pe Simona Halep în a treia finală la Roland Garros.
Antrenorul Dan Petrescu a abordat și acest subiect, înainte de plecarea în China. „Bursucul” a spus pe cine o vede favorită în meciul din această după-amiază.
"O văd pe Muguruza favorită. O văd câștigătoare, din păcate. Nici nu vreau să mă uit la meci, mi-e frică să mă uit. Sincer, acum Muguruza e de neînvins. Dar, cunoscând-o pe Simona, sper să facă meciul vieții, pentru că are nevoie de un meci perfect azi", a spus Dan Petrescu.
ÎNTREBAREA-CHEIE CARE A BLOCAT-O PE SIMONA HALEP
LIVE SIMONA HALEP - GARBINE MUGURUZA // Simona Halep fost pusă în dificultate de jurnaliști, înaintea semifinalei Roland Garros 2018 cu Garbine Muguruza.
La întrebarea cât de mult vorbește cu psihologul la un turneu de Mare Șlem sau dacă e aici cu ea, sportiva în vârstă de 26 de ani a răspuns scurt. "Detaliile acestea nu vreau să le dau, este de ajuns să spun că lucrez cu cineva, mă ajută să mă descopăr pe mine, să mă înţeleg, iar acesta este cel mai important lucru", a comentat Simona Halep, potrivit GSP.
Chiar dacă are o singură victorie în faţa lui Garbine Muguruza, Simona Halep abordează cu optimism întâlnirea de azi. ”Provocarea este mare, din punctul meu de vedere meciul este deschis. Va fi cu totul diferit, mă voi aștepta la puncte aspre, la multă forţă. Are un stil foarte agresiv, lovește mingea din toate poziţiile, suntem în aceeași situaţie amândouă, iar cine o să fie mai bun o să câștige", a declarat numărul 1 WTA.
SECRETUL SUCCESULUI SIMONEI HALEP
LIVE SIMONA HALEP - GARBINE MUGURUZA // Liderul mondial a fost întrebat  cum reușește să se relaxeze și să găsească intensitatea pentru a câștiga partide la un turneu de Mare Șlem.
"Experienţa contează foarte mult. Deja am jucat ceva ani la acest nivel. Acum le privesc ca pe ceva normal, sunt obișnuită. Desigur e mereu special când ajungi să joci o semifinală de Mare Șlem. Mai ales aici, la  Paris, unde îmi place și unde mă simt bine", a replicat Simona Halep, potrivit GSP.
Simona Halep și Garbine Muguruza sunt două jucătoare care de câţiva ani luptă pentru premiile și titlurile cele mai mari. Aproape că nu pot exista stiluri și staturi mai diferite, un duel care opune înălţimea și forţa de o parte, agilitatea și construcţia de cealaltă. Un duel în care, până acum, avantajată a fost iberica, ea izbutind să-și impună jocul în trei din cele patru meciuri disputate, conform GSP. 
STATISTICĂ SIMONA HALEP LA ROLAND GARROS 2018
LIVE SIMONA HALEP - GARBINE MUGURUZA // 
102 lovituri directe câștigătoare a adunat Simona Halep în cele cinci meciuri jucate la Paris, cele mai multe fiind din meciul cu Kerber, când a reușit 26
117 greșeli neforțate a comis Simona Halep în cinci meciuri, cele mai multe în partida din sferturile de finală cu Kerber, când a ajuns la 46
15 victorii pe zgură a adunat Simona Halep în acest sezon și trei înfrângeri 
STATISTICĂ GARBINE MUGURUZA LA ROLAND GARROS 2018
9 victorii pe zgură a adunat Garbine Muguruza în acest sezon și trei înfrângeri
1 trofeu pe zgură are Garbine Muguruza în palmares: Roland Garros 2016â
79 de greșeli neforțate a comis Garbine Muguruza în cinci meciuri, cele mai multe în partida din primul tur cu Kuznețova, când a ajuns la 3
Citește și:  Cum poate face Halep diferența în semifinala Roland Garros
SECRETUL LUI HALEP, DEZVĂLUIT. CUM SE REMONTEAZĂ RAPID
LIVE SIMONA HALEP - GARBINE MUGURUZA// Cum va putea Simona Halep să se remonteze atât de rapid după un meci de două ore și paisprezece minute precum cel de ieri, cu Angelique Kerber?
"Îmi fac rutina, fac tratamentul după meci, mă odihnesc, mănânc, o să încerc să dorm cât mai bine. Sunt lucruri pe care le fac în fiecare zi, după fiecare meci și vom vedea”, a dezvăluit Simona Halep, conform GSP.
Mai mult, constănțeanca a subliniat că nu este îngrijorată de faptul că adversara sa a petrecut mai puţine minute pe teren: "Nici eu nu am jucat foarte mult, cu Kerber fost un pic mai greu în primul set, după aceea nu a fost chiar la limita efortului, sunt lucruri pe care nu vreau să le analizez prea mult, suntem aici unde suntem, trebuie să mă adaptez cât se poate de bine"

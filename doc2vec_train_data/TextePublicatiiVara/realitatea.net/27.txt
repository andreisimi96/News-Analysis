Real Madrid a câştigat cel de-al 13-lea trofeu Champions League din istoria clublui, iar Zinedine Zidane şi-a trecut în palmares al 3-lea titlu consecutiv în cea mai importantă competiţie europeană intercluburi. Real Madrid - Liverpool 3-1, în finala de la Kiev.
Totuşi, seara de sărbătoare a madrilenilor a fost puţin umbrită de anunţul lui Cristiano Ronaldo că ar putea pleca de la Real Madrid.
Zidane a rămas surprins să audă asta din partea portughezuilui de 33 de ani, dar nu a exclus total această variantă.
"Nu ne gândim acum la asta, ci doar la ce avem de făcut. Vom vedea ce se va întâmpla. Acesta e Madridul, am rămas fără cuvinte. Talentul şi munca este ceea ce are această echipă. Avem speranţă şi dorinţă de a face lucrurile bine. Le-am spus jucătorilor să savureze acest triumf pentru că acest lucru nu va mai fi văzut", a spus Zidane după meci.

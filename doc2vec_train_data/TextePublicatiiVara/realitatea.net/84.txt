Utilizatorii de telefoane mobile care folosesc vibrația acestora pe post de sonerie la apeuri și mesaje ar trebui să renunțe la acest obicei, spun unii psihologi.
În era tehnologiei, suntem nedespărțiți de telefonul mobil. Din punct de vedere psihologic, trăim un sentiment asemănător cu cel al recompensei când, după ce simțim și auzim vibrația, citim entuziasmați noile mesaje primite.
În căutarea acestei mici satisfacții ne-am dezvoltat foarte mult abilitatea de a detecta sunetul aproape silențios chiar și când acesta abia se aude. Prin urmare, ajungem să avem impresia că telefonul vibrează și când acesta nu o face.
Asta poate avea mai multe consecințe nedorite - ne distrage atenția și ne dezamăgește - când vedem că, de fapt, nu am primit mesajele așteptate.

Primăria Capitalei a făcut publică lista cu cele 13 evenimente aprobate care vor avea loc, sâmbătă, în Bucureşti, printre care nu se regăseşte şi protestul anunţat de manifestaţii #rezist din Piaţa Victoriei.
Cele 13 evenimente aprobate de Comisia de Avizare a Cererilor de Organizare a Adunărilor Publice, din cadrul Primăriei Municipiului Bucureşti, vor avea loc după cum urmează:
1. Piaţă Constituţiei - Teatrul Excelsior - eveniment cultural - spectacol de teatru Vlaicu Vodă; nr estimat de persoane: 15.000; între orele 10.00-23.00
2. Creart - Centrul Istoric - eveniment cultural - Simfonii pe asfalt; între orele 20.00-22.00
3. Asociaţia Accept - Marş al Diversităţii pentru vizibilitatea comunităţii LGBT - începând cu ora 17.30-20.30 – punct de adunare şi plecare în marş Calea Victoriei nr. 224 în dreptul Raiffeisen Bank - Bd. Elisabeta - PiataUniversitatii. Număr estimat de participanţi: 4.000 de persoane. Adunarea participanţilor pe trotuarele adiacente Caii Victoriei, din zona Piaţă Victoriei. na.toader
4. Fundaţia Inovaţii Sociale Regina Maria - eveniment divertisment pentru copii - Marea Ţopăială - Parcul Regele Mihai I (fost Herăstrău) - intrarea din sos Nordului; număr estimat de participanţi 50 de persoane, între orele 10.00-18.00
5. Asociaţia Platforma Unionistă "Acţiunea 2012" - adunări publice de susţinere a unirii cu Republica Moldova - pe trotuarele unor bulevarde şi în parcuri (grupuri de 4-5 persoane), între orele 10.00-19.00.
6. Asociaţia Iniţiativa Prelungirea Ghencea şi Grupul Civic Iniţiativa Domneşti - marş care militează pentru modernizarea zonei Prelungirea Ghencea - Domneşti, unde se desfăşoară de altfel şi evenimentul, între orele 10.00-13.00.
7. Societatea Rimă Special SRL - eveniment cultural - Cărţi pe roţi - parcul Regele Mihai I, Roată Mare; orele 10.00-21.00; 8. Asociaţia Română Quigong Falun Dafa România - acţiune de informare (trotuar bd Beijing, la intrarea în parcul Bordei); orele 11.45-13.45 9. SC Olga Gudynn Internaţional School SRL - eveniment sportiv - în parcul Regele Mihai I, intrarea Arcul de Triumf, orele 11.00-13.00. Număr estimat de participanţi: 100
10. PSD - adunare publică împotriva abuzurilor - evenimentul va avea loc în Piaţă Victoriei - între orele 20.00-22.00.
11. Partidul Nouă Dreapta - Marşul Normalităţii - între orele 13.00-16.30 –punct de adunare şi plecare în marş bd Lascăr Catargiu - Piaţă Română - Bd Magheru - Bd Nicolae Bălcescu - Piaţă Universităţii - Bd I C Brătianu - str. Halelor - Splaiul Independenţei - Dealul Patriarhiei. Număr estimat de participanţi: 300 persoane. Între orele 12.00-16.30.
12. PROEDUS - eveniment sportiv - cros - în Parcul Regele Mihai I, intrarea Charles de Gaulle - Aleea Cariatidelor - Bd. Constantin Prezan - Arcul de Triumf - bd. Kiseleff - fântână Modura, între orele 10.00-18.00, număr estimat de participanţi 3.000-6.000 de participanţi.
13. Teatrul Ţăndărică - spectacole de teatru - Parcul Sebastian, între orele 7.00-21.00.
PMB precizează că toate evenimentele au fost aprobate în conformitate cu legea, care stipulează că organizatorii adunărilor publice trebuie să depună o solicitare, cu cel puţin 3 zile înainte de data desfăşurării acestora, în care trebuie să menţioneze denumirea sub care este cunoscut grupul organizator, scopul, locul, data, ora începerii şi durata acţiunii, traseele de acces şi de dispersare, numărul aproximativ al participanţilor, persoanelor împuternicite să asigure şi să raspundă de măsurile de organizare.
"Subliniem faptul ca termenul de „notificare" a autorităţii, vehiculat în mediul online, asupra intenţiilor unor persoane de a organiza diverse evenimente în spaţiul public (Piaţa Victoriei) NU există ăn Legea 60/1991, privind organizarea şi desfăşurarea adunărilor publice, nu are nici o acoperire juridică, aceasta fiind NULĂ din punct de vedere legal. Astfel, orice manifestare organizată în spaţiul public, având la bază aşa-zise notificări, nu respectă legislaţia României, induce în eroare cetăţenii de bună credinţă şi îngrădeşte dreptul de a manifesta liber al celor care au parcurs toţi paşii prevăzuţi de lege pentru organizarea evenimentelor publice", reiese dintr-un comunicat transmis de PMB.
Precizările făcute de Primăria Capitalei vin în contextul în care, marţi seară, protestatarii #rezist au anunţat că sâmbătă, în Piaţa Victoriei, va avea loc o manifestare, care se va suprapune cu mitigul PSD. "SĂ FIE CLAR: În Piaţa Victoriei, zilnic între orele 18:00 şi 23:00 există un protest notificat de către protestatarii #rezist. Drept urmare multiplul cercetat penal, infractorul condamnat Liviu Dragnea are dreptul fie să facă miting în Piaţa Victoriei dar în afara intervalului orar 18:00 - 23:00, fie să îşi caută alt loc pentru miting, de preferat la el in Teleorman. Sâmbăta, 9 iunie 2018, în Piaţa Victoriei e protest #rezist, orice altă manifestaţie in zonă şi in intervalul orar este ilegală! NU CEDĂM, NU DĂM ÎNAPOI, PUNCT", reiese dintr-o postare pe Facebook făcută de prostatarii #rezist.
Ulterior Corupţia Ucide a anunţat că schimbă ziua de proteste
"După cum ştiţi, sâmbătă 9 iunie, va avea loc un miting organizat de PSD în Piaţa Victoriei, locul în care până acum s-au desfăşurat majoritatea protestelor #rezist. În momentul acesta există o dezbatere aprinsă în rândul societăţii civile referitoare la reacţia pe care ar trebui grupurile civice să o aibă faţă de această manifestaţie respectiv care va fi poziţionarea comunităţii Corupţia Ucide.
După ce am cântărit atent toate opţiunile, decizia noastră este următoarea:
Sâmbătă, Corupţia Ucide NU va iniţia demersuri de natură să împiedice desfăşurarea acestei manifestări. Suntem conştienţi că tentaţia unei reacţii vehemente e puternică în rândul unei părţi a protestatarilor şi dorinţa de a ,,ne apăra piaţa'' este una foarte mare.
De asemenea, avem motive solide să considerăm că prezenţa noastră acolo e chiar ce îşi doreşte coaliţia de guvernare şi ar însemna să le facem jocul. Chiar dacă noi am manifesta paşnic, iar scopul nostru ar fi strict ironizarea motivelor pentru care mitingul a fost organizat sau crearea unui dialog cu susţinătorii lor, participarea noastră ar duce aproape inevitabil la apariţia unor conflicte. Acest lucru îi va permite imediat PSD-ului să pozeze în victimă. Sunt şanse foarte mari să fie oameni pregătiţi special pentru a face scandal, pentru a da de înţeles că noi nu îi lăsăm să îşi exercite dreptul la exprimare. Într-o democraţie reală, dreptul la exprimare ne aparţine tuturor deşi toţi suntem extrem de revoltaţi de abuzurile şi manipularea propagată de coaliţie. Presa va transmite exact ceea ce se întâmplă la faţa locului. Dacă presă nu va avea de difuzat conflicte şi alte asemenea incidente, imaginile difuzate vor reflecta autentic lucrurile care caracterizează actuală coaliţie: analfabetismul şi manipularea. Va fi un spectacol trist, dar răspunsurile participanţilor la întrebarea “De ce vă aflaţi în piaţă?” vor fi suficient de grăitoare. Un eventual conflict între 2 tabere însă, va distrage atenţia total de la la acele aspecte.
Facem apel şi la voi: nu vă lăsaţi provocaţi, rezistaţi tentaţiei de a-i opri şi veţi vedea că, în cazul acesta, doar în acesta, cea mai bună strategie va fi să le dăm ocazia să fie văzuţi!
Apoi, acest miting ne va da mult material de lucru tuturor: abuzurile comise de coaliţie în organizarea lui au fost atât de multe, încât avem ce documenta urmând să le denunţăm public şi să ne asigurăm că se vor concretiza în plângeri penale. Respectul pentru cetăţeni nu mai este negociabil!
Duminică seara însă, vă aşteptăm în Piaţa Victoriei!", se arată în comunicatul comunităţii Corupţia Ucide. 
Partidul Social Democrat a anunţat că, sâmbătă, 9 iunie, între orele 20.00 şi 22.00, va organiza un miting împotriva abuzurilor, în Piaţa Victoriei, manifestare la care vor participa peste 30.000 de persoane.

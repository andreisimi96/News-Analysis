Simona Halep, numărul unu mondial, s-a calificat fără emoţii în sferturile de finală ale turneului de la Roland Garros, al doilea de Mare Şlem al anului, după ce a învins-o pe belgianca Elise Mertens, cap de serie numărul 16, cu 6-2, 6-1.
Simona Halep şi-a asigurat un cec de 380.000 euro şi 430 de puncte WTA.
Angelique Kerber (numărul 12 mondial) va fi adversara Simonei Halep în sferturile de finală de la Roland Garros. Germanca s-a calificat între ultimele opt, după ce a trecut fără emoţii, scor 6-2, 6-3 de favorita publicului, Caroline Garcia (numărul 7 mondial).

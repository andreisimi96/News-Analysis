Poliţiştii au reţinut, în ultimele 24 de ore, peste 400 de permise de conducere şi au aplicat peste 8.000 de sancţiuni contravenţionale, valoarea totală a amenzilor fiind de peste două milioane de lei, anunţă Inspectoratul General al Poliţiei Române.
„La data de 31 mai, peste 11.600 de poliţişti au acţionat, la nivel naţional, pentru prevenirea faptelor antisociale şi menţinerea ordinii şi siguranţei publice. Au fost organizate 323 de acţiuni şi s-a intervenit la 3.147 de evenimente, dintre care 2.593 au fost sesizate prin 112. În urma activităţilor, au fost constatate 809 infracţiuni, 117 persoane fiind surprinse în flagrant delict. Pentru neregulile constatate, poliţiştii au aplicat peste 8.600 de sancţiuni contravenţionale, în valoare de 2.640.000 de lei şi au confiscat bunuri în valoare de peste 71.000 de lei”, au anunţat, vineri, reprezentanţii Inspectoratului General al Poliţiei Române (IGPR).
Sursa citată a mai precizat că poliţiştii rutieri au constatat aproape 100 de infracţiuni la regimul circulaţiei pe drumurile publice.
„Au fost reţinute 437 de permise de conducere şi au fost retrase 155 de certificate de înmatriculare. De asemenea, au fost depistate 26 de persoane urmărite naţional sau internaţional, iar în cauzele instrumentate au fost dispuse 63 de măsuri preventive”, mai arată IGPR.
Ziua Copilului 2018. Cele mai frumoase mesaje de 1 Iunie, pe care le poți trimite...
2 ore 33 minute

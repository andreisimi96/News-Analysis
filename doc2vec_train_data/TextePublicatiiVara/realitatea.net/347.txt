Fostul internaţional Cornel Dinu, care va împlini, în luna august, 70 de ani, a fost internat de urgenţă la Spitalul Floreasca.
Cornel Dinu a ajuns la UPU din cauza unei pneumonii, iar doctorii l-au pus imediat sub tratament. El a fost internat în spital, unde va rămâne sub supravegherea medicilor, în perioada următoare.
Potrivit adevarul.ro , în urmă cu şapte ani, Dinu a suferit un infarct, fostul internaţional suferind şi de câteva afecţiuni cronice.
Momentan, Cornel Dinu este în afara oricărui pericol, dar va fi nevoit să rămână o perioadă în spital.

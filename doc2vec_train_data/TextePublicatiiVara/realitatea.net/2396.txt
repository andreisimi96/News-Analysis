Cod galben de ploi
Administraţia Naţională de Meteorologie (ANM) a emis, duminică, o atenţionare meteorologică cod galben de ploi torenţiale şi vijelii pentru 18 judeţe, în vigoare până luni la ora 5.00.
În după-amiaza zilei de duminică şi în noaptea de duminică spre luni, în zona Carpaţilor Orientali şi Meridionali, în vestul Moldovei şi nordul Munteniei vor fi perioade cu averse torenţiale, vijelii, descărcări electrice şi izolat grindină.
Cantităţile de apă vor depăşi 25 l/mp şi pe arii restrânse 40 - 50 l/mp.
Codul galben a intrat în vigoare duminică la ora 15.00, expiră luni la ora 5.00 şi vizează judeţele Alba, Argeş, Bacău, Braşov, Buzău, Caraş Severin, Covasna, Dâmboviţa, Gorj, Harghita, Hunedoara, Mehedinţi, Neamţ, Prahova, Sibiu, Suceava, Vâlcea şi Vrancea.

O fetiță de un an a fost ascunsă sub o pătură de părinți, luni, ca să treacă ilegal Punctul de Trecere a Frontierei Nădlac-Nagylak.
O fetiță a fost ascunsă de părinții ei sub o pătură, pe bancheta din spate a unui autoturism, cu intenția de a trece ilegal frontiera.
În urma verificărilor, polițiștii frontieri au stabilit că cei doi români, soț și soție, sunt părinții micuței. Aceștia au declarat că au recurs la această metodă deoarece nu deţineau documente de călătorie valabile pentru fetiţă şi doreau să ajungă cu aceasta în Germania.
În cauză, potrivit turnulsfatului.ro , poliţiştii de frontieră au întocmit actele de urmărire penală sub aspectul săvârşirii infracţiunii de participaţie improprie la tentativă de trecere ilegală a frontierei de stat, atât pentru bărbatul în vârstă de 46 de ani, cât și pentru femeia de 39 de ani, urmând ca la finalizarea cercetărilor să fie luate măsurile legale care se impun.

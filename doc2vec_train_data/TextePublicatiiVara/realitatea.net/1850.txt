3 ore 11 minute
Halep, replică tăioasă pentru Firea, înainte de ceremonie / Foto: Cristian Otopeanu
Evenimentul organizat de Primăria Municipiului Bucureşti, prin care Simona Halep le-a prezentat fanilor trofeul câştigat la Roland Garros, a adus multe controverse.
Gabriela Firea a fost huiduită copios de de cei peste 15.000 de fani prezenţi pe Arena Naţională. Potrivit digisport.ro , Simona Halep nu şi-ar fi dorit să iasă pe gazon alături de Primarul General. Campioana nu ar fi vrut, astfel, să se afişeze alături de politicieni.
"Eu vreau să prezint trofeul oamenilor. Cer să intrăm pe rând în scenă. Îmi dați ce aveți de dat și cu asta basta", ar fi fost mesajul Simonei pentru Gabriela Firea.
Totuşi, chiar dacă a fost sfătuită să nu urce pe scenă, pentru că ar putea avea de suferit, Firea nu a respectat nici dorinţa Simonei şi a intrat pe stadion în acelaşi timp cu sportiva de 26 de ani.

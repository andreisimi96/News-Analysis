Cu toate că la second-hand sau la așa-numitele garage-sales poți găsi oferte la care nici nu visai, unele produse ar trebui evitate. 
Nu cumpăra de la second-hand căști de protecție fără să te asiguri că nu au nici măcar o zgârietură. De obicei, căștile, genuncherele și alte produse menite să ne protejeze de căzături sunt create pentru a rezista unui singur accident, minor sau nu. Dacă acesta are loc, capacitatea lor de a ne proteja se diminuează, deci ne-am pune în pericol.
Din aceleași considerente ar trebui să evităm să cumpărăm scaune de mașină pentru copii care au un aspect prea uzat.

Accident grav în Ungaria
Şoferii care se vor filma şi vor transmite live de pe telefonul mobil în timp ce conduc vor fi rămâne fără permis pentru 90 de zile, potrivit unui proiect legislativ.
Şoferii care se vor filma şi vor transmite live de pe telefonul mobil în timp ce conduc vor fi sancţionaţi cu suspendarea dreptului de a conduce pentru 90 de zile şi puncte de penalizare, dacă Parlamentul va adopta un proiect de lege iniţiat în acest sens de către deputatul PMP Petru Movilă.
"Având în vedere dispoziţiile art.16 din Constituţia României se impune ca pentru situaţii analoage să fie reglementate sancţiuni similare. Din moment ce în forma actuală a art.108, alin. (1) lit. a) punctul 2 este sancţionat conducătorul de autovehicul, tractor agricol sau forestier ori tramvai, pentru folosirea telefoanelor mobile în timpul conducerii, cu excepţia celor prevăzute cu dispozitive de tip 'mâini libere', aceeaşi sancţiune contravenţională trebuie să o suporte conducătorul de autovehicul, tractor agricol sau forestier ori tramvai, care foloseşte mijloace tehnice de înregistrare în timpul conducerii cu excepţia acelor dispozitive de tip 'mâini libere'. De asemenea se impune sancţionarea cu suspendarea dreptului de conduce pe 90 de zile, dacă o astfel de faptă are consecinţe deosebit de grave soldate cu accidente rutiere cu victime.", explică deputatul PMP Petru Movilă în expunerea proiectului de lege.
Mai multe accidente extrem de grave au avut loc în ultimele luni deoarece șoferii români erau concentrați la transmisia live pe Facebook.

Ai observat că toate pungile cu portocale, de obicei de unul sau două kilograme, din supermarket, sunt din plasă de culoare roșie? Ei bine, nu e întâmplător.
Explicația pentru care pungile cu portocale sunt din plasă este evidentă - trebuie ca prin ele să se vadă produsele. Motivul pentru care sunt roșii, însă, reprezintă un truc de vânzări. 
Culoarea roșie face ca nuanța portocalie a fructelor să pară mult mai intensă, astfel că ele vor părea bine coapte. Cu alte cuvinte, face ca portocalele să fie mai atractive pentru potențialii cumpărători.
Din același motiv, plasele în care sunt ambalate lămâile sunt, de obicei, verzi sau galbene, pentru a face ca ele să pară de un galben-intens.

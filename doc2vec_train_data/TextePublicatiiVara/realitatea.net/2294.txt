Campionatul Mondial de Fotbal 2018 a determinat-o pe Rusia, țara gazdă, să scoată din ”buzunar” nu mai puțin de 11 miliarde de euro.
Pe ce se duc banii? În principal pentru modernizarea infrastructurii și a spațiilor în care sportivii și valul de turiști urmează a fi cazați. FIFA acoperă doar o parte de costuri, cele ale evenimentului în sine. 
Brazilia, stat în care s-a desfășurat Campionatul Mondial de Fotbal în anul 2014, a cheltuit pentru asta 15 miliarde de dolari.
Întrebarea care se pune este dacă a găzdui un eveniment atât de scump aduce sau nu beneficii pe termen lung din punct de vedere economic. Rusia estimează că FIFA World Cup 2018 îi va spori economia cu între 26 și 30 de miliarde de dolari din turism și investiții, potrivit rd.com.

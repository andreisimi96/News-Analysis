Fosta şefă anti-mafie, Alina Bica, îşi află sentinţa în Costa Rica.
Alina Bica. După un proces care a durat trei ani şi jumătate, a venit ziua sentinţei în celebrul dosar al despăgubirilor de la ANRP, cu fosta şefă a DIICOT, Alina Bica, în prim-plan.
DNA a cerut pedeapsă cu executare pentru Alina Bica, în timp ce avocatul ei vrea ca procesul să fie încheiat fără condamnări.
Alina Bica s-a refugiat, de la începutul anului, în Costa Rica, alături de Elena Udrea. Fosta şefă antimafia mai are două condamnări în primă instanţă. DNA a cerut şi încarcerarea lui Alin şi Dorin Cocoş, de asemenea vizaţi în dosar.
Anchetatorii vor, însă, ca pedepsele să fie ceva mai blânde în cazul lor, pentru că şi-au recunoscut faptele.
Procurorii spun că omul de afaceri Gheorghe Stelian ar fi primit, cu ajutorul acestora, o despăgubire supraevaluată cu peste 60 de milioane de euro. Şi el ar putea ajunge în spatele gratiilor. Decizia Curţii Supreme nu va fi definitivă.

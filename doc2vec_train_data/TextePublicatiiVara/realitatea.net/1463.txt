Vara și-a intrat pe deplin în drepturi, astfel că înghețata a devenit desertul răcoritor preferat, atât de copii cât și de maturi. 
Deoarece înghețata de pe piață conține zahăr în exces și substanțe nesănătoase, cel mai bine este să o preparați acasă.
Înghețată de ciocolată, cu unt de arahide
Ingrediente pentru 3 porții: 1/2 cană de iaurt grecesc, 4 banane congelate, 1/4 cană de sirop de arţar, 1/3 cană de pudră de cacao, 2 linguri de unt de arahide.
Mod de preparare:
Puneți în blender iaurtul, bananele, siropul de arțar și pudra de cacao și amestecați bine. Adăugați untul de arahide și amestecați iarăşi. Consumaţi înghețata imediat după preparare.
Înghețată de căpșune
Îngrediente pentru 8 porții: 2 căni de lapte, 2 căni de frișcă bătură, 1/2 cană de zahăr brun, 2 lingurițe de esență de vanilie, 2 căni de căpșune proaspete.
Mod de preparare:
Amestecați într-un bol toate ingredientele, apoi puneţi compoziția în congelator. Puteți folosi diverse forme de înghețată.
Înghețată cu cireșe și iaurt grecesc
Îngrediente pentru 2-3 porții: 2 căni de cireșe înghețate (fără sâmburi), 1 cană de iaurt grecesc, 1 linguriță de esență de vanilie, 1 lingură de miere
Mod de preparare:
Amestecați cireșele înghețate cu 1/2 cană de iaurt grecesc, cu ajutorul blenderului până obțineți o pastă. Apoi adăugați restul de iaurt și miere și mixați. Congelați compoziția timp de 4 ore.
Înghețata vegană cu unt de migdale
Îngrediente pentru 5 porții: 5 banane mari, congelate, 1 cană și 2 linguri de lapte vegetal, esență de vanilie, 3/4 cană de zahăr de cocos, 1 linguriță de ulei de cocos, 1 linguriță de apă, 2 linguri de unt de migdale, un praf de scorțișoară.
Mod de preparare:
Puneți în blender bananele, laptele vegetal și esența de vanilie și amestecați bine. Dacă amestecul nu are consistența lăptoasă, adăugați cele 2 linguri de lapte care au rămas. Puneți amestecul într-un bol, apoi adăugați untul de arahide încălzit în cuptorul cu microunde. Puneți amestecul în congelator.
Pregătiți separat toppingul de caramel: puneți într-o tigaie zahărul de cocos, uleiul de cocos și lingura de apă. Amestecați încontinuu și lăsați să se gătească până când face bule mici. Apoi opriți focul și lăsați sosul de caramelă să se topească. Adăugați sosul de caramel pentru înghețata preparată și praful de scorțișoară.

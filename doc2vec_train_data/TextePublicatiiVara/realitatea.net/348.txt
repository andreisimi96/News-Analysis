Ministerul francez de Interne a dispus, marţi, interzicerea transmiterii pe ecrane mari, în zone publice, a meciurilor de la Campionatul mondial de fotbal programat în Rusia, de teama riscurilor teroriste.
"Vă aduc în atenţie faptul că vizionarea meciurilor pe ecrane mari nu va putea fi organizată în niciun caz în spaţii publice deschise", le-a transmis ministrul de Interne, Gérard Collomb, prefecţilor şi şefilor serviciilor de securitate din Franţa, potrivit Agerpres.
"În contextul actualei ameninţări teroriste, instrucţiunile care s-au aplicat la Campionatul European de Fotbal trebuie aplicate acum cu acelaşi nivel de exigenţă", a explicat Collomb.

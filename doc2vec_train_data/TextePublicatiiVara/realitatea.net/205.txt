Ecaterina Andronescu, prezentă luni la evenimentul Pro România în care partidul și-a lansat agenda politică, a afirmat că nu intenţionează să plece din PSD, cu toate că sunt lucruri care o nemulţumesc.
"Eu nu intenţionez să plec din PSD, dar modul în care se întâmplă lucrurile în ultima vreme nu pot să vă spun că mă mulţumesc. Nu îmi pun această problemă acum. (n.r. - să plece din PSD). (...) Mă deranjează faptul că partidul acesta a fost puţin diferit condus. Nu un singur om ia toate deciziile, iar acest lucru este de natură să mă necăjească", a spus Ecaterina Andronescu la RTV, potrivit mediafax.ro.
Victor Ponta a lansat, luni, agenda politică a platformei Pro România, anunţând că în toamnă se va organiza un Congres în cadrul căruia se va desemna şi candidatul la alagerile prezidenţiale din 2019, candidat care, a spus el, "este astăzi aici în sală".

1 ora 2 minute
Poliţia Capitalei anunţă că nu este necesară expertizarea psihiatrică a copilului de 9 ani care şi-a înjunghiat bunica, întrucâ, la această vârstă, minorul nu are discernamant.
Reprezentanţii Poliţiei Capitalei au făcut, miercuri, precizări cu privire la dosarul instrumentat de către Parchetul de pe lângă Tribunalul Bucureşti şi Serviciul Omoruri, care vizează uciderea prin înjunghiere a femeii de 70 de ani de către nepotul său, în vârstă de 9 ani.
”Nu este necesară expertizarea psihiatrică a minorului, legea statuând că la această vârstă minorul nu are discernamant”, au precizat reprezentanţii Poliţiei Capitalei, citaţi de news.ro.
Potrivit acestora, în ceea ce priveşte consilierea minorului lui sau alte aspecte ce se înscriu în aceasă sferă, competenta revine DGASPC.
Copilul de 9 ani şi-a înjunghiat, marţi, bunica în timp ce se aflau amândoi în locuinţă, ulterior el sunând la 112. Ulterior, copilul le-a relatat anchetatorilor că motivul reacţiei sale a fost o dispută legată de faptul că bunica sa nu l-a lăsat la calculator.
În urma plăgii din zona gâtului, femeia a murit.

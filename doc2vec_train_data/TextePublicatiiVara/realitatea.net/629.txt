Român arestat în Anglia pentru trafic de migranți. 
Potrivit poliției britanice, acesta se numește Andrei Iancu, are 20 de ani și este din Buzău.
Românul a fost prins în portul Dover cu un adolescent vietnamez în portbagaj, pe care l-a transportat din Franța. Mai mult, vietnamezul de 16 ani era băgat într-o geantă, unde a fost găsit aproape fără suflare.
Băiatul a fost dus la spital, iar românul a fost arestat. Nu se știe câți bani a primit românul pentru trecerea băiatului din Franța în Anglia. 

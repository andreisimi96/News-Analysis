PROIECT. Atenţie, şoferi! Aceste MAŞINI vor fi INTERZISE în Bucureşti, din 2019. Lista
În aprilie, cifra de afaceri din comerțul cu autovehicule și motociclete a crescut în aprilie cu 16,5% față de luna similară din 2017, în accelerare comparativ cu martie, iar serviciile prestate populației au avut un avans de 7,1%, a comunicat miercuri INS.
În luna anterioară, creșterea afacerilor auto-moto avansaseră doar cu 0,9%, iar serviciile prestate populației urcaseră cu 3,5%.
În aprilie, faţă de aceeaşi lună a anului trecut, volumul cifrei de afaceri pentru comerţul cu autovehicule şi motociclete a crescut atât ca serie brută cu 16,5% cât şi ca serie ajustată în funcţie de numărul de zile lucrătoare şi de sezonalitate cu 18,7%.
Avansul s-a datorat creşterilor înregistrate la comerţul cu motociclete, piese şi accesorii aferente; întreţinerea şi repararea motocicletelor (+33,3%), comerţul cu autovehicule (+24,6%) şi la comerţul cu piese şi accesorii pentru autovehicule (+11,9%).
Scăderi au înregistrat activităţile de întreţinere şi repararea autovehiculelor (-4,4%).
Totodată, volumul cifrei de afaceri pentru serviciile de piaţă prestate populaţiei, faţă de luna corespunzătoare a anului precedent a crescut atât ca serie brută cu 7,1% cât şi ca serie ajustată în funcţie de numărul de zile lucrătoare şi de sezonalitate cu 6,0%.

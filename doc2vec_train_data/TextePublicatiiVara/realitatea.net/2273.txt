Donald Trump a explicat, într-un interviu, de ce îl privește cu admirație pe Kim Jong-un.
Donald Trump susține că admirația pe care i-o poartă în ultima vreme liderului nord-coreean Kim Jong-un poate face ca SUA să fie un loc mai sigur, potrivit cnn.com.
În același timp, președintele Statelor Unite a lăsat să se înțeleagă că apreciază respectul forțat pe care ”oamenii lui Kim Jong-un” îl afișează față de acesta și a afirmat că și-ar dori ca și ”oamenii lui” să se poarte la fel cu el. Ulterior, Trump a spus că ”a glumit”.
După întâlnirea istorică dintre președintele SUA și Kim Jong-un, liderul de la Washington a spus despre conducătorul Coreei de Nord că este o persoană ”amuzantă”, ”inteligentă”, ”foarte talentată”, care ”își iubește poporul”.

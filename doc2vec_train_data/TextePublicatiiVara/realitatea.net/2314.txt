Facebook, gigantul social media condus de Mark Zuckerberg (foto), a anunțat o nouă plecare din companie.
Elliot Schrage, cel care, în calitate de șef al comunicării și al politicilor publice, a dus la un răspuns ambiguu și mediocru al rețelei sociale în scandalul despre intimitate și amestec electoral, urmează să își dea demisia din companie după un deceniu de activitate, a scris  realitateafinanciara.net .
Schrage va rămâne, în continuare, consilier la  Facebook , în timp ce succesorul său va fi ales și, ulterior, va asista la proiecte speciale, conform unui comunicat al gigantului social-media.
Elliot Schrage susține că nu are alte planuri imediate în afară de a “începe un nou capitol în viața sa”, se mai arată în acel comunicat.
El este cel de-al treilea executiv de nivel înalt care va părăsi Facebook în acest an, spulberând astfel o perioadă destul de îndelungată de stabilitate relativă în conducerea companiei.
Jan Koum, directorul și co-fondatorul platformei WhatsApp, și-a anunțat demisia în aprilie, în timp ce Alex Stamos, directorul de pe parte de securitate, este așteptat să plece din companie în luna august.

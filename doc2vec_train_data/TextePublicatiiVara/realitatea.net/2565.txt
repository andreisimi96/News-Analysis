Realitatea.net a semnalat sâmbătă , 16 iunie, reacția avută de premierul Viorica Dăncilă la întrevederea cu președintele Estoniei, Kersti Kaljulaid, și, totodată, faptul că filmarea, postată chiar pe contul de YouTube al Guvernului României, nu avea sunet.
Viorica Dăncilă a avut o reacție stingheră  la întrevederea cu președintele Estoniei, iar imaginile postate de Guvern nu aveau sunet.
" Viorica Dăncilă  a părut stingheră, după cum se poate vedea în imaginile oficiale filmate și puse la dispoziția presei. Se observă și faptul că, în primele momente, premierul României nu a scos niciun cuvânt, în timp ce era întâmpinat de președintele Estoniei. De asemenea, se poate remarca și faptul că biroul de presă al Guvernului a publicat imaginile fără sunet", a scris realitatea.net , la puțin timp după publicarea imaginilor pe contul de YouTube al Guvernului.
Imediat, oamenii au început să comenteze, chiar pe contul de YouTube al Guvernului. Redăm doar câteva dintre mesaje:
"La cum vorbeste, mai bine fara sunet"
"Sa va fie rusine! De ce nu ati lasat sunetul? Teoretic, in ROMANIA, CU 12 CLASE, trebuie sa stii MACAR o limba straina, engleza sau franceza. Deci? va e rusine?"
"Nu o mai scoateti fratilor din tara ca ne faceti de ras si mai mult decat ne-am facut deja :)"
"daca nu aveti bani de o camera de filmat buna, spuneti-ne si sunt sigur ca se gasesc romani care sa doneze bani pentru o camera de filmat noua"
"mare rusineeee aceasta viorica vasilica, treziti-va romani, poate data viitoare iesiti la vot!"
Imaginile de la intrevederea Viorica Dăncilă - Kersti Kaljulaid sunt mai jos

Fiica fostului senator PNL Sebastian Grapă a fost bătută, miercuri după-amiază, în plină zi, de un individ care ar fi fost beat, în timp ce copila stătea pe o bancă, în parcul din centrul Braşovului. 
Copila are mâna ruptă, iar poliţiştii au deschis dosar penal pe numele agresorului, fără a se lua măsura reţinerii acestuia. 
Un bărbat din Feldioara, în stare de ebrietate după cum afirmă martori, a atacat-o pe fiica fostului senator de Braşov Sebastian Grapă. Incidentul a avut loc lângă fântâna arteziană de la Casa Armatei, unde tânăra stătea pe o bancă.
În urma loviturilor, victima a ajuns la spital unde i-a fost pusă o mîna în ghips. În acest caz, agresorului i-a fost deschis un dosar penal pentru savîrsirea infracţiunii de loviri şi alte violente. Cercetarile continuă sub corodonarea unui procuror de la Parchetul de pe lîngă Judecatoria Braşov.
„Rezultatul «corecţiei» aplicate fiicei mele de către un dement aflat în libertate. În atentia tuturor celor care-şi exprima opiniile fără să aibă habar ce s-a întîmplat… Dacă mai au si copii ….le doresc să nu păţească acelaşi lucru. Să rupi mîna unui copil care se bucura de viaţa trebuie să fi dereglat rîu la bibilică. În privinţa a ce i-aş fi făcut eu ca tata al copilului este uşor de imaginat. Nu doar o mînă, ci chiar capul i l-aş fi rupt, dar eu cred că statutul de fiinţă umană şi educatia sînt suficiente să mă ajute să-mi reprim instinctul animalic şi să aştept ca sectia 1 poliţie Brasov să-şi facă datoria.
Daca nu ….cine ştie. Ca să înţelegi deplin ce scriu eu aici trebuie să fi părinte!”, scrie, pe contul sau de Facebook, Sebastian Grapă, sub imaginea care arată ghipsul de pe mîna fiicei sale.

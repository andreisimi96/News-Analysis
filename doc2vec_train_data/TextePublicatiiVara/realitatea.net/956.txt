1 ora 14 minute
Kovesi, revocată cu forța de Toader
Continuă războiul interpretărilor pe decizia CCR privind revocarea șefei DNA, Laura Codruța Kovesi.
În timp ce președintele Iohannis vede o posibilă diminuare a independenței procurorilor prin obligarea președintelui de către CCR de a da curs cererii venite de la Ministerul Justiției, de partea cealaltă ministrul Tudorel Toader, consideră că independența procurorilor rămâne neatinsă de decizia CCR.
Ministrul Justiției, Tudorel Toader, a reacționat iritat când jurnaliștii i-au pus în vedere declarația președintelui privind efectele deciziei CCR: "Și dacă a spus Iohannis, ce? Ce spune dânsul nu face parte din Biblie", a declarat Toader.
"Nu spun că a greșit, a spus și dânsul ce i-au spus alții, consilierii de la Cotroceni. Vă reamintesc principiul din Constituție care spune că procurorii sunt sub autoritatea ministrului Justiției. Ministrul nu poate să-i întrebe pe procurori ce se află într-un dosar sau altul, dar are un rol în ceea ce înseamnă administrarea justiției. Dezbaterea publică e foarte bună, înțeleg și românii ce înseamnă independența procurorilor. Independența lor nu este afectată prin plasarea sub autoritatea ministrului", a explicat Tudorel Toader.
În prealabil, Toader i-a răspuns și pe Facebook președintelui Klaus Iohannis pe tema independenței procurorilor, în contextul deciziei CCR. Vezi mai jos:

Taxele vamale impuse de preşedintele Donald Trump pot genera efecte negative pentru economia Statelor Unite, admite Larry Kudlow, directorul Consiliului Economic Naţional de la Casa Albă.
Taxele vamale impuse de preşedintele Donald Trump pot genera efecte negative pentru economia Statelor Unite.
În cursul unui interviu pentru postul Fox News, Larry Kudlow a fost întrebat dacă taxele impuse de Donald Trump la importurile de aluminiu şi oţel, precum şi măsurile speciale care vizează produse din China pot afecta economia Statelor Unite ale Americii.
"Da, este posibil, nu neg acest lucru. Trebuie să fim atenţi", a răspuns Larry Kudlow.
"În mod clar, este posibil" să apară efecte negative. "Dar nu cred că în momentul de faţă sunt" astfel de efecte, a precizat consilierul preşedintelui Donald Trump.

Percheziţii în Bucureşti şi în judeţele Ilfov şi Teleorman la o grupare specializată în evaziune fiscală. Prejudiciul în acest caz s-ar ridica la 550.000 de euro. 
O firmă din domeniul reciclării deşeurilor ar fi înregistrat în contabilitate cheltuieli şi servicii fictive pentru a reduce baza de impozitare.
Șapte persoane au fost duse la audieri.
”În urma cercetărilor efectuate, s-a stabilit că, în perioada februarie-aprilie 2016, o societate având ca obiect de activitate reciclarea deşeurilor, controlată de trei persoane cu vârste cuprinse între 30 şi 40 de ani, şi ar fi înregistrat în contabilitate cheltuieli şi servicii fictive, iar în acest fel si ar fi diminuat artificial obligaţiile fiscale datorate bugetului de stat”, afirmă poliţiştii din Ilfov.

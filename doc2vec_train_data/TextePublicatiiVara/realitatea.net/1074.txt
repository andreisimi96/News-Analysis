Sfârşit şocant! Un elev de 14 ani, din Alexandria, a murit în timpul banchetului de absolvire a clasei a 8-a. Procurorii au deschis o anchetă, pentru a stabili ce s-a întâmplat. 
Potrivit martorilor, băiatul a căzut ca secerat de pe scaun, chiar în toiul banchetului organizat marţi seara, scrie infotr.ro
Cadrele didactice au anunţat la 112 faptul că un elev are probleme, iar medicii de pe ambulanţă au încercat, timp de jumătate de oră, să-l resusciteze. Din păcate, toate eforturile au fost zadarnice. 
Cauza morţii a fost stop cardio-respirator. Conform unor apropiaţi, în ultima vreme băiatul s-ar fi plâns de dureri toracice şi a făcut controale medicale, însă nu i s-a descoperti nimic.
Cazul a fost preluat de către procurorii de la Parchetului de pe lângă Judecătoria Alexandria.

Încep înscrierile la EVALUAREA NAŢIONALĂ + calendarul examenelor 
Evaluarea Nationala. Absolvenţii de clasa a VIII-a se pot înscrie la Evaluarea Naţională în perioada 4-8 iunie, potrivit calendarului aprobat de Ministerul Educaţiei Naţionale.
Evaluarea Nationala. Cursurile elevilor de clasa a VIII-a se finalizează pe 8 iunie, urmând ca pe 11 iunie să aibă loc proba scrisă la limba şi literatura română din cadrul Evaluării Naţionale.
Pe 13 iunie se va susţine proba scrisă la matematică, iar pe 14 iunie elevii din partea minorităţilor naţionale vor participa la proba scrisă la limba şi literatura maternă.
Rezultatele se vor afişa pe 19 iunie, iar contestaţiile vor putea fi depuse în aceeaşi zi în intervalul 14,00-19,00.
Soluţionarea contestaţiilor se va face între 20-22 iunie, iar rezultatele finale vor fi afişate pe 23 iunie. 

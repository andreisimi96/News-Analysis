Un soldat a furat un tanc şi s-a plimbat cu el pe autostradă şi prin capitala statului Virginia, potivit Realitatea Tv.
Apariţia tancului pe străzi a îngrozit atât populaţia, cât şi autorităţile. Traficul rutier a fost oprit, iar accesul în sediul legislativului local a fost închis.
Poliţişti înarmaţi l-au urmărit pe militar timp de o oră prin oraş, înainte de a reuşi să îl facă să se oprească. El a fost arestat, iar motivele sale nu sunt clare deocamdată. Nimeni nu a fost rănit în urma incidentului. 

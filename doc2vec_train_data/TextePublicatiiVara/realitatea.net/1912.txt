Militar dat dispărut, găsit mort pe plaja de la Vadu. Şocant ce au mai descoperit autorităţile 
Un militar din județul Cluj, căutat de poliţiştii constănțeni după ce a fost dat dispărut, acesta fiind văzut ultima oară duminică, 10 mai, după amiază pe plaja din Corbu, a fost găsit decedat. 
Potrivit IPJ Constanţa, trupul militarului căutat a fost găsit pe plaja de la Vadu în cursul dimineţii de miercuri. 
Dispariția militarului în vârstă de 48 de ani, a fost semnalată luni la prânz, dar acesta ar fi fost văzut ultima oară duminică, în jurul orei 18.00, în zona plajei de la Corbu.
Bărbatul, militar la o unitate din Cluj, se afla la Constanța unde fusese detașat în cadrul unui exercițiu, iar duminică ar fi fost în timpul său liber.
Tot miercuri, şi tot pe plaja de la Vadu, la aproximativ 2 km distanţă de trupul bărbatului, a fost găsit şi cadavrul unui copil. Echipajele suspectează ca este vorba despre adolecentul de 14 ani care a dispărut în valurile mării zilele trecute. 

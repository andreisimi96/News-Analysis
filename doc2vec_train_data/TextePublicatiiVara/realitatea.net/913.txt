Premierul Olandei, Mark Rutte
Premierul olandez Mark Rutte s-a apucat să curețe singur cafeaua pe care tocmai o vărsase în holul sediului Guvernului. A primit aplauzele celor de față și a publicului mai larg, după ce clipul video filmat la fața locului s-a viralizat. 
Premierul Olandei, Mark Rutte, s-a apucat să dea cu mopul în holul sediului Guvernului. Explicația e simplă: Rutte vărsase cafeaua pe jos și nu a vrut să lase personalul de la curățenie să îi repare greșeala. 
În aplauzele celor prezenți, Rutte a dat cu mopul, apoi a cerut și o cârpă pentru a șterge mai bine toate urmele de cafea. 
Acum aproximativ un an, Rutte fusese fotografiat în timp ce își securiza bicicleta cu care mersese la Palatul Regal pentru a primi un nou mandat pentru formarea guvernului. 

 Lucrări de reparaţii pe A1 Bucureşti - Piteşti 
Poliţiştii au depistat, săptămâna trecută, 69 de persoane care conduceau cu viteze de peste 180 km/h. Cea mai mare viteză înregistrată a fost de 276 km/h, pe autostrada București-Brașov.
Cea mai mare viteză, 276 km/h, a fost înregistrată în după-amiaza zilei de 17 iunie a.c., când polițiștii Biroului Autostrăzi și Misiuni Speciale au depistat un bărbat care conducea, pe Autostrada A3 București-Brașov, cu viteza de 276 km/h.
Acesta a fost sancționat contravențional cu amendă în valoare de 2.900 lei și i-a fost suspendat dreptul de a conduce autovehicule pe drumurile publice pentru 90 de zile.
Poliția Română reamintește că depăşirea limitelor legale de viteză şi viteza neadaptată la condiţiile de trafic reprezintă unele din principalele cauze ale accidentelor rutiere grave produse pe drumurile publice!

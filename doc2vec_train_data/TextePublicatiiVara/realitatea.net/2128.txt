Selecţionerul echipei de fotbal a Rusiei, Stanislav Cercesov, a mărturisit în conferinţa de presă de joi că preşedintele Rusiei, Vladimir Putin, l-a sunat să îl felicite pentru debutul excelent la Cupa Mondială pe care o găzduieşte ţara sa, 5-0 cu Arabia Saudită.
''Şeful statului m-a sunat pentru a mă felicita. De asemenea, mi-a cerut să transmite felicitările sale şi restului echipei şi ne-a urat să continuăm la fel'', a spus Cercesov după meciul de la Moscova, conform Agerpres.
Reprezentativa Rusiei a surclasat selecţionata Arabiei Saudite cu scorul de 5-0 (2-0), în primul meci al Cupei Mondiale de fotbal din Rusia, joi, pe Stadionul Lujniki din Moscova, în Grupa A a competiţiei.

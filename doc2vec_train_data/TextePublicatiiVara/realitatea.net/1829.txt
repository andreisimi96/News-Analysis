Gabi Firea i-a oferit Simonei Halep cheia Municipiului Bucureşti, luni seară, pe scenă, pe Arena Naţională. Cei 20.000 de oameni prezenţi pe cel mai mare stadion al ţării au huiduit-o copios pe primăriţa Capitalei.
Totuşi, conform telekomsport , Gabi Firea ar fi putut evita acest moment, dacă ar fi ascultat de sfatul unor consilieri.
Anticipând faptul că Firea ar putea fi huiduită, câţiva consilieri personali au luat în calcul ca pe scena de pe Arena Naţională să urce alături de Simona Halep  o uriaşă campioană a sportului româenesc, este vorba despre Gabriela Szabo, campioană olimpică la atletism, în prezent director general al clubului CSM Bucureşti, club patronat de Primăria Capitalei. ,,Dacă s-ar fi acceptat această variantă nu ar mai fi existat huiduieli. Dar, din păcate, această idee nu a fost agreată..", a precizat pentru sursa amintită unul dintre oamenii aflaţi în staff-ul Gabrielei Firea.

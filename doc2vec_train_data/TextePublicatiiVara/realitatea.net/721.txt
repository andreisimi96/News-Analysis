Mihăiță Lazăr a devenit campion al Franței la rugbycu echipa Castres Olympique
Românul Mihăiță Lazăr a devenit campion al Franței la rugby cu echipa Castres Olympique după ce a învins favorita Montpellier cu 29 la 13, pe Stade de France. 
La final, românul a reușit să își facă și un selfie cu președintele francez, Emmanuel Macron. Castres, care a terminat sezonul regulat pe locul șase, a trebuit să treacă de un baraj de playoff în drumul lor spre finală. De cealaltă parte, Montpellier terminase sezonul pe locul I. Antrenorul noilor campioni, Cristophe Urios, avertizase că echipa sa este relaxată dar ambițioasă. A dovedit acest lucru împotriva vedetelor de la Montpellier, iar sud africanul Pienaar și jucătorul All Black Aaron Cruden nu au putut dicta cursul jocului, ca de obicei.
Pilierul Mihai Lazăr a fost selecționat pentru prima dată la echipa națională a României pentru un meci de Cupa Europeană a Națiunilor împotriva Cehiei în 2008.
A participat la Cupa Mondială de Rugby 2011, marcând un eseu în meciul cu Scoția. În plus, a fost ales din nou la linia întâi la Cupa Mondială de Rugby 2015. 

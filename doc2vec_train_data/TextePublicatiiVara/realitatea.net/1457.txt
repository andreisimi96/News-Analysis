Horoscop 9 iunie 2018. Află ce ţi-au rezervat astrele pentru ziua de sâmbătă. O zi foarte plăcută pentru aceste zodii
Horoscop 9 iunie 2018 : Berbec
Nici tu nu ştii de unde, primeşti azi un impuls fantastic ce te poate propulsa cu câteva etape mai sus în proiectul de care te ocupi. Ai cerut cândva ajutor, ai aruncat gândul în spaţiu şi nu apărea nici un semnal că cineva te-ar fi auzit, dar azi apar deja rezultatele. Când vezi ce uşor evoluează lucrurile acum, ai din ce în ce mai clară senzaţia că acesta e răspunsul la dorinţele pe care le-ai emis atunci.
Horoscop 9 iunie 2018: Taur
Ceva îţi spune să-ţi asculţi azi cu mai multă atenţie copilul interior, indiferent de vârsta pe care o porţi pe umeri. Lasă haina adultului deoparte, pentru o zi, şi vezi ce nevoi are acel copil pe car îl ascunzi în suflet. Cere iubire, îngrijire şi ocrotire, semn că ai şi tu sensibilităţile tale, dorinţele tale ascunse, temerile tale profunde dar care pot fi înlăturate dacă stai puţin de vorbă cu tine însuţi. Azi îţi auzi mult mai ferm şi mult mai sonor vocea interioară.
Horoscop 9 iunie 2018: Gemeni
Dacă aşteptai de unde vestea că ai fost admis într-un anumit colectiv, vestea cea bună poate să apară chiar azi! Ca să fii primit cu adevărat într-un mediu în care visezi să intri, trebuie să gândeşti ca ei, să vorbeşti ca ei, să adopţi modul lor de a fi. Poţi face asta, deci nu încerca să-i schimbi tu pe ceilalţi după şablonul tău, ci invers: ajustează-ţi tu comportamentul pentru a deveni unul de-al lor din toate punctele de vedere. Dacă îţi doreşti să faci parte din acest grup, fă un efort să te integrezi, pornind cu modul de gândire!
Horoscop 9 iunie 2018: Rac
Prezenţa ta face bine unei persoane care trece prin momente foarte dificile. Reuşeşti să aduni un grup mai larg de persoane alături de cel trist care să-i ridice moralul şi să-l susţină la greu, ceea ce se va dovedi a fi un gest salvator. Fii trup şi suflet alături de cei care trec prin situaţii critice, pentru că vei găsi de fiecare dată soluţia care să-i scoată chiar şi din cea mai adâncă prăpastie.
Horoscop 9 iunie 2018: Leu
Ai ajuns la capătul unui proiect şi deja poţi sărbători reuşita! Ai parcurs un drum anevoios, ai muncit din greu, dar eşti mulţumit de rezultate. Acum, privind înapoi, spui că nici nu mai contează eforturile depuse în ultima perioadă pentru a ajunge aici, ci contează numai sentimentul de satisfacţie a muncii împlinite care te învăluie acum şi te face să te simţi bine.
Horoscop 9 iunie 2018: Fecioara
Eşti împovărat de discuţii cu tentă negativă şi panicardă, pentru că unii vor profita de prietenia ta. Unii uită că ai şi tu necazurile tale, uită că ai şi tu o viaţă personală şi un timp liber limitat, şi te vor monopoliza cu problemele lor egoiste pe toate căile de comunicare accesibile către urechea ta. Îi poţi ajuta cu o vorbă bună, dar nu poţi prelua pe umerii lor greutăţile lor: debarasează-te de balastul negativ pe care îl deşartă în curtea ta!
Horoscop 9 iunie 2018: Balanta
Cât timp urmezi strategia pe care ţi-ai propus-o cât mai relaxat, fără stres şi fără încrâncenare, vei ajunge la visul tău cel mare cu bucurie. Victoria nu e departe, dar nu trebuie să dezechilibrezi nimic în urcuşul tău: nici să sari peste etape, nici să te stresezi mai mult decât e cazul, nici să te dai peste cap pentru a ajunge mai repede acolo. Lucrurile pot evolua lent, armonios şi bine, încât nici ţie nu-ţi vine a crede ce frumos se aşează toate, şi asta numai datorită capacităţii tale de a-ţi păstra calmul până la capăt.
Horoscop 9 iunie 2018: Scorpion
Numeri sumele de care dispui şi ai motive de satisfacţie, pentru că rezultatul sună foarte promiţător! Ba chiar ai curajul să faci tot felul de planuri costisitoare cu banii tăi, şi nu te zgârceşti la nimic. Tinzi spre cele mai scumpe lucruri, spre cele mai moderne sau de lux obiecte, pentru că îţi spui, în sinea ta, că meriţi aceste daruri.
Horoscop 9 iunie 2018: Sagetator
Nu pune la suflet tonul ridicat cu care ţi se adresează cei pe care îi iubeşti. Au şi ei problemele şi nervii lor, şi tot tu trebuie să fii cel care tolerează atitudinea lor un pic cam agresivă. Dacă vezi că nu sunt în apele lor, lasă-i în pace, nu mai turna şi tu gaz pe foc cu tot felul de reproşuri sau critici, aşteaptă să le treacă, pentru că vor aprecia mai mult înţelegerea de care dai dovadă tăcând şi suportându-le nazurile, decât dacă ai începe să le atragi atenţia în fiecare clipă că sunt nervoşi, arţăgoşi, nepoliticoşi.
Horoscop 9 iunie 2018: Capricorn
Nu te juca prea mult cu resursele tale financiare, având impresia că, oricât ai cheltui, banii se vor întoarce repede înapoi. Nu e chiar aşa, iar o atitudine superficială în privinţa banilor s-ar putea solda cu dezechilibrarea bugetului propriu. Singura atitudine jucăuşă pe care ţi-o poţi permite e să cumperi… jucării! Asta da, deci mergi la cumpărături şi gândeşte-te la darurile pentru cei mici din familie. Dar şi tu te simţi încă un copil, încât nu ar fi exclus să dai o sumă de bani pentru un capriciu considerat de alţii drept un gest copilăresc.
Horoscop 9 iunie 2018: Varsator
Ai timp berechet să stai şi să cântăreşti o situaţie încurcată. Nu te împinge nimic şi nimeni de la spate să te grăbeşti să dai un răspuns imediat, deci ia-ţi tot timpul necesar pentru a chibzui şi a privi lucrurile din toate direcţiile posibile, ca abia după aceea să extragi concluzia finală. Cu cât analizezi mai atent, cu atât descoperi mai multe puncte de vedere şi eşti mulţumit că ai avut suficient timp să verifici totul cu atenţie.
Horoscop 9 iunie 2018: Pesti
Obstacolul care apare azi în planurile tale nu-ţi este deloc străin, pentru că ai mai trecut cândva prin situaţii similare. Ajunge doar să repeţi reţeta de atunci, să-ţi aduci aminte cum ai rezolvat problema data trecută, pentru că ai deja experienţă în acest sens. Dacă atunci ai rezolvat totul cu bine, la fel se va întâmpla şi acum, pentru că ştii exact cum să intervii.
Citeşte horoscopul complet pe acvaria.com

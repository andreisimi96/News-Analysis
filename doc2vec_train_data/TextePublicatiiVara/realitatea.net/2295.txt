Sâmbătă va fi prima din cele cinci zile care programează câte patru meciuri la Cupa Mondială de fotbal din Rusia (14 iunie - 15 iulie) şi va consemna debutul unor foste campioane mondiale, Franţa (1998) şi Argentina (1978, 1986).
Este aşteptată reacţia lui Messi, după ce Cristiano Ronaldo a reuşit un hat-trick pentru Portugalia, în meciul cu Spania (3-3).
Programul de sâmbătă, 16 iunie:
13,00 (ora României) Franţa - Australia, la Kazan (Kazan Arena), în Grupa C
16,00 (ora României) Argentina - Islanda, la Moscova (stadionul Spartak), în Grupa D
19,00 (ora României) Peru - Danemarca, la Saransk (Mordovia Arena), în Grupa C
22,00 (ora României) Croaţia - Nigeria, la Kaliningrad (stadionul Kaliningrad), în Grupa D

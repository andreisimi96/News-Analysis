Poliţia a cerut celor 580 de locuitori din oraşul german Lünebach, din landul Renania-Palatinat (Rheinland-Pfalz), să nu iasă din case după ce mai multe animale sălbatice au scăpat de la grădina zoologică din localitate.
Printre animalele aflate în libertate în oraşul german se numără doi lei, doi tigri şi un jaguar, anunţă reţeaua publică de radio locală, SWR.
Potrivit presei locale, o furtună care a măturat vestul Germaniei în ultimele zile a dus la inundaţii. Apele unui râu revărsat au distrus gardurile care ţineau închise animalele din Grădina zoologică din Lünebach.
Poliţia a ucis un urs în momentul în care încerca să fugă din grădina zoologică, oficialităţile declarând că se aşteaptă să găsească celelalte animale în zona din apropierea graniţei cu Luxembourg.

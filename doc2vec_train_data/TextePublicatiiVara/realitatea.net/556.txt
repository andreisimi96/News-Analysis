2 ore 55 minute
Comisia Europeană nu comentează deciziile curţilor naţionale, dar monitorizează lupta anticorupţie prin Mecanismul de Cooperare şi Verificare pe Justiţie, a declarat, joi, un purtător de cuvânt al CE.
"Nu comentăm pe tema deciziilor curţilor naţionale. Aşa cum se cunoaşte, lupta anticorupţie este o zonă evaluată în mod regulat de Comisie prin intermediul MCV (Mecanismul de Cooperare şi Verificare-n.r.)", a transmis un purtător de cuvânt al CE, notează MEDIAFAX .
Curtea Constituţională a arătat, în comunicatul oficial privind decizia de existenţă a conflictului instituţional între preşedinte şi ministrul Justiţiei, că şeful statului urmează să emită decretul de revocare din funcţie a procurorului-şef al Direcţiei Naţionale Anticorupţie, Laura Codruţa Kovesi.
Curtea Constituţională a României a stabilit, cu majoritate de voturi, existenţa unui conflict juridic de natură constituţională între Ministrul justiţiei şi Preşedintele României, generat de refuzul şefului statului de a da curs propunerii de revocare din funcţie a procurorului-şef al Direcţiei Naţionale Anticorupţie, Laura Codruţa Kövesi.

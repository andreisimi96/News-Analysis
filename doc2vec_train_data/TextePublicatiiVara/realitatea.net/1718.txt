Yahoo Messenger se închide
Yahoo! Messenger se va închide luna viitoare! Cei care încă folosesc Yahoo! Messenger au timp până pe 17 iulie să treacă pe alt serviciu, întrucât de la această dată, serverele sale vor fi oprite.
Yahoo! Messenger se va închide luna viitoare. Cândva unul dintre cele mai populare servicii de mesagerie instantă din lume, acesta a pierdut foarte mult teren odată cu dezvoltarea serviciilor de mesagerie mobilă şi integrarea acestora în platforme de socializare.
Acesta va fi înlocuit de Squirrel, un nou serviciu de mesagerie de grup de la Yahoo! (acum sub brandul Oath), care încearcă să intre pe o piaţă deja ocupată de alternative precum Slack sau Discord.
Istoria serviciului Messenger de la Yahoo! a început în 1998, când acesta a fost lansat sub numele Yahoo! Pager, scrie Mediafax.

Google. Ce este interzis să cauţi pe Google? 
Motoarele de căutare, precum Google sau Bing, sunt locul cu care oamenii împărtăşesc cele mai multe curiozităţi şi dorinţe personale. Totuşi, nimeni nu trebuie să uite că în mediul virtual ajung tot felul de informaţii şi că informaţiile pe care le distribuim, indiferent de modalităţile de protejare folosite, nu sunt în deplină siguranţă în acest mediu.
Există anumite lucruri pe care e mai bine să te abţii să le cauţi un răspuns în mediul virtual. Iată care sunt acestea: 
1. Google nu este doctorul tău: Nu încerca să îţi pui singur un diagnostic, folosindu-te de „prietenul” Google. Medicina nu se învaţă şase ani fără niciun motiv.
2. Google nu este psihologul tău: El îţi va da exact sfaturile pe care ţi le doreşti, ceea ce nu este în regulă.
3. Google este un „turnător”: Istoricul tău de căutări este întotdeauna accesibil celor din spatele motorului de căutare, chiar şi atunci când cauţi informaţii pe „modul incognito”. Deci, ai grijă ce cauţi pe Google, pentru că dacă cei de la butoate sesizează ceva suspect, te-ai putea trezi cu probleme.
4. Google este o arhivă de imagini dezgustătoare: Dacă nu vrei să te simţi dezgustat, ai face bine să nu cauţi la secţiunea imagini termeni sau expresii care ar putea genera fotografii din această categorie.
5. Google este un „depozit” de informaţii surprinzătoare despre tine: Dacă cineva îţi caută numele, poate descoperi lucruri pe care, de multe ori, nu ţi-ai dori să le afle nimeni.

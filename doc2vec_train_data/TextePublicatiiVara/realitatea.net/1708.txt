1 ora 7 minute
Verigheta este simbolul căsătoriei dintre două persoane care aleg să îşi întemeieze o familie şi se pune pe degetul inelar de la mâna stângă. Însă... tu ştii de se poartă acolo inelul de cununie?
Acest inel se poartă pe inelarul drept după logodnă şi pe inelarul stâng după căsătorie. Cele mai multe cupluri aleg să facă ambele evenimente în cadrul aceleiaşi slujbe religioase, unde preotul alături de naşi mută verighetele de pe mâna dreaptă pe cea stângă.
În popor, purtarea acestui inel pe degetul inelar reprezintă uniunea dintre două persoane care nu se vor despărţi niciodată, simbolizează eternitatea şi iubirea veşnică.
În antichitate se spunea că din acest deget porneşte vena iubirii care ajunge direct la inimă, de aceea şi purtarea inelului în dreptul inimii, pe mâna stângă.
Mai există însă şi o altă explicaţie, care nu se limitează doar la cei doi parteneri. Conform tradiţiei chineze  fiecare deget al mâinii noastre reprezintă un simbol. Degetul mare simbolizează părinții, arătătorul reprezintă frații, degetul mijlociu reprezintă propria persoană, inelarul este simbolul partenerului de viață, iar degetul mic cel al copiilor.
Iată ce trebuie să faci pentru a te lămuri în această privință. Poziționează palmele deschise una lipită de cealaltă și unește degetele mijlocii între ele, aplecate în jos, către podul palmei. Ulterios, unește și celelalte degete între ele.
Încearcă apoi să desparți degetele mare. Vei vedea că acest lucru este posibil, explicația fiind aceea că nu ne este dat mereu să fim alături de părinți, deoarece aceștia ne părăsesc la un moment dat.
Unește la loc degetele mari și desparte acum degetele arătătoare. la fel ca în primul caz, acestea se vor despărți unul de celălalt, fiind un simbol la fraților, de care, la fel, ne separămși ne vedem fiecare de drumul nostru.
Apropie iar degetele separate și desparte degetele mici unul de celălalt. Acestea simbolizează copiii, motiv pentru care se vor separa și ele, deoarece copii cresc și ajung să își creeze propriul drum în viață.
Unește la loc degetele, iar acum încearcă să separi degetele inelare. Simbol al partenerului, respectiv  partenerei de viață, acestea nu s epot separa, motivul fiind acela că, de soț sau de soție nu este indica să te separi, sunteți meniți să fiți mereu împreună, până când moartea vă va despărți.

1 ora 35 minute
Trei minori, o fetiţă de 8 ani, una de 4 ani și un băieţel de 3 ani, toți frați, din satul Avrămesti, comuna Voinești, au ajuns la secția Pediatrie a spitalului din Bârlad. 
Prima a fost găsită fetiță de 8 ani, prăbusită în drum, fiind solicitată ambulanța cu medic. După ce a fost preluată fada de 8 ani, diagnosticată cu intoxicație cu alcool, părinţii copilei au mai sunat încă o dată la 112, solicitând încă o ambulanţă și pentru ceilalți doi copii, o fetiţă de 4 ani și un băieţel de 3 ani, care erau și ei în comă alcoolică, în casă.
Ambulanța s-a întors în satul Avrămeşti și a preluat și ceilalți doi copii, fiind și ei aduși la secția pediatrie a spitalului din Bârlad. Surse din comuna Voinești au precizat că părinţii consumau vișinată pentru a face loc altei „producții” și minorii au mâncat pe „săturate” vișine îmbibate cu alcool.
„Acum sunt în tratament, dar dimineaţă vor fi preluați în sistem. Copiii fac parte dintr-o familie cu probleme sociale grave, fiind în situație de risc și este necesară instituirea unei protecții sociale de urgenţă asupra copiilor. Vor fi aduși în cel mai scurt timp la Centrul pentru Preluarea în Regim de Urgenţă a Copilului Abuzat, Neglijat și Exploatat (CPRU-CANE) fiind categoric scoși din familie” a precizat psihologul Ionuț Brătianu, șeful CPRU CANE Bârlad, din cadrul DGASPC Vaslui.

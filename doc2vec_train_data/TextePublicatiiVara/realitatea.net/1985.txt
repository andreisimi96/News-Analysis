Federaţia spaniolă de fotbal l-a demis miercuri pe Lopetegui, a doua zi după ce Real Madrid a anunţat că tehnicianul va fi noul său antrenor după Mondialul din Rusia.
În locul lui Lopetegui, Federaţia spaniolă l-a numit selecţioner pe Fernando Hierro, directorul sportiv al La Roja. Lopetegui, care are 51 de ani, pregătea naţionala Spaniei din vara lui 2016, când l-a înlocuit pe Vicente del Bosque. Tehnicianul de origine bască îşi prelungise recent contractul cu La Roja până în 2020
În afară de Portugalia, celelalte adversare ale Spaniei în Grupa B a CM 2018 sunt echipele Marocului şi Iranului.
'"Este ceva rar şi nu este o situaţie ideală'', a reacţionat miercuri preşedintele FIFA, Gianni Infantino, potrivit Agerpres.

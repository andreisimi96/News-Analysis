Ploaie de medalii pentru România la Balcaniada de judo pentru juniori de la Sibiu. Lotul nostru a câștigat in prima zi a competitiei 5 medalii de aur, 4 de argint și 4 de bronz. Dacă cei mai mici judoka se întrec la Sibiu, lotul olimpic al României se află în Japonia, unde are parte de un antrenament inedit.
Sportivii noștri s-au antrenat alături de luptătorii de sumo. Şi, în ciuda diferenţei de greutate, românii au făcut faţă cu brio sportivilor niponi. Românii se află în ţara Soarelui Răsare de 6 săptămâni şi, din acest an, sunt şi antrenaţi de un prestigios sensei japonez, care are ca obiectiv o medalie de aur la Jocurile Olimpice din 2020.

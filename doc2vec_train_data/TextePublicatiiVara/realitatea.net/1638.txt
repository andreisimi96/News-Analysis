Milioane de oameni se pun în pericol din cauza unei metode greșite de a prepara orezul, avertizează oamenii de știință.
Un experiment recent a scos la iveală că fierberea orezului într-o oală, până când se evaporă apa, ne poate expune la otrăvirea cu arsenic. Arsenicul contaminează orezul din cauza toxinelor și pesticidelor folosite la cultivare.
Andy Meharg, profesor de biologie la Queens University Belfast, a testat câteva metode de gătit pentru a vedea cum se modifică nivelul de arsenic.
Pentru prima metodă, prof. Meharg a folosit două cești de apă la o ceașcă de orez, iar apa a fost lăsată să se evapore, o metodă folosită des. Expertul a descoperit că acest mod de pregătire duce la eliminarea celei mai mari cantități de arsenic.
Altă metodă testată a fost folosirea a cinci cești de apă la o ceașcă de orez, iar apa rămasă în plus a fost aruncată, nu lăsată să se evapore, ca în primul experiment. Aceasta a scăzut cantitatea de arsenic la jumătate, față de prima metodă.
A treia modalitate de gătit a fost să lase orezul la înmuiat peste noapte, înainte de a fi preparat, iar nivelul de arsenic a scăzut cu 80%, spre deosebire de prima metodă, scrie  doctorulzilei.ro .
Concluzia: înmuierea orezului înainte de preparare și fierberea într-o cantitate mare de apă (cinci cești de apă la o ceașcă de orez) pare să fie cea mai sigură și sănătoasă modalitate de gătit.

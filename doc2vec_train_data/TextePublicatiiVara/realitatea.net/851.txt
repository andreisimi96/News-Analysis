Goji, acest fruct magic, numit şi “fructul longevităţii”, a devenit, în ultima perioadă, noul secret al sănătăţii vârstnicilor, iar popularitatea lui a cunoscut o creştere uriaşă datorită multiplelor beneficii aduse corpului uman.
Goji este un fruct asiatic de culoare roşie, originar din Himalaya, ce datează din anii 800, produs de o specie de arbuşti din familia Solanacee, care include, printre altele, roşiile şi vinetele.
Goji înfloreşte începând din luna iunie şi fructifică începând cu luna august, având perioade când are şi flori, şi fructe.
Fructele sunt mici (1-2 cm lungime), alungite, dulci şi pline de seminţe. La noi, este cunoscut sub denumirea de “cătină de gard”.

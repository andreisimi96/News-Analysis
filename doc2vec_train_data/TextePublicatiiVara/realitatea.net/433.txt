Tânără lovită intenţionat cu maşina de fostul iubit
Accidentul grav, în care un tată și fiul său au fost proiectați de pe bicicletă pe astfalt, s-a produs miercuri după-amiază, în Micălaca, la urcare pe podul care duce în Subcetate.
Accidentul s-a petrecut de la o bicicletă pe care se afla un arădean și un minor de șase ani, care stătea pe un scăunel montat pe aceasta. La un moment dat, micuțul și-ar fi prins unul dintre picioare ori pantalonul între spițele roții din față. Astfel, într-o fracțiune de secundă, atât tatăl, cât și băiatul lui au fost proiectați pe asfalt.
Din fericire, în momentul în care s-a întâmplat incidentul, un echipaj cu medic din cadrul Serviciului Județean de Ambulanță Arad care mergea spre altă misiune și care a văzut toată întâmplarea a oprit pentru a acorda primul ajutor. Între timp, a fost chemat un alt echipaj pentru a prelua băiatul, astfel încât primul echipaj să meargă mai departe în misiune.
Potrivit aradon.ro , micuțul a suferit un traumatism cranio-cerebral, fără pierdere de cunoştinţă, și o leziune la piciorul care a fost prins la roată. De asemenea, tatăl a suferit o contuzie la bărbie.

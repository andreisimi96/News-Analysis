În vacanță, cu trenul. Este noua varianță de transport pentru cei care vor să meargă în această vară la Salonic, în Grecia. Prețul unui bilet este de 45 de euro. Călătoria durează ce e drept nu mai puțin de 17 ore. Mult mai mult decât cu mașina, însă peisajele pot fi admirate în voie. Tot din această vară, CFR Călători reintroduce trenuri spre Sofia și spre Istanbul. 
La prima cursă spre Grecia n-a fost aglomerație. Doar 25 de călători s-au urcat din București, deși garnitura feroviară are aproape 140 de locuri. 
O călătorie cu trenul până în Grecia durează 17 ore, prețul unui bilet la clasa a doua începe de la 45 de euro și poate ajunge până la 65 de euro pentru un loc într-un vagon cușetă.” Deși petrec atâtea ore pe drum, unii pasageri văd călătoria ca o aventură. Este și cazul acestui cuplu din Olanda care vrea să viziteze mai multe capitale europene cu trenul. 
Cursa Bucureşti-Salonic pleacă în fiecare vineri din București spre Salonic. Pentru acelaşi drum, cel mai ieftin bilet de autocar costă 25 de euro, iar cel mai ieftin bilet de avion 56 de euro. Cu avionul călătoria nu durează mai mult de o oră și jumătate, iar cu autocarul durează zece ore.
De luni, un alt tren va pleca din Gara de Nord în fiecare zi spre Istanbul. 
sursă video: Realitatea TV

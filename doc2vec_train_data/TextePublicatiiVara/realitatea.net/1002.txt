Miss America. Organizatorii concursului Miss America au anunţat că renunţă la tradiţionala probă a costumelor de baie şi că nu vor mai evalua concurentele pe baza aspectului fizic, potrivit tmz.com.
Miss America. Fosta gazdă a "Fox News" Gretchen Carlson - deţinătoarea titlului Miss America 1989 şi preşedinte al comitetului de conducere al Miss America Organization - a anunţat vestea în ediţia de marţi a emisiunii "Good Morning America" de pe postul TV ABC. "Nu mai suntem un concurs de frumuseţe. Suntem o competiţie", a spus aceasta.
În locul probei costumelor de baie, concurentele vor lua parte la o sesiune live interactivă cu membrii juriului şi îşi vor demonstra pasiunile, inteligenţa şi deplina înţelegere a ceea ce înseamnă rolul de Miss America.
Organizaţia a renunţat şi la proba rochiilor de seară.

Patru oameni au fost răniţi de gloanţe luni seara în oraşul Malmo din sudul Suediei, a anunţat poliţia locală într-o scurtă declaraţie preluată de Reuters. Nu a fost precizat motivul pentru care s-au tras focuri de armă şi nu s-au dat detalii despre starea victimelor.
Poliţia a afirmat că nu există motive de îngrijorare pentru public, informează agenţia de presă TT, din surse neprecizate. Un purtător de cuvânt al forţelor de ordine a declarat că zona unde a avut loc incidentul a fost izolată şi se iau declaraţii; urmează să fie puse întrebări şi răniţilor, dacă sunt în măsură şi dispuşi să vorbească. 

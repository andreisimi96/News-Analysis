2 ore 9 minute
Alertă în Bucureşti, după ce un incendiu de proporţii a izbucnit într-o zonă de case din sectorul 2. Este vorba despre un ansamblu de locuințe și anexe, iar flăcările au izbucnit la acoperiş.
Conform ISU Bucureşti - Ilfov, flăcările au acoperit o suprafaţă de circa 400 mp, iar pompierii intervin cu 8 autospeciale.
Conform primelor informații, obţinute de stiripesurse.ro, nu sunt victime.
Alimentarea cu apă s-a realizat din autospecialele din dispozitiv şi din reţeaua stradală de hidranţi în limita capacităţii acestora, a precizat ISUBIF, citat de Agerpres. Pompierii au solicitat sprijin şi de la Apa Nova pentru suplimentarea de presiune pe reţeaua de hidranţi.
"În acest moment, se acţionează pentru stingerea incendiului, care se manifestă în mod preponderent la acoperişul clădirilor, dar şi pentru protejarea altor case din vecinătate. Alimentarea cu apă se realizează din autospecialele din dispozitiv şi din reteaua stradală de hidranţi, în limita capacitaţii acestora", anunţă ISU Bucureşti-Ilfov.

Vitamine, minerale, aminoacizi esenţiali şi antioxidanţi: toţi aceşti nutrienţi se regăsesc în ouă, unul dintre cele mai versatile ingrediente din bucătărie.
Oul este un aliment cu o valoare nutritională atât de bogată, încât mulţi nutriţionişti îl numesc un „aliment complet”. Însă tocmai diversitatea de nutrienţi din ou îl pot face să se transforme dintr-un aliment benefic într-un risc pentru sănătate în cazul în care este consumat în exces.
Atât gălbenuşul, cât şi albuşul ouălor abundă în nutrienţi esenţiali pentru o dietă echilibrată. Mai mult de jumătate din conţinutul de proteine al unui ou se găseşte în albuş, alături de vitamina B2 şi un conţinut mai mic de grăsimi şi colesterol decât al gălbenuşului. De asemenea, albuşurile sunt o sursă bogată de seleniu, vitaminele D, B12 şi B6, cât şi de minerale precum zinc, fier şi cupru. Însă adevărata concentraţie de nutrienţi se găseşte în gălbenuş, unde vei găsi vitaminele liposolubile A, D, E şi K, dar şi luteină şi zeaxantină, doi antioxidanţi extrem de importanţi pentru sănătatea ochilor şi creierului.
Însă, uneori şi un aliment benefic consumat în exces, face extrem de rău! Cum stabileşti însă numărul optim de ouă pe care să le consumi? 
De exemplu, dacă preferi să consumi ouăle sub formă de omletă cu brânză, atunci caloriile şi grăsimile săturate vor avea niveluri semnificativ mai mari, iar cele două ouă pe zi se pot dovedi excesive. De asemenea, persoanele afectate de diabet ar trebui să fie prudente. În cazul bolnavilor de diabet de tip 2, consumul excesiv de ouă este corelat cu un risc mai mare de a dezvolta boli coronariene.

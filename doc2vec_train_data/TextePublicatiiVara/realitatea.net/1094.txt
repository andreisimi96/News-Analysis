În vreme ce Puterea pregătește un miting mamut pentru susținerea guvernului, guvernul înregistrează un nou eșec în domeniul sănătății. Jumatate din directiile de sanatate publica din tara au anuntat ca nu mai au nicio doza de ROR, ser care ii protejeaza pe copii de rujeola, oreion si rubeola. 
Potrivit unui document obţinut de TVR , 21 de direcții de sănătate au anunţat Ministerul Sănătăţii că nu mai au nicio doză de ROR. Sunt de asemenea, medici de familie care nu mai au nici ei ser. Părinţii sunt disperaţi pentru că România se confruntă cu o epidemie de rujeolă.
În lipsa vaccinării, numărul cazurilor de îmbolnăviri va creşte, spun medicii.
Ministerul confirmă discontinuităţile dar nu a dorit să ne pună la dispoziţie situaţia stocurilor disponibile în luna iunie, ci pe cele de la începutul lui mai. Autorităţile promit că până la jumătatea acestei luni, vor fi livrate 410.000 de doze. Sunt probleme însă şi cu alte vaccinuri.

Vreme închisă, cu averse și descărcări electrice. Asta ne așteaptă până sâmbătă seară, la ora 21:00, în întreaga țară.
Vreme instabilă. În noaptea de joi spre vineri (14/15 iunie) va continua să plouă în sudul Banatului și în Oltenia, unde se vor acumula cantități de apă de peste 20 l/mp.
Vineri (15 iunie) și sâmbătă (16 iunie) vor fi perioade cu instabilitate atmosferică accentuată, la început în regiunile vestice și sud-vestice, apoi și în restul teritoriului.
Vor fi averse cu caracter torențial, descărcări electrice, intensificări de scurtă durată ale vântului și căderi de grindină. Cantitățile de apă vor depăși local 20 l/mp și izolat 40 l/mp.

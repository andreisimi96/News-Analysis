Oamenii de ştiinţă de la Universitatea din Ohio şi Universitatea din California au constatat că utilizarea cofeinei creşte concentraţia şi performanţa persoanelor care lucrează în echipă. 
Studiul a fost realizat cu participarea a 72 de studenţi care nu au ştiut despre scopurile experimentului şi au crezut că urmau să deguste împreună o nouă marcă de cafea şi să aleagă un subiect de discuţie în grup. Cerinţele pentru selectarea participanţilor au inclus un consum moderat de cafea – până la patru ceşti pe zi şi lipsa alergiilor. Voluntarii au fost împărţiţi în două grupuri. Cei din primul grup au primit băuturi cu un conţinut de 270 de miligrame de cofeină, înainte de a discuta subiectele alese, iar cei din al doilea grup (de control) – după discuţie.
După ce participanţii din ambele grupuri au consumat cafea, au fost rugaţi să se gândească timp de 15 minute la subiectul privind mişcarea internaţională de protest „Occupy” şi să formuleze recomandări pentru includerea acestora pe lista de subiecte de dezbatere în grup. De asemenea, voluntarilor li s-a cerut să evalueze nivelul de interes manifestat de ei înşişi şi de alţi participanţi faţă de subiect. S-a demonstrat că utilizarea cafelei înainte de îndeplinirea sarcinilor a îmbunătăţit de 1,4 ori capacitatea de lucru a echipei în comparaţie cu grupul de control. Mai multe pe rador.ro.

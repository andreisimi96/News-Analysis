Simona Halep vs Muguruza
Simona Halep e la un pas de finala de la Roland Garros, dar mai trebuie să treacă de "coșmarul nr.1" al româncei. Simona Halep a fost zdrobită de Muguruza aproape de fiecare dată când jucătoarea spaniolă a prins-o. Scorul meciurilor directe: 4-1.
Simona Halep a câștigat singurul meci direct de pe zgură, la Stuttgart, însă Muguruza a învins-o clar ultima oară pe Simona, în finala de anul trecut de la Cincinnati 6-1, 6-0!
În plus, jucătoarea din Spania a făcut spectacol în duelul cu Maria Șarapova, pe care l-a câștigat fără emoții, 6-2, 6-1. Simona Halep și Muguruza se vor întâlni în jurul orei 16, pe arena Philippe Chatrier, după meciul dintre Nadal și Schwartzman.
Simona Halep „tremură" când aude de Garbine Muguruza, având în vedere bilanţul întâlnirilor directe de până acum şi ceea ce s-a întâmplat în finala turneului de la Cincinnati, în august 2017.
Atunci, Simona Halep a avut şansa trecerii pe locul 1 WTA, pentru prima oară în carieră, în cazul în care ar fi învins-o pe iberica de 24 de ani.
Copleşită însă de emoţii, Simona Halepa fost spulberată în 57 de minute, scor 1-6, 0-6. După meci, Halep a mărturisit că adversara ei a fost, pur şi simplu, mai bună decât ea. "Astăzi, a fost o zi foarte urâtă", a declarat atunci Halep.
Istoricul duelurilor Halep – Muguruza: 4 victorii pentru Muguruza, doar 1 pentru Halep
*2018 (Doha): Victorie Muguruza prin abandonul lui Halep
*2017 (Cincinnati): 6-1, 6-0 Muguruza
*2015 (Stuttgart): 3-6, 6-1, 6-3 Halep
*2015 (Fed Cup): 6-4, 6-3 Muguruza
*2014 (Wuhan): 2-6, 6-2, 6-3 Muguruza
După ultimul punct al meciului dintre Simona Halep și Kerber, liderul mondial şi-a dus degetul la cap, un gest despre care a fost întrebată la conferinţa de presă.
Românca a explicat că a dorit să arate că mentalul său a fost puternic chiar şi în momentele dificile ale meciului, lucru care a ajutat-o în cele din urmă să se impună.

37 de organizaţii îi cer preşedintelui Klaus Iohannis, într-o scrisoare deschisă, să organizeze consultări publice pe tema deciziei CCR privind rolul şefului statului în revocarea procurorului şef al DNA, Laura Codruţa Kovesi. 
La discuţii, cele 37 de ong-uri vor să fie invitate atât organizaţii ale societăţii civile, cât şi partidele politice şi organizaţiile profesionale din sistemul judiciar.
Potrivit comunicatulu trimis lui Klaus Iohannisi, consultările "nu trebuie să se reducă la disputa creată în jurul cererii de revocare a procurorului-şef DNA, ci trebuie să priveasca şi viitorul luptei anticorupţie, independenţa Justiţiei, respectarea statului de drept şi rolul Curţii Constituţionale", se arată în scrisoarea deschisă.În opinia celor care semnează documentul, "decizia CCR este contrară legii, prevederilor constituţionale [...] ne întoarce cu rea intenţie la momentul preaderării la UE, când Justiţia era complet aservită puterii politice." 
În opinia celor 37 de grupuri și organizații civice semnatare, decizia CCR este contrară atât legilor şi Constituţiei, cât și obligațiilor asumate prin Mecanismul de cooperare și verificare și prin Tratatul de aderare la UE.
"Pentru toate acestea, vă rugăm, domnule Președinte, să demarați consultări publice înainte de a acționa în baza deciziei CCR și să ascultați opiniile tuturor celor interesați."
Printre semnatarii scrisorii adresate lui Klaus Iohannis se află organizaţii precum "Corupția Ucide", "Inițiativa România", "#REZISTENȚA".

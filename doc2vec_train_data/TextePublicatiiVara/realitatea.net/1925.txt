Ilie Năstase a comentat fluierăturile primite de Gabriela Firea. ”Dacă mă fluierau pe mine, le mulțumeam”. Ilie Năstase (71 de ani), fost campion la US Open 1972 și la Roland Garros 1973, a fost aplaudat de cei aproaximativ 20.000 de oameni prezenți luni seară, pe ”Arena Națională”, la prezentarea trofeului câștigat de Simona Halep la Paris.
Gabriela Firea a fost fluierată…
Ilie Năstase: Erau mai mulți oameni de sport pe stadion. Poate putea să-i dea cheia orașului în altă parte. Cred, nu știu, nu mă bag. Eu am fost acolo ca invitat al Simonei. Nu m-am dus de capul meu.
Exista riscul să fiți și dumneavoastră huiduit, dar oamenii au apreciat fostul sportiv, nu…
Ilie Năstase: Nu, bețivul, vrei să zici! Doar eu beau în țara asta, așa-i? Dacă mă fluierau pe mine, le mulțumeam. Ce era să le fac, să mă pun cu oamenii?

Deşi în aparenţă toţi suntem "normali", şi cei cu probleme psihice se pot camufla foarte bine. 
Psihopatia sau sociopatia este o dereglare mintală sau de personalitate caracterizată prin comportament antisocial, capacitate redusă de a avea remuşcări şi control comportamental scăzut. 
Însă, chiar şi psihiopaţii, se pot ascunde la vedere, putem locui în aceeaşi casă sau sta la acelaşi birou cu un personaj periculos şi să nu avem habar. 
Cei mai mulţi oameni afişează simptomele sociopatiei, cum ar fi superficialitatea, volubilitatea, comportamentul sexual promiscuu, dar asta nu-i transformă automat în psihopaţi. Pentru a elimina orice urmă de îndoială există şi un test standard denumit Hare Psychopathy Checklist, pe care un specialist îl face pacientului, analizându-l astfel pe baza a 20 de crieterii.
În funcţie de fiecare criteriu, subiectul este cotat pe o scală de 3 puncte (0 = nu se aplică; 1 = se aplică într-o oarecare măsură; 2 = cu siguranţă se aplică). La final, rezultatele sunt însumate pentru a obţine un scor între 0 la 40, oricine obţine un scor de 30 de puncte sau mai mult este, probabil, sociopat, scrie The Independent.
Indicat ar fi ca acest test să fie realizat cu ajutorul unui psiholog profesionist, dar dacă totuşi doriţi să-l faceţi singur aveţi întrebările mai jos. 
Aveţi „excese de volubilitate“ sau un farmec superficial?
(Răspuns: În cazul sociopaţilor, răspunsul la această întrebare este da)
Aveţi un sentiment acut de mulţumire faţă de propria persoană  
Aveţi o nevoie mare de a fi stimulat sau vă plictisiţi extrem de repede?
(Psihopaţii nu pot suporta perioadele de stagnare)
Sunteţi un mincinos patologic?
(Psihopaţilor nu le pasă de adevăr)
Sunteţi mult prea persuasiv şi vă folosiţi de manipulare?
(Sociopaţii de multe ori cred că pot trage sforile fraierându-i pe cei din jur)
Nu simţiţi niciodată remuşcări sau sentimentul de vinovăţie?
(Pshiopaţii nu se simt rău când fac lucruri rele)
Nu simţiţi niciun fel de emoţie?
(Psihopaţilor le lipsesc emoţiile chiar şi când o situaţie poate provoca o reacţie emoţională)
Sunteţi lipsit de bun simţ şi empatie?
(Psihopaţilor pur şi simplu nu le pasă când se întâmplă lucruri rele altor persoane)
Ai un stil de viaţă parazitar?
(Psihopaţii preferă să nu muncească pentru a se întreţine, ei simt că este mai ulor să ia lucruri de la ceilalţi)
Nu vă puteţi controla modul în care vă comportaţi?
(Sociopaţilor le este foarte dificilă să-şi stăpânească pornirile)
Aveţi un istoric de comportament sexual promiscuu?
(Psihopaţii adoră aventurile de o noapte)
Aveţi un istoric al problemelor comportamentale?
(De regulă, în copilărie persoane predispuse la această tulburare arată o cruzime faţă de ceilalţi copii)
Vă lipsesc obiectivele realiste pe termen lung?
(Psihopaţilor nu le pasă de carieră sau de obiective personale)
Sunteţi foarte impulsiv?
(Psihopaţii sunt foarte, foarte impulsivi)
Aveţi un nivel ridicat de iresponsabilitate?
(Pshiopaţilor nu le pasă să facă lucrurile corect)
Refuzaţi să vă asumaţi responsabilitatea pentru propriile acţiuni?
(Când suferi de sociopatie, întotdeauna este vina altcuiva)
Aţi avut multe relaţii conjugale de scurtă durată?
(Sociopaţii au incapacitatea de a-şi lua un angajament necesar unei relaţii pe termen lung şi trădează partenerul în mod repetat)
Ai un istoric de delicvenţă juvenilă?
(Sociopatia se manifestă de la vârste mici)
Aţi experimentat vreodată o revocare a eliberării condiţionate?
(Chiar şi când li se oferă o a doua şansă – cum ar fi eliberarea condiţionată din închisoare – psihopaţii tind să repete greşeala)
Afişaţi o versatilitate criminală?
(Psihopaţii se diferenţiază de criminalii normali pentru că acestora nu le pasă ce fel de lege încalcă, oamenii cu probleme de această natură vor trece peste orice fel de lege, depinde doar de situaţie)

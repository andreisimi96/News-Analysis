Candidaţii ce provin din alte judeţe şi doresc să participe la admitere în liceele din Bucureşti se pot înscrie la Centrul special organizat la Şcoala gimnazială "Sfinţii Voievozi" din sectorul 1, precizează IŞMB, într-un comunicat de presă.
Fişele de înscriere se pot completa în perioada 29 iunie - 3 iulie, între orele 9,00 - 17,00.
Potrivit calendarului aprobat de Ministerul Educaţiei Naţionale, luni - 11 iunie va avea loc proba scrisă la limba şi literatura română din cadrul Evaluării Naţionale, iar pe 13 iunie - proba scrisă la matematică. Pe 14 iunie elevii din partea minorităţilor naţionale vor participa la proba scrisă de limba şi literatura maternă.
Rezultatele se vor afişa pe 19 iunie, iar contestaţiile vor putea fi depuse în aceeaşi zi în intervalul orar 14,00 - 19,00.
Soluţionarea contestaţiilor se va face între 20 şi 22 iunie, iar rezultatele finale vor fi afişate pe 23 iunie. AGERPRES/(AS - autor: Roberto Stan, editor: Andreea Rotaru, editor online: Gabriela Badea)

Selecţionerul naţionalei de fotbal a Croaţiei, Zlatko Dalic, a anunţat luni lotul de 23 de jucători pentru Cupa Mondială 2018 din Rusia, pe listă regăsindu-se vedetele Luka Modric, Ivan Rakitic şi Mario Mandzukic, informează AFP.
Dalic anunţase în urmă cu două săptămâni un lot de 24 de fotbalişti. Jucătorul la care el a renunţat este fundaşul Matej Mitrovic. "M-am gândit mult la această problemă şi am spus de la început că un stoper urmează să fie şters de pe listă", a afirmat selecţionerul.
Mitrovic nu a mai jucat de pe 19 aprilie pentru FC Bruges, campioana Belgiei.
Croaţia, care va participa la al cincilea său Mondial, face parte din Grupa D, alături de Argentina, Nigeria şi Islanda.
Echipa lui Dalic a fost învinsă de Brazilia cu 2-0 într-un amical care a avut loc duminică în Anglia, la Liverpool. Croaţia va juca vineri un al doilea meci de pregătire, cu Senegalul, pe teren propriu, la Osijek.
Liste de 23 de jucători este următoarea:
Portari (3): Danijel Subasic (AS Monaco/Franţa), Lovre Kalinic (Gent/Belgia), Dominik Livakovic (Dinamo Zagreb);
Fundaşi (8): Vedran Corluka (Lokomotiv Moscova/Rusia), Domagoj Vida (Beşiktaş/Turcia), Ivan Strinic (Sampdoria Genova/Italia), Dejan Lovren (Liverpool/Anglia), Sime Vrsaljko (Atletico Madrid/Spania), Josip Pivaric (Dinamo Kiev/Ucraina), Tin Jedvaj (Bayer Leverkusen/Germania), Duje Caleta-Car (Red Bull Salzburg/Austria);
Mijlocaşi (6): Luka Modric (Real Madrid/Spania), Ivan Rakitic (FC Barcelona/Spania), Mateo Kovacic (Real Madrid/Spania), Milan Badelj (Fiorentina/Italia), Marcelo Brozovic (Inter Milan/Italia), Filip Bradaric (Rijeka);
Atacanţi (6): Mario Mandzukic (Juventus/Italia), Ivan Perisic (Inter Milano/Italia), Nikola Kalinic (AC Milan/Italia), Andrej Kramaric (Hoffenheim/Germania), Marko Pjaca (Schalke 04 Gelsenkirchen/Germania), Ante Rebic (Eintracht Frankfurt /Germania).
AGERPRES (autor: Mircea Lazaroniu; editor: Mihai Ţenea, editor online: Irina Giurgiu)

România va participa cu o delegaţie formată din 18 sportivi la Campionatele Europene de scrima pentru seniori de la Novi Sad, în perioada 16-21 iunie.
La sabie vom fi reprezentaţi de Bianca Pascu, respectiv de Tiberiu Dolniceanu, Iulian Teodosiu, Alin Badea şi George Dragomir, la spadă vor concura pentru România, la masculin, Andrei Timoce, Adrian Dabija, Mario Persu, Alin Sbîrcia, iar la feminin, Ana Maria-Popescu (ex-Brânză), Amalia Tătăran, Maria Udrea, Raluca Sbîrcia, la floretă vor evolua Benjamin Bodo, respectiv Mălina Călugăreanu, Maria Boldor, Anca Săveanu, Teodora Sîrbu.
Delegaţia este completată de antrenorii Florin Zalomir (sabie feminin şi masculin), Cosmin Hănceanu (sabie masculin), Florin Gheorghe (floretă feminin), George Epurescu, Iulian Bratu (ambii la spadă feminin), Petrică Ungureanu, Radu Podeanu (ambii la spadă masculin), de masorul Mircea Lascăr, şeful delegaţiei fiind Cristian Mihai.
Sâmbătă sunt programate probele individuale de floretă masculin şi sabie feminin. AGERPRES (AS-editor: Mihai Ţenea, editor online: Daniela Juncu)

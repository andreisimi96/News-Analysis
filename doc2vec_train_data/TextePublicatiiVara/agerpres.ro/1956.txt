Alegătorii elveţieni decid prin referendum, duminică, dacă vor modifica modul în care băncile împrumută bani şi cazinourile străine online ar trebui blocate, informează dpa.
Susţinătorii aşa-numitei "Iniţiative Bani Suverani" doresc revizuirea sistemului monetar al ţării pentru a proteja economia de o
viitoare criză financiară.
Potrivit conceptului, dezvoltat de economişti în Germania şi Elveţia, băncile nu vor mai putea împrumuta excesiv, întrucât
banca centrala ar deveni singura instituţie ce poate crea bani.
Băncile ar putea acorda împrumuturi numai dacă obţin o sumă echivalentă de la banca centrala, alţi creditori sau depozite ale clienţilor.
Cu toate acestea, susţinătorii se confruntă cu o opoziţie largă din partea tuturor principalelor partide, precum şi a companiilor şi băncilor.
Este de aşteptat ca alegătorii să respingă reforma monetară. Dar sondajele arată că se aşteaptă ca ei să sprijine o nouă lege de internet gambling, ce ar permite cazinourilor elveţiene să oferă jocuri de noroc online şi ar bloca accesul operatorilor străini online care nu au licenţă în Elveţia.
Guvernul susţine că noile reguli asigură că companiile din industria de gambling plătesc impozite în Elveţia ce pot fi utilizate pentru bunăstarea comunităţii.AGERPRES/(AS - editor: Sorin Calciu)

Casa Albă a anunţat luni că întâlnirea preşedintelui Statelor Unite, Donald Trump, cu liderul nord-coreean Kim Jong Un, va avea loc în Singapore pe 12 iunie, la ora locală 09.00 (n. red. - 01.00 GMT, 04.00 ora României), informează Reuters.
Sancţiunile Washingtonului împotriva regimului de la Phenian rămân însă în vigoare. "Politica noastră nu s-a schimbat şi nu vom înceta presiunea până nu observăm denuclearizarea", a precizat purtătoarea de cuvânt a preşedinţiei americane, Sarah Sanders, citată de Yonhap. AGERPRES/(AS - editor: Marius Hosu, editor online: Daniela Juncu)

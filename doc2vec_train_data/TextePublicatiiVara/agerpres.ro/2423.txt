Jucătoarea română de tenis Alexandra Cadanţu a fost învinsă de belgianca Ysaline Bonaventure cu 6-2, 6-3, miercuri, în prima rundă a turneului ITF de la Manchester (Marea Britanie), dotat cu premii totale de 100.000 de dolari.
Cadanţu (28 ani, 248 WTA) s-a înclinat pe iarba de la Manchester în doar 62 de minute, după ce săptămâna trecută o învingea pe Bonaventure (23 ani, 124 WTA), cu 6-2, 6-0, la Bol (Croaţia), pe zgură.
La dublu, Cadanţu şi bulgăroaica Eliţa Kostova au fost învinse în primul tur de favoritele numărul patru, Luksika Kumkhum (Thailanda)/Prarthana G. Thombare (India/N. 4), cu 4-6, 6-3, 10-7. AGERPRES (editor: Mihai Ţenea, editor online: Gabriela Badea)

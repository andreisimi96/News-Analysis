Ministerul Agriculturii achiziţionează de servicii de consiliere pentru fermierii care activează în ferme mici de la AVENSA Consulting SRL, valoarea contractului fiind de 1,3 milioane lei, potrivit unui anunţ de atribuire postat în Sistemul Electronic de Achiziţii Publice (SEAP).
Conform anunţului, contractul presupune achiziţia serviciilor de consiliere în vederea asigurării serviciilor de consiliere pentru fermierii care activează în ferme mici pentru pregătirea planului de afaceri şi managementul implementării acestuia.
Estimarea iniţială a valorii contractului era de 1.364.100 de lei, iar valoarea totală finală a contractului este de 1.339.100 de lei.
Data atribuirii contractului este 10 mai 2018. Achiziţia a fost realizată din licitaţie deschisă. Instituţia a primit o ofertă.
De asemenea, în anunţ se precizează că acest contract este finanţat din fonduri UE: Programul Naţional de Dezvoltare Rurală (PNDR) 2014-2020. AGERPRES/(AS - autor: George Bănciulea, editor: Mihaela Dicu, editor online: Irina Giurgiu)

Francezul Sebastien Ogier a câştigat joi super-speciala de deschidere a Raliului Italiei-Sardinia, a şaptea etapă a Campionatului Mondial (WRC), desfăşurată joi, pe circuitul de la Ittiri, în care pilotul român de origine italiană Simone Tempestini s-a clasat pe locul al 15-lea.
Ogier (34 ani), component al echipei M-Sport Frod, a parcurs cei 2 km ai traseului în 2min. 02sec. 7/10, cvintuplul campion mondial reuşind să-l devanseze cu o zecime de secundă pe norvegianul Andreas Mikkelsen (Hyundai) şi cu 7 zecimi pe coechipierul acestuia, belgianul Thierry Neuville.
Echipajul Simone Tempestini/Sergiu Itu (Citroen C3) a încheiat super-speciala pe poziţia a 15-a, cu timpul de 2min. 09sec. 9/10.
Vineri, piloţii vor avea de disputat opt probe speciale, însumând 124,18 km cronometraţi.
Clasamentul super-specialei din cadrul Raliului Italiei-Sardinia:
1. Sébastien Ogier-Julien Ingrassia (Franţa/Ford Fiesta) 2:02.7
2. Andreas Mikkelsen-Andreas Jaeger (Norvegia/Hyundai i20) la  0.1
3. Thierry Neuville-Nicolas Gilsoul (Belgia/Hyundai i20) la 0.7
4. Elfyn Evans-Daniel Barritt (Marea Britanie/Ford Fiesta) la 0.9
5. Hayden Paddon-Seb Marshall (Noua Zeelandă-Marea Britanie/Hyundai i20) la 1.6
15. Simone Tempestini-Sergiu Itu (România/Citroen C3) la 7.2
AGERPRES (autor: Mihai Dragomir, editor: Mihai Ţenea, editor online: Gabriela Badea)
Sursa foto: Sébastien Ogier/ Facebook

Liderul nord-coreean Kim Jong Un şi preşedintele american Donald Trump vor discuta marţi, în Singapore, "un mecanism permanent şi durabil de menţinere a păcii" şi denuclearizarea în peninsula coreeană, precum şi alte probleme de interes comun, transmite luni agenţia de presă din Coreea de Nord, KCNA, preluată de Reuters.
Sursa oficială de informare de la Phenian precizează că din delegaţia care îl însoţeşte pe Kim la summit fac parte sora sa, Kim Yo Jong, ministrul de externe, Ri Yong Ho, şi ministrul apărării, No Kwang Chol. AGERPRES/(AS - editor: Marius Hosu, editor online: Adrian Dădârlat)

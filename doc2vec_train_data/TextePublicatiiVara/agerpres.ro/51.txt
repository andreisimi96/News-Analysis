Câteva zeci de mii de francezi au protestat sâmbătă împotriva politicii preşedintelui Emmanuel Macron, dar manifestaţiile nu au avut amploarea dorită de organizatori, relatează AFP. Mitingurile au fost convocate de peste 60 de organizaţii - partide de stânga, sindicate şi asociaţii.
La Paris, cabinetul Occurrence angajat de mai multe organizaţii media, printre care şi France Presse, a estimat că au fost 31.700 de participanţi; sindicatul CGT susţine că au fost 80.000, iar prefectura a anunţat 21.000. Au fost mobilizaţi 1400 de poliţişti şi au fost reţinute circa 40 de persoane.
CGT afirmă că în întreaga ţară au fost 250.000 de manifestanţi.
Pe 22 martie, protestele de stradă din Franţa au reunit 323.000 de persoane potrivit ministerului de interne, sau 500.000 potrivit CGT.
Nemulţumirile exprimate sâmbătă sunt legate de efectele sociale ale reformelor promovate de Macron, arată AFP. AGERPRES/(AS - editor: Marius Hosu, editor online: Daniela Juncu)

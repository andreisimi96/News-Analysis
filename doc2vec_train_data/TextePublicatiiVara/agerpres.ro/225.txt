Liderul Pro România, Victor Ponta, susţine că nu va reveni în PSD, însă ar fi de acord cu o alianţă între formaţiunea pe care o conduce acum şi vechiul său partid.
"Eu nu mă întorc în PSD, dar cel mai natural aliat al Pro România sigur că ar fi PSD care, însă, se întoarce pe o direcţie social-democrat europeană. Acum este pe o direcţie feudală, retrogradă, care nu are legătură cu ideea de social-democraţie", a afirmat Ponta.
Victor Ponta susţine că PSD are obligaţia de a da un guvern mai bun pentru România, iar rolul său şi al partidului Pro România este să atragă membrilor social-democraţi atenţia asupra acestei probleme. AGERPRES / (A - autor: Cristian Lupaşcu, editor: Irina Poenaru, editor online: Adrian Dădârlat)

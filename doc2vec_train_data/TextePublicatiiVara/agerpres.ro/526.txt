Gurmanzii sunt invitaţi de joi până duminică, în Piaţa Mare din centrul Sibiului, să deguste diverse preparate, aduse la Street Food Festival, potrivit unui comunicat de presă remis AGERPRES.
Până duminică, gurmanzii vor putea viziona şi patru filme cu tematică culinară sau merge la concertele susţinute de zece trupe.
"Ne place să spunem că am creat deja o strânsă relaţie de prietenie cu Sibiul şi că datorită acestei relaţii reuşim să creştem un proiect la care muncim zi de zi extrem de mult. În spatele fiecărui element din festival stau ore întregi de creaţie şi muncă şi totodată investiţii importante. (...) Abia aşteptăm să ne reîntâlnim în perioada 31 mai - 3 iunie în Piaţa Mare din Sibiu", a declarat Nely Borza, project manager Street Food Festival. AGERPRES/(AS - autor: Isabela Paulescu, editor: Karina Olteanu, editor online: Simona Aruştei)

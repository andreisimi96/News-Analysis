Etapa a 6-a a cursei cicliste Criterium du Dauphine, desfăşurată sâmbătă între localităţile Frontenex şi La Rosiere, a fost câştigată în solitar de spaniolul Pello Bilbao (Astana), cronometrat pe distanţa de 110 km în 3 h 34:11.
Cu 21 de secunde mai târziu a trecut linia de sosire britanicul Geraint Thomas (Sky), urmat la două secunde de irlandezul Daniel Martin (EAU).
În clasamentul general al competiţiei, Thomas deţine tricoul galben, al liderului, el fiind urmat de compatriotul său Adam Yates (Mitchelton) şi francezul Romain Bardet (AG2R La Mondiale).
Duminică se va desfăşura etapa a 7-a, între Moutiers şi Saint Gervais (136 km). AGERPRES/(AS-editor: Adrian Drăguţ, editor online: Ada Vîlceanu)

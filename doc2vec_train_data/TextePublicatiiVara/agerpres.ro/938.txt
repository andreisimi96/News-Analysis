Singapore a delimitat o 'zonă specială' în centrul acestui oraş-stat în perioada 10-14 iunie pentru preconizatul summit între preşedintele SUA, Donald Trump, şi liderul nord-coreean Kim Jong Un, anunţat pentru 12 iunie, a indicat luni guvernul local, citat de Reuters.
Acest perimetru include cartierele Tanglin, Newton şi Orchard, unde se află în special Ministerul Afacerilor Externe, Ambasada Statelor Unite şi câteva mari hoteluri, cum ar fi Shangri-La, deja menţionat ca loc pentru preconizata întâlnire, conform executivului singaporez.
Washingtonul, Seulul şi Phenianul au depus eforturi susţinute în ultimele săptămâni pentru ca acest summit istoric între preşedintele american şi liderul nord-coreean să aibă totuşi loc, în pofida numeroaselor divergenţe existente.AGERPRES/(AS - autor: Lilia Traci, editor: Mariana Ionescu, editor online: Anda Badea)

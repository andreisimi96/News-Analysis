Liderul Partidului Socialist Muncitoresc din Spania (PSOE), Pedro Sánchez, a devenit vineri şeful guvernului spaniol după ce a obţinut majoritatea absolută în Camera Deputaţilor, informează EFE.
Pedro Sánchez, născut în 1972, îl înlocuieşte astfel pe conservatorul Mariano Rajoy, care s-a aflat la guvernare din decembrie 2011 şi a fost înlăturat de la putere în urma unei moţiuni de cenzură depusă de socialişti. AGERPRES/(AS - autor: Gabriela Ionescu, editor online: Irina Giurgiu)

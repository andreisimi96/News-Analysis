Un bebeluş de aproximativ un an a fost rănit, vineri, într-un parc din Sectorul 2 al Capitalei şi transportat la spital fără semne vizibile, părinţii săi susţinând că a fost electrocutat.
"Prin apel 112 s-a sesizat faptul că într-un parc de pe raza Sectorului 2, un copil de aproximativ un an ar fi suferit o vătămare într-un dispozitiv de joacă. La faţa locului s-a deplasat o ambulanţă şi echipaje ale Secţiei 9 Poliţie. Copilul, fără semne vizibile, a fost transportat la spital pentru evaluare, părinţii reclamând electrocuţie", anunţă Poliţia Capitalei.
Cercetările au fost preluate de secţia de poliţie. AGERPRES/(AS - autor: Florin Marin, editor: Claudia Stănescu, editor online: Ada Vîlceanu)

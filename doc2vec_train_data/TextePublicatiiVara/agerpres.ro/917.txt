Clubul spaniol de fotbal FC Barcelona a anunţat că i-a prelungit contractul fundaşului francez Samuel Umtiti cu 5 ani, până în iunie 2023, relatează AFP.
Transferat în 2016 pentru 25 milioane euro de la Lyon, Umtiti, 24 ani, a disputat 83 de meciuri şi a marcat două goluri în tricoul catalanilor. El a câştigat cu Barca un titlu şi două cupe în această perioadă.
Convocat la naţionala Franţei pentru CM 2018, Umtiti, cu 18 selecţii şi 2 goluri, are şi o clauză de reziliere mult mai mare decât cea iniţială de 60 milioane euro. AGERPRES/(autor: Teodor Ciobanu, editor: Mihai Ţenea, editor online: Anda Badea)

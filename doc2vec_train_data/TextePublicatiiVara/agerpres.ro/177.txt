Un tânăr aflat la pescuit în comuna dâmboviţeană Nucet a murit, luni, după ce firul lansetei a atins o reţea de electricitate, informează Inspectoratul de Poliţie Judeţean (IPJ) Dâmboviţa.
Incidentul a fost anunţat la numărul unic 112 de către un alt bărbat, aflat şi el la pescuit.
Potrivit IPJ Dâmboviţa, medicii de pe ambulanţă au încercat resuscitarea tânărului, însă nu au reuşit să-i salveze viaţa.
Tânărul avea 27 de ani şi era din localitatea dâmboviţeană Ghirdoveni. AGERPRES/(AS - Cornelia Dumitru, editor: Cristina Tatu, editor online: Ada Vîlceanu)

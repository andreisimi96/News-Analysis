Ministrul de Externe, Teodor Meleşcanu, a declarat miercuri că social-democratul Gabriel Vlase, propus la şefia Serviciului de Informaţii Externe (SIE), are o anumită experienţă în materie.
"Am relaţii cum am cu toată lumea din spectrul politic, depinde de decizia dânsului, de decizia coaliţiei propunerea preşedintelui. Din punctul meu de vedere, este un om care are anumită experienţă în materie", a spus Meleşcanu, la Parlament.
El a precizat că nu a ştiut nimic înainte ca această propunere să fie comunicată de preşedintele Klaus Iohannis.
"Nu am ştiut nimic decât atunci când am văzut propunerea prin comunicatele de presă", a afirmat Meleşcanu.
Pe 14 iunie, preşedintele Klaus Iohannis a transmis o scrisoare preşedinţilor Parlamentului în care a propus numirea lui Gabriel Vlase în funcţia de director al Serviciului de Informaţii Externe. AGERPRES/(A - autor: Florentina Peia, editor: Georgiana Tănăsescu, editor online: Irina Giurgiu)

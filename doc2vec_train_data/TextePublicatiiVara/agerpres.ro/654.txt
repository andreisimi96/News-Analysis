Jucătorul spaniol de tenis Rafael Nadal, numărul 1 mondial, l-a învins joi în turul al doilea al turneului de Mare Şlem de la Roland Garros pe argentinianul Guido Pella, în trei seturi, 6-2, 6-1, 6-1.
''Am făcut un meci foarte bun astăzi, mult mai agresiv ca cel din primul tur, sunt mulţumit de cum am evoluat'', a spus Nadal, de zece ori câştigător al acestui turneu.
El îl va întâlni în turul trei pe francezul Richard Gasquet, jucător pe care l-a întâlnit o singură dată la Roland Garros, în 2005.
Gasquet a trecut tot joi, cu 6-2, 3-6, 6-3, 6-0, de tunisianul Malek Jaziri. AGERPRES/(autor: Adrian Drăguţ, editor: Mircea Lazaroniu, editor online: Anda Badea)

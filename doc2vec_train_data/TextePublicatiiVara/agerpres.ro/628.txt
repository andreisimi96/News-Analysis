Un ansamblu de locuinţe şi anexe lipite - cel puţin 4 - au fost afectate joi de incendiul de pe strada Ion Floruţă din Capitală, flăcările manifestându-se la acoperişul clădirilor, au anunţat oficiali ai ISU Bucureşti - Ilfov.
Pentru stingerea focului, pompierii au realizat un dispozitiv de intervenţie de la înălţime cu autoscară, iar în interior cu linie de furtun.
Potrivit sursei citate, intervenţia pompierilor este dificilă. La faţa locului se acţionează pentru stingerea incendiului de pe două străzi paralele.
De asemenea, se acţionează şi pentru protejarea caselor din vecinătate.
Alimentarea cu apă se realizează din autospecialele din dispozitiv şi din reţeaua stradală de hidranţi în limita capacităţii acestora, precizează ISUBIF. AGERPRES/(AS - autor: Mihaela Tudorache, editor: Georgiana Tănăsescu, editor online: Irina Giurgiu)

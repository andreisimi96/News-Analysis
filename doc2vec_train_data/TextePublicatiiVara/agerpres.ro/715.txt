Custodele Coroanei române, Margareta, şi Principele Radu, precum şi Principesa Maria vor lua parte la parastasul de şase luni de la trecerea la cele veşnice a Regelui Mihai I al României, sâmbătă, la ora 12.00, în Noua Catedrală Arhiepiscopală şi Regală de la Curtea de Argeş.
Potrivit unei informări a Biroului de presă al Casei Majestăţii Sale, slujba va fi oficiată de Înalt Preasfinţia Sa Arhiepiscopul Calinic al Argeşului şi Muscelului, iar presa va avea acces în faţa Noii Catedrale.
Regele Mihai a murit pe 5 decembrie 2017, la reşedinţa sa din Elveţia, la vârsta de 96 de ani. Pe 16 decembrie 2017 a fost înmormântat în Noua Catedrală Arhiepiscopală şi Regală din Curtea de Argeş. AGERPRES/ (AS - autor: Daniel Florea, editor online: Irina Giurgiu)

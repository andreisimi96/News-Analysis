Selecţionata Australiei a încheiat pregătirile pentru Cupa Mondială de fotbal din Rusia (14 iunie - 15 iulie), printr-o victorie în faţa Ungariei, la Budapesta, cu scorul de 2-1.
''Socceroos'' au obţinut victoria în prelungiri, graţie unui autogol marcat de fundaşul Tamas Kadar (90+1). Tânărul atacant Daniel Arzani, 19 ani, a deschis scorul în min. 74, la un minut de la intrarea sa pe gazon, egalarea venind în urma autogolului lui Trent Sainsbury (89).
Acest succes vine după o victorie categorică în faţa Cehiei, 4-0 la Praga, prima în deplasare din 2016.
În Grupa C a competiţiei, Australia va debuta contra Franţei, pe 16 iunie, apoi va înfrunt Danemarca, în data de 21 iunie şi Peru pe 26 iunie.
La Budapesta, în faţa a 5.000 de spectatori, au evoluat echipele:
Ungaria: Gulacsi (Dibusz, 46) - Lovrencsics (Fiola, 73), Vinicius, Kadar, J. Szabo - Vadocz, J. Varga - R. Varga, Kleinheisler (Eppel, 66), Sallai (K. Varga, 83) - Szalai (Bode, 61).
Australia: Ryan (Jones, 46) - Risdon, Sainsbury, Milligan, Behich - Loungo (Jedinak, 46), Rogic (Irvine, 64), Mooy - Leckie, Nabbout (Juric, 46; Cahill, 79), Kruse (Arzani, 73).
Meciul a fost arbitrat de slovenul Matej Jug.
AGERPRES (editor: Mihai Ţenea, editor online: Adrian Dădârlat)

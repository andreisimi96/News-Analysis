Selecţionata Senegalului a remizat cu formaţia Luxemburgului, 0-0, joi, într-un meci de pregătire pentru Cupa Mondială de fotbal din Rusia (14 iunie - 15 iulie), pe stadionul Josy Barthel din Luxemburg.
''Leii din Teranga'' nu au putut conta în acest meci pe vedeta lor, atacantul Sadio Mané, de la Liverpool.
Cea mai mare ocazie a africanilor s-a consumat în finalul primei reprize (45), când Moussa Konate a trimis mingea în bară, iar apoi Ismaila Sarr a reluat în portar.
În partea secundă şi Mbaye Niang, cu un şut din afara careului.
Senegalezii vor mai juca meciuri amicale cu Croaţia, pe 8 iunie, şi cu Coreea de Sud, pe 11 iunie.
La CM 2018, Senegalul se află în Grupa H, alături de Polonia, Columbia şi Japonia.
La Luxemburg, în faţa a 3.800 spectatori, au evoluat echipele:
Luxemburg: Moris - Jans, Malget, Joachim (Mahmutovic, 90+4), Carlson (Janisch, 80), Mutsch (Da Mota, 56; Bohnert, 90+3) - Martins (Skenderovic, 83), Gerson, Barreiro, Rodrigues - Turpel.
Senegal: Khadim Ndiaye - Ciss (Gassama, 46), Kouyate, Koulibaly (Salif Sané, 46), Wague - I. Sarr (D. Sakho, 64), Alfred Ndiaye (C. Ndoye, 69), I. Gueye (Badou Ndiaye, 46), Keita Baldé (Mame Diram Diouf, 46) - Konate, Niang.
Meciul a fost arbitrat de spaniolul Estrada Fernandez.
AGERPRES (editor: Mihai Ţenea, editor online: Irina Giurgiu)

Fer. Margareta Ball, văduvă, m.
Sfântul Sfinţit Mucenic Metodie, episcopul Patarelor, este pomenit în calendarul creştin ortodox la 20 iunie.
Sfântul Metodie a fost mai întâi episcop al Patarei din Licia (Asia Mică) şi, în urma sfârşitului mucenicesc al episcopului Tiranion al Tirului, a fost ales episcop în locul acestuia.
A combătut cu tărie învăţăturile eretice ale lui Origen. A avut sfârşit martiric, în timpul împăratului Aurelian (270-275), tăindu-i-se capul pentru mărturisirea lui Hristos. (sursă: vol. "Vieţile Sfinţilor") AGERPRES/(Documentare - Mariana Zbora-Ciurel, editor: Doina Lecea)

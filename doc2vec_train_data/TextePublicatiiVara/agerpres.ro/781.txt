Rutierul român Serghei Ţvetcov (UnitedHealthcare) se menţine lider în clasamentul general al Turului ciclist al Coreei de Sud după etapa a patra, desfăşurată sâmbătă.
Ţvetcov este urma de kazahul Stepan Astafiev (Vino Astana Motors), la 28 de secunde, şi de italianul Matteo Busato (Wilier Triestina Selle Italia), la 37 de secunde, etc.
Etapa a patra a fost câştigată de neozeelandezul Joseph Cooper (Bennelong Swisswellness Cycling Team), cronometrat cu timpul de 3 h 12 min 36 sec pe cei 137 km dintre Jeongseon şi Chungju. Al doilea a sosit italianul Luca Pacioni (Wilier Triestina Selle Italia), la 2 min 30 sec, podiumul fiind completat de sud-coreeanul Sungbaek Park (KSPO Bianchi Asia Procycling), tot la 2 min 30 sec. Ţvetcov s-a clasat pe locul 32, la 2 min 30 sec de învingător.
Etapa a cincea se va desfăşura duminică, la Seul, pe distanţa de 65 de km.
AGERPRES (editor: Mihai Ţenea, editor online: Irina Giurgiu)

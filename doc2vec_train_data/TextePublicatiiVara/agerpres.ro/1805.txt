Preşedintele american Donald Trump şi-a îndemnat vineri omologii din cadrul G7 să reintegreze Federaţia Rusă în această structură, informează AFP.
"Ei au expulzat Rusia, ei ar trebui să reintegreze Rusia. Pentru că trebuie să avem Rusia la masa de negocieri", a declarat Donald Trump înainte de a lua avionul spre Canada, unde urmează să participe la summitul G7, la Malbaie (Quebec).
Rusia a fost exclusă din G8 după ce a anexat Peninsula Crimeea. Prin urmare G8 a devenit G7.AGERPRES/(AS - autor: Adriana Matcovschi, editor: Mariana Ionescu, editor online: Irina Giurgiu)

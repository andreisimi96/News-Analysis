Copiii de toate vârstele din Iaşi, dar şi din alte zone ale ţării, au venit la festivalul Afterhills pentru a se distra chiar de ziua lor.
Copiii şi-au găsit super puterile la workshopul de dans organizat la Scena Comedy, în zona Kids Area a fost organizată o petrecere Speedstack, în zona Kids Stage a fost oferit un regal de gimnastică aerobică. Vineri seară, pe scena Silent Disco, la doar 12 ani, Andrei Pascariu va face show cu harpa laser.
Pe cei mari în această seară la Afterhills îi aşteaptă cei de la Aly & Fila, Tricky, Dubioza Colectiv, The Christal Method, Blockhead, Ben Klock, Art Departament, Scratch Bandits Crew.
Cei care vin în această seară la Afterhills se pot bucura până dimineaţa de spectacolele din cadrul următoarelor secţiuni - Main Stage, The Shed, Comedy, Techno, The Apartment, Essence, Our Own, Boombox, Jah Bless, Silent Disco.
Pentru a ajunge la Afterhills, municipalitatea ieşeană a pus la dispoziţie mijloace de transport care efectuează curse speciale din Piaţa Unirii la un interval de 15 minute. Preţul unui bilet este unul normal, de 2 lei călătoria, şi se poate achiziţiona doar de la tonetele regiei de transport public. Pentru retur de la Afterhills, biletele se achiziţionează de la toneta Info Point amplasată la intrarea în festival. AGERPRES/(AS, autor: Daniela Malache, editor: Mihai Simionescu, editor online: Ada Vîlceanu)

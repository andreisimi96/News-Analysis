''Candid sau Optimismul'' este un roman scris de filosoful iluminist francez Voltaire (1694-1778).
Cartea a fost publicată în anul 1759 şi este o satiră la adresa teodiceei gânditorului german Leibniz, care susţinea că lumea actuală este cea mai bună pe care divinitatea a putut să o creeze.
Romanul începe cu povestea tânărului Candid, care duce o viaţă fără griji, într-un paradis terestru, fiind îndoctrinat cu optimismul Leibnizian de mentorul său, Pangloss. Urmează întreruperea brutală a acestui stil de viaţă şi dureroasele deziluzii trăite de personajul principal pe măsură ce experimentează suferinţele şi răul din lume.
Tragediile la care Voltaire face aluzie în carte sunt bazate pe realităţi, precum Războiul de şapte ani (început în 1756) şi Marele cutremur din Lisabona anului 1755. AGERPRES/(Documentare - Horia Plugaru, editor: Cristian Anghelache)

Tenismanul elveţian Stan Wawrinka, finalist anul trecut al turneului de Mare Şlem de la Roland Garros, a fost eliminat încă din primul tur al întrecerii de pe zgura pariziană, înclinându-se luni în faţa spaniolului Guillermo Garcia-Lopez, locul 67 mondial, în cinci seturi, 6-2, 3-6, 4-6, 7-6 (7/5), 6-3.
Câştigător la Roland Garros în 2015, Wawrinka a fost operat de două ori la genunchiul stâng în luna august. Fost N.3 mondial, acum locul 30 ATP, elveţianul nu reuşeşte să revină la cel mai bun nivel al său. În acest sezon, el are un bilanţ de patru victorii şi şase înfrângeri, notează AFP.
În primul tur al probei masculine de simplu, luni s-au mai încheiat meciurile:
Marco Trungelliti (Argentina) - Bernard Tomic (Australia) 6-4, 5-7, 6-4, 6-4
Ernests Gulbis (Letonia) - Gilles Muller (Luxemburg/N.29) 2-6, 6-4, 6-4, 6-3
Benoit Paire (Franţa) - Roberto Carballes (Spania) 6-3, 6-7 (3/7), 7-6 (11/9), 6-1
Cameron Norrie (Marea Britanie) - Peter Gojowczyk (Germania) 6-1, 2-0 (abandon)
Dusan Lajovic (Serbia) - Jiri Vesely (Cehia) 6-3, 6-1, 6-3
Karen Hacianov (Rusia) - Andreas Haider-Maurer (Austria) 7-6 (7/0), 6-3, 6-3
Stefanos Tsitsipas (Grecia) - Carlos Taberner (Spania) 7-5, 6-7 (5-7), 6-4, 6-3
AGERPRES (editor: Mircea Lazaroniu, editor online: Ada Vîlceanu)

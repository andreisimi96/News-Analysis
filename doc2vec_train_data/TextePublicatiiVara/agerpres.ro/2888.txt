 Autoritatea Naţională pentru Protecţia Copilului şi Adopţie a înregistrat, în 2017, 15.386 cazuri de abuz, neglijare şi exploatare a copilului, din care 6.758 în mediul urban şi 8.628 în rural.
Conform statisticilor ANPDCA, cele mai multe cazuri au fost de neglijare - 11.129, din care 6.348 în mediul rural. 7.253 cazuri au fost închise în 2017, iar în 174 de situaţii s-a iniţiat urmărirea penală a celor responsabili.
În perioada menţionată au fost înregistrate 1.235 cazuri de abuz fizic, 1.736 de abuz emoţional şi 762 de abuz sexual. La acestea se adaugă 356 cazuri de exploatare prin muncă, 55 de exploatare sexuală şi 113 de exploatare pentru comitere infracţiuni.
Totodată, în perioada ianuarie-decembrie 2017, Direcţia Generală de Asistenţă Socială şi Protecţia Copilului a dispus plasamentul în regim de urgenţă pentru 2.625 copii, iar pentru 301 copii plasamentul de urgenţă a fost dispus de instanţă.
În total, în 905 cazuri s-a iniţiat urmărirea penală a agresorului, din care în 215 cazuri pentru abuz fizic, 92 pentru abuz emoţional, 367 pentru abuz sexual, 174 pentru neglijare, 14 pentru exploatare prin muncă, 18 pentru exploatare sexuală ?i 25 pentru exploatare pentru comiterea de infracţiuni.AGERPRES/(AS-autor: Nicoleta Gherasi, editor: Mariana Nica, editor online: Anda Badea)

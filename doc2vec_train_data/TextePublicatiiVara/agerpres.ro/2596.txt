Banca Naţională a României (BNR) a afişat, vineri, un curs de 4,6618 lei pentru un euro, în scădere cu 0,38 bani (-0,08%) faţă de anunţul din şedinţa anterioară, când moneda unică valora 4,6656 lei.
În acelaşi timp, leul s-a depreciat în raport cu dolarul american, cursul anunţat fiind de 4,0162 lei/dolar, mai mult cu 7 bani (+1,77%), în comparaţie cu cât se stabilise joi, respectiv 3,9462 lei/dolar.
Potrivit BNR, cursul leu/franc a urcat cu 1,61 bani (0,40%), până la o cotaţie de 4,0290 de lei, comparativ cu anunţul anterior, când un franc elveţian valora 4,0129 lei.
Pe de altă parte, gramul de aur s-a scumpit, vineri, cu 2,24 de lei (1,35%), ajungând la 167,8667 lei, de la 165,6222 lei, cât era în şedinţa precedentă. AGERPRES/(AS - autor: George Bănciulea, editor: Oana Tilică, editor online: Ada Vîlceanu)

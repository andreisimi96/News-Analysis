Cele mai importante şi noi politici europene în domeniul infrastructurii de gaze naturale vor fi dezbătute joi, la Bucureşti, în cadrul celei de-a 16-a ediţii a Conferinţei anuale a organizaţiei operatorilor din infrastructura gazelor naturale din Europa (GlE).
În cadrul conferinţei se va pune un accent special pe evoluţiile din sector în Europa Centrală şi de Sud-Est, dar se vor discuta şi alte teme care vizează securitatea furnizării, impactul asupra mediului sau dezvoltarea sustenabilă a infrastructurii.
De-a lungul anilor, conferinţa anuala GlE s-a transformat într-un important forum de discuţii între toţi actorii-cheie din sectorul energetic, susţin organizatorii.
La eveniment participă, printre alţii, directorul generat al Transgaz, Ion Sterian, preşedintele GlE, Jean-Marc Leroy şi directorul pentru piaţa internă de energie din cadrul Comisiei Europene, Klaus -Dieter Borchardt.
Gas infrastructure Europe (GIE) - infrastructura gazelor naturale din Europa - este o organizaţie reprezentativă pentru instituţiile europene (Comisia Europeană, Parlamentul European, Consiliul Uniunii Europene), precum şi organismele europene de reglementare (ACER, CEER) şi alte părţi interesate.
GIE- unul dintre cei mai importanţi actori din politica energetică şi de reglementare europeană - a fost înfiinţată oficial la 10 martie 2005 ca o asociaţie independentă din punct de vedere juridic şi non-profît cu articole oficiale de asociere. GIE reprezintă 68 de companii membre din 25 de ţări europene şi este umbrela celor trei subdivizii: Gas Transmission Europe - dedicat operatorilor de transmisie a gazelor naturale; Gas Storage Europe - dedicat operatorilor de depozite a gazelor naturale; Gas LNG Europe - dedicat operatorilor de terminale GNL. AGERPRES/(AS - editor: Mariana Nica, editor online: Irina Giurgiu)

Poliţiştii din cadrul Direcţiei de Investigaţii Criminale au reuşit, în perioada 25 - 30 mai, depistarea sau clarificarea situaţiei în 166 de cazuri de persoane dispărute sau pe numele cărora existau mandate emise de instanţele de judecată.
Potrivit unui comunicat al IGPR, în urma investigaţiilor efectuate, poliţiştii au depistat 114 persoane semnalate ca fiind dispărute, dintre care 77 minori.
De asemenea, au fost depistate 52 de persoane urmărite în temeiul legii.
"Dintre acestea, 41 aveau emise pe numele lor mandate de executare a pedepsei cu închisoarea, patru aveau mandate de arestare preventivă, trei persoane erau urmărite în baza unui mandat european de arestare şi patru persoane avea sentinţe de internare într-o unitate medicală de specialitate", se arată în comunicat. AGERPRES/ (AS - autor: Daniel Florea, editor online: Irina Giurgiu)

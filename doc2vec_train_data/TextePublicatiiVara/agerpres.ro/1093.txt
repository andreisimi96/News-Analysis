Serviciul ucrainean de securitate a statului SBU a indicat că a prevenit un atac cibernetic împotriva ambasadei din Kiev a unei ţări membre a NATO, potrivit unui comunicat, relatează marţi agenţia Reuters.
În comunicatul SBU nu se precizează despre ce ţară a NATO este vorba.
Hackerii ar fi folosit informaţii obţinute de la Ministerul ucrainean al Sănătăţii pentru a încerca să întreprindă atacul împotriva ambasadei, se mai spune în comunicat. AGERPRES/(AS - autor: Angela Sârbu, editor: Gabriela Ionescu, editor online: Anda Badea)

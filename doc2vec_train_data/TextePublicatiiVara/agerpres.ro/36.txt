Compania naţională de transport aerian - TAROM - reduce cu 20% preţurile la toate biletele achiziţionate în perioada 26 - 28 mai, cu ocazia Sărbătorii Rusaliilor.
"Sărbătorim împreună Rusaliile. TAROM ştie că aveţi cu toţii poftă de vacanţă. Aşa că ne-am gândit să vă oferim un discount de 20% pe orice rută, pentru orice perioadă v-aţi planificat călătoria. Ce trebuie să faceţi? Intraţi pe site-ul www.tarom.ro, achiziţionaţi bilete în perioada 26 - 28 mai şi primiţi o reducere de 20%, indiferent de destinaţie, clasă de bilet sau perioada în care veţi călători", spun reprezentanţii companiei, într-un comunicat remis vineri AGERPRES.
TAROM a fost înfiinţată în 1954 şi a crescut în acelaşi timp cu aviaţia românească. Din iunie 2010 este membra a Alianţei SkyTeam, iar din 1993 membră a Asociaţiei Internaţionale a Transportatorilor Aerieni (IATA). AGERPRES/(AS - editor: Oana Tilică, editor online: Irina Giurgiu)

Staţia de metrou Piaţa Victoriei a fost redeschisă circulaţiei, sâmbătă seara, la ora 22:10, a informat Metrorex.
Această staţie a fost închisă la ora 20:00, iar trenurile nu au mai oprit.
"Metrorex informează că, la nivelul Direcţiei Generale de Monitorizare a Ordinii Publice, din care fac parte toate instituţiile cu abilităţi în asigurarea ordinii
publice, s-a decis ca, astăzi, 9 iunie a.c., începând cu ora 20:00, staţia Piaţa Victoriei să fie închisă. Măsura a fost luată pentru siguranţa călătorilor, în contextul în care un flux mare de persoane tranzitează zona Piaţa Victoriei", menţionează compania, într-un comunicat.
Închiderea staţiei a presupus interzicerea accesului călătorilor în subteran şi trecerea trenurilor prin această staţie fără oprire.
"Staţia se va redeschide la solicitarea instituţiilor abilitate", a precizat Metrorex.
Sute de mii de persoane au participat, sâmbătă seara, la ora 20:00, în Piaţa Victoriei, la un miting "împotriva abuzurilor", organizat de Partidul Social Democrat . La momentul de vârf al manifestaţiei, în zona Piaţa Victoriei s-au aflat peste 200.000 de oameni veniţi la acest miting, îmbrăcaţi în bluze albe şi purtând steaguri tricolore şi pancarte cu mesaje. 
ORA 20.21 Staţia de metrou Piaţa Victoriei a fost închisă de la ora 20:00; trenurile nu mai opresc în această staţie
Staţia de metrou Piaţa Victoriei a fost închisă de la ora 20:00, iar trenurile nu mai opresc în această staţie, informează, sâmbătă seara, Metrorex.
"Metrorex informează că, la nivelul Direcţiei Generale de Monitorizare a Ordinii Publice, din care fac parte toate instituţiile cu abilităţi în asigurarea ordinii
publice, s-a decis ca, astăzi, 9 iunie a.c., începând cu ora 20:00, staţia Piaţa Victoriei să fie închisă. Măsura a fost luată pentru siguranţa călătorilor, în contextul în care un flux mare de persoane tranzitează zona Piaţa Victoriei", menţionează compania, într-un comunicat.
Potrivit sursei citate, închiderea staţiei presupune interzicerea accesului călătorilor în subteran şi trecerea trenurilor prin această staţie fără oprire.
"Staţia se va redeschide la solicitarea instituţiilor abilitate", precizează Metrorex. AGERPRES/(AS - editor: Oana Tilică, editor online: Adrian Dădârlat)

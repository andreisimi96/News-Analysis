Jucătorul spaniol de tenis Rafael Nadal, numărul 1 mondial, l-a învins marţi în primul tur al turneului de Mare Şlem de la Roland Garros pe italianul Simone Bolelli 6-4, 6-3, 7-6 (11/9), însă a fost foarte aproape de a pierde un set în această fază pentru prima dată în ultimii trei ani.
În acest meci, întrerupt luni de ploaie, Bolelli a avut patru mingi de set în runda a treia, însă Nadal, câştigător de zece ori al turneului, a reuşit să le salveze de fiecare dată.
Luni seara, în duelul cu lucky loser-ul Bolelli, Nadal a câştigat primele două seturi (6-4, 6-3), dar era condus cu 3-0 în setul 3 în momentul întreruperii partidei din cauza ploii.
Nadal se va confrunta cu argentinianul Guido Pella (78 mondial), care l-a învins pe portughezul Joao Sousa (49 mondial) cu 6-2, 6-3, 6-4.
Alte rezultate de marţi au fost:
Denis Shapovalov (Canada/N.24) - John Millman (Australia) 7-5, 6-4, 6-2
Maximilian Marterer (Germania) - Ryan Harrison (SUA) 6-1, 6-3, 7-5
Thomas Fabbiano (Italia) - Matthew Ebden (Australia) 6-4, 5-7, 6-2, 3-6, 6-2
Pablo Cuevas (Uruguay) - Aljaz Bedene (Slovacia) 6-4, 6-3, 6-2
Kevin Anderson (Africa de Sud/N.6) - Paolo Lorenzi (Italia) 6-1, 6-2, 6-4
Marin Cilic (Croaţia/N.3) - James Duckworth (Australia) 6-3, 7-5, 7-6 (7/4)
Hubert Hurkacz (Polonia) - Tennys Sandgren (SUA) 6-2, 6-2, 3-6, 6-3
Jan-Lennard Struff (Germania) - Evgheni Donskoi (Rusia) 6-1, 6-3, 6-0
John Isner (SUA/N.9) - Noah Rubin (SUA) 6-3, 7-6 (9/7), 7-6 (9/7)
Horacio Zeballos (Argentina) - Yuichi Sugita (Japonia) 6-4, 6-7 (3/7), 6-4, 6-2. AGERPRES/(autor: Adrian Drăguţ, editor: Mircea Lazaroniu, editor online: Anda Badea)

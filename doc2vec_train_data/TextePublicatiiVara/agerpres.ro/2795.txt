Un echipaj de pompieri a salvat luni un pescăruş care s-a rănit la o aripă, pe una dintre cele mai înalte clădiri din municipiu, a anunţat Inspectoratul pentru Situaţii de Urgenţă (ISU).
Potrivit sursei citate, pescăruşul a fost dat jos de pe clădire cu ajutorul unei scări speciale.
Pasărea va fi tratată la Asociaţia Prietenii Berzelor din Cristian.
Tot mai mulţi pescăruşi sunt prezenţi în centrul istoric al Sibiului. Unii specialişti susţin că pescăruşii de la Sibiu sunt atraşi aici, într-o zonă de munte, de lacurile aflate în staţiunea Ocna Sibiului, aflată în apropierea municipiului. AGERPRES/(AS-Isabela Paulescu, editor: Antonia Niţă, editor online: Anda Badea)

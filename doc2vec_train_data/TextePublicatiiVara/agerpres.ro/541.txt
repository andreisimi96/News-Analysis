Selecţionerul reprezentativei statului Panama, columbianul Hernan Dario Gomez, a anunţat, miercuri, lotul definitiv de 23 de jucători pentru Cupa Mondială de fotbal din Rusia (14 iunie - 15 iulie), în care se află şi portarul Jaime Penedo, de la Dinamo Bucureşti.
Nu lipseşte nici mijlocaşul Armando Cooper (Universidad de Chile), care a făcut parte din lotul echipei Oţelul Galaţi în sezonul 2013-2014.
Doar patru jucători evoluează în campionatul naţional, restul jucând pentru formaţii din străinătate.
Panama face parte din Grupa G la CM 2018, alături de Belgia, Tunisia şi Anglia.
Portari (3): Jaime Penedo (Dinamo Bucureşti/România), José Calderon (Chorrillo/Panama), Alex Rodriguez (San Francisco FC/Panama);
Fundaşi (8): Felipe Baloy (Municipal/Guatemala), Harold Cummings (San Jose Earthquakes/SUA), Erick Davis (Dunajska Streda/Slovacia), Fidel Escobar (New York Red Bulls/SUA), Adolfo Machado (Houston Dynamo/SUA), Michael Amir Murillo (New York Red Bulls/SUA), Luis Ovalle (Olimpia Tegucigalpa/Honduras), Roman Torres (Seattle Sounders/SUA);
Mijlocaşi (7): Edgar Barcenas (Cafetaleros de Tapachula/Mexic), Armando Cooper (Universidad de Chile/Chile), Anibal Godoy (San Jose Earthquakes/SUA), Gabriel Gomez (Atletico Bucaramanga/Columbia), Valentin Pimentel (Plaza Amador/Panama), Alberto Quintero (Universitario de Lima/Peru), José Luis Rodriguez (KAA Gent/Belgia);
Atacanţi (5): Abdiel Arroyo (Liga Deportiva Alajuelense/Costa Rica), Ismael Diaz (Deportivo La Coruna/Spania), Blas Perez (Municipal/Guatemala), Luis Tejada (Sport Boys/Peru), Gabriel Torres (Huachipato/Chile).
AGERPRES (autor: Mihai Ţenea, editor: Vlad Constantinescu, editor online: Simona Aruştei)

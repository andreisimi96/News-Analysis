Cancelarul german, Angela Merkel, nu intenţionează să organizeze o întâlnire specială cu alte câteva state ale UE afectate de criza migraţiei, a declarat un purtător de cuvânt al guvernului duminică.
"Nu este prevăzut niciun summit special al UE. Convocarea unui astfel de summit ar depinde de instituţiile'' Uniunii Europene, a spus purtătorul de cuvânt, citat de agenţia dpa.
"Evident, guvernul german organizează discuţii în acest context cu diferite state membre şi cu Comisia (UE)", a adăugat el.
Agenţia dpa a preluat anterior o relatare a ziarului Bild conform căreia Merkel plănuieşte să discute despre soluţii la criza migraţiei cu Grecia, Italia, Austria şi alte ţări înaintea summitului UE planificat pentru 28-29 iunie.AGERPRES/(AS - autor: Mariana Ionescu, editor online: Andreea Lăzăroiu)

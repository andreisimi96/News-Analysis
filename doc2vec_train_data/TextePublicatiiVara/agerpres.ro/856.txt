Echipajul masculin de opt plus unu al României a ocupat locul al treilea, duminică, la concursul de Cupă Mondială la canotaj de la Belgrad.
Echipajul alcătuit din Vlad-Dragoş Aicoboae, Florin-Sorin Lehaci, Alexandru Matincă, Constantin Radu, Constantin Adam, Sergiu-Vasile Bejan, Cristi-Ilie Pîrghie, Alexandru-Cosmin Macovei şi Adrian Munteanu a fost înregistrat cu timpul de 05 min 31 sec 480/1000, sosind după Germania (05:24.910) şi Marea Britanie (05:26.010).
La dublu rame masculin, Marius-Vasile Cozmiuc şi Ciprian Tudosă au încheiat pe locul 4, în 06 min 25 sec 350/1000, devansaţi de Croaţia (06:19.370), Cehia (06:20.990) şi Belarus (06:23.360).
În proba de dublu vâsle masculin, Ioan Prundeanu şi Marian-Florian Enache au terminat pe locul cinci, în 06 min 11 sec 340/1000. Lituania a câştigat finala (06:08.290), urmată de Marea Britanie (06:09.080), Germania (06:10.700) şi Olanda (06:11.260).
În Finala B la patru rame masculin, România (Mihai-Vasile Ţiganescu, Cosmin Pascari, Ştefan-Constantin Berariu şi Ciprian Huc) s-a clasat pe primul loc (7 la general), cu timpul de 05 min 53 sec 140/1000, timp ce i-au fi adus locul 4 în Finala A.
AGERPRES (editor: Mihai Ţenea, editor online: Irina Giurgiu)

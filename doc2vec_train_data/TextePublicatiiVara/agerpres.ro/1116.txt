Un bărbat în vârstă de 42 de ani a ajuns, luni, la spital cu o plagă abdominală după ce a suferit un accident de muncă la o fabrică de mobilă din oraşul Negreşti.
"Bărbatul a fost preluat de un echipaj SAJ, cu o plagă abdominală şi a fost transportat la Spitalul Judeţean de Urgenţă. Din fericire, nu i-au fost afectate organele interne", a declarat managerul Serviciului de Ambulanţă al Judeţului Vaslui, Aurora Popa.
Inspectoratul Teritorial de Muncă Vaslui şi Inspectoratul de Poliţie al Judeţului Vaslui au demarat verificări în acest caz. AGERPRES /(AS - autor: Loredana Ciobanu, editor: Karina Olteanu, editor online: Ada Vîlceanu)

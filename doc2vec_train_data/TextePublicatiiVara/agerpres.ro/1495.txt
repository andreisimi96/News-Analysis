Selecţionata Panama, cu dinamovistul Jaime Penedo între buturi, a fost învinsă la limită, cu scorul de 1-0, de reprezentativa Norvegiei, într-o partidă de pregătire în vederea Cupei Mondiale de fotbal din Rusia (14 iunie - 15 iunie), disputată miercuri seara pe stadionul Ullevaal din Oslo.
Gazdele au marcat golul victoriei în debutul întâlnirii, prin Joshua King, atacantul echipei engleze Bournemouth, care a trecut cu uşurinţă de fundaşii panamezi şi a strecurat balonul pe lângă Penedo (min. 3).
Foto: (c) TERJE PEDERSEN / EPA
Panama, care nu a câştigat niciunul dintre meciurile de pregătire disputate până în prezent, va evolua în Grupa G la Cupa Mondială, alături de Belgia, Anglia şi Tunisia.
Au evoluat următoarele formaţii:
Norvegia: Grytebust (Nyland, 46) - Meling, Vassbakk Ajer, Reginiussen, Linnes - Johansen (căpitan; Selnaes, 76), Berge (Midtsjo, 46), Henriksen, Fossum (Zahid, 89) - King (Kamara, 46), Johnsen (Sorloth, 60). Selecţioner: Sélectionneur: Lars Lagerbaeck.
Panama: Penedo - Escobar, Torres (căpitan; Cummings, 58), Machado (Murillo, 46), Davis - Gabriel Gomez (Pimentel, 79), Barcenas (Gabriel Torres, 46), Cooper, Godoy, Rodriguez (Quintero, 46) - Pérez (Diaz, 58). Seelcţioner: Hernan Dario Gomez.
AGERPRES (autor: Mihai Dragomir, editor: Mihai Ţenea, editor online: Gabriela Badea)

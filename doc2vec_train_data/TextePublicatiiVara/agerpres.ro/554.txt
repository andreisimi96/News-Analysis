Rutierul român Serghei Ţvetcov (UnitedHealthcare) ocupă locul al treilea după două etape desfăşurate din Turul ciclist al Coreei de Sud, la şase secunde de liderul sud-coreean Hyeongmin Choe (Geumsan Insam Cello).
Pe locul secund se află canadianul Benjamin Perry (Israel Cycling Academy), la o secundă de prima poziţie.
Joi, în etapa a doua, desfăşurată pe distanţa de 202,6 km, între Cheonan şi Yeongju, victoria a revenit estonianului Mihkel Raeim (Israel Cycling Academy), în 4 h 58 min 47 sec, urmat de olandezul Raymond Kreder (Team Ukyo) şi argentinianul Lucas Sebastian Haedo (UnitedHealthcare), în acelaşi timp cu câştigătorul.
Ţvetcov, clasat pe trei în prima etapă, a ocupat locul 36, fiind înregistrat cu acelaşi timp cu Raeim.
Vineri va avea loc etapa a treia, între Yeongju şi Jeongseon, pe 192,4 km.
AGERPRES (autor: Mihai Ţenea, editor: Vlad Constantinescu, editor online: Simona Aruştei)

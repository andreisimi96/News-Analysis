"Petrecere cu lăutari" este titlul unei picturi semnată de Theodor Aman (1831-1891).
Lucrarea este expusă la galeria de Artă Românească Modernă din cadrul Muzeului Naţional de Artă al României.
Tabloul prezintă rude ale pictorului aflate în grădina casei, relaxându-se pe fundalul sonor al unui taraf tradiţional. Impresionează naturaleţea gesturilor personajelor, un alt punct de interes fiind vestimentaţia lor, inspirată de moda pariziană a vremii.
"Asemeni pictorilor impresionişti contemporani, de la Manet şi Monet la Brazille sau James Tissot, Aman îşi transformă propria familie în model, observând în deplină libertate obiceiuri şi contraste caracteristice societăţii româneşti din epocă", notează www.mnar.arts.ro . AGERPRES (Documentare - Horia Plugaru, editor: Irina Andreea Cristea, editor online: Andreea Lãzãroiu)

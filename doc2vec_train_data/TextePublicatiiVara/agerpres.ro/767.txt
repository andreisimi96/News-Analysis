Traficul rutier va fi restricţionat sâmbătă, 2 iunie, timp de trei ore, pe DN 12 şi DN 11C, pentru desfăşurarea semimaratonului Băile Tuşnad-Lacul Sf. Ana, a anunţat, joi, Compania Naţională de Administrare a Infrastructurii Rutiere (CNAIR).
"Sâmbătă, 02.06.2018, în intervalul orar 10.00 - 13.00, traficul se va desfăşura restricţionat, pe jumătate din cale, pe sectoarele de drum cuprinse între DN 12 Băile Tuşnad (km 44+000) - Bixad (km 39+190); DN 11C km 35+435 (intersecţie cu DJ 113A) - DN 11C, km 26+847.Restricţia se impune pentru a permite desfăşurarea celei de-a X-a ediţii a competiţiei internaţionale de semimaraton Băile Tuşnad - Lacul Sf. Ana", precizează CNAIR.
Conducătorii auto sunt rugaţi să respecte restricţia de circulaţie instituită, semnalizarea rutieră temporară şi indicaţiile agenţilor de poliţie aflaţi la faţa locului. AGERPRES/(AS - autor: Mariana Nica, editor: Andreea Marinescu, editor online: Daniela Juncu)

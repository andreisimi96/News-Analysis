Traficul este îngreunat marţi dimineaţă, pe DN 7 Bucureşti - Găeşti pe raza localităţii Tărtăşeşti, judeţul Dâmboviţa, din cauza unui accident rutier în care un pieton a fost accidentat mortal, informează Centrul Infotrafic din Inspectoratul General al Poliţiei Române.
''Un pieton a decedat după ce a fost lovit de un autoturism. Circulaţia este oprită pe DN 7, pe sensul către Bucureşti, însă traficul se desfăşoară pe un fir alternativ, pe celălalt sens'', precizează Centrul Infotrafic. AGERPRES / (AS - autor: Cornelia Dumitru, editor: Irina Poenaru, editor online: Gabriela Badea)

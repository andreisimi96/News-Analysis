Jucătorul elveţian de tenis Roger Federer (nr. 2 mondial) a câştigat miercuri în trei seturi, 3-6, 6-4, 6-2, partida contra germanului Mischa Zverev (nr. 54 mondial), din turul al doilea al turneului ATP de la Stuttgart, dotat cu premii totale de 656.015 euro.
Federer a disputat primul său meci după o pauză de trei luni şi a avut nevoie de mai mult timp pentru a-şi intra în ritm, având emoţii după ce a pierdut primul set.
În turul trei, Federer îl va înfrunta pe câştigătorul partidei dintre indianul Prajnesh Gunneswaran şi argentinianul Guido Pella.
Dacă va ajunge să dispute finala turneului, elveţianul va redeveni numărul 1 mondial, detronându-l pe Rafael Nadal, actualul lider, câştigător la Roland Garros . AGEPRES/(autor: Adrian Drăguţ, editor: Mircea Lazaroniu, editor online: Gabriela Badea)

Un nou focar de gripă aviară a fost declarat miercuri într-o fermă din nord-estul Bulgariei, informează Reuters.
Agenţia naţională pentru siguranţa alimentelor a precizat că în jurul fermei din satul Doncevo a fost instituită o zonă de protecţie de trei kilometri în care sunt interzise vânzarea ouălor şi deplasarea păsărilor domestice şi sălbatice. Din două hale vor fi eliminate toate păsările contaminate sau care au intrat în contact cu acestea.
În urmă cu două săptămâni, gripa aviară a fost detectată în satul Stefanovo, iar păsările afectate au fost eliminate.
În ultimul an, în Bulgaria s-au înregistrat câteva astfel de incidente, dintre care unele legate de tulpina H5N8 a virusului gripei aviare, cu potenţial patogen ridicat. AGERPRES/(AS - editor: Marius Hosu, editor online: Daniela Juncu)

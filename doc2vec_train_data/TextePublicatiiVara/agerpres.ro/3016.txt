Casa Albă a subliniat luni că Statele Unite nu recunosc anexarea Peninsulei Crimeea la Rusia, la câteva zile după unele afirmaţii ambigue făcute de preşedintele american, Donald Trump, pe această temă, relatează AFP.
"Nu recunoaştem tentativa Rusiei de a anexa Crimeea. Sancţiunile împotriva Rusiei vor rămâne în vigoare până când Rusia va reda peninsula Ucrainei", a declarat purtătoarea de cuvânt a executivului american, Sarah Sanders.
Întrebat vineri în legătură cu acest subiect, Donald Trump a rămas evaziv, mărginindu-se să răspundă: "Vom vedea".AGERPRES/(AS - editor: Alic Mîrza, editor online: Daniela Juncu)

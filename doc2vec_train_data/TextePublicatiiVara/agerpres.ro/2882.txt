Pompierii au intervenit, în noaptea de marţi spre miercuri, pentru stingerea unui incendiu care a izbucnit la un restaurant din Complexul studenţesc din Timişoara, fără a se înregistra victime, a informat ISU Banat.
La faţa locului s-au deplasat două autospeciale de stingere cu apă şi spumă, o autosanitară SMURD, 13 subofiţeri şi un ofiţer, precum şi un echipaj de poliţie.
"Cauza probabilă a izbucnirii incendiului a fost de natură electrică. În urma incendiului au ars elementele combustibile de la etaj, mese, scaune, aparatură electrocasnică, s-au deteriorat pereţii şi tavanul pe o suprafaţă de 300 metri pătraţi", a declarat presei purtătorul de cuvânt al ISU Banat, Elena Megherea. AGERPRES/(AS - autor: Otilia Halunga, editor: Nona Jalbă, editor online: Anda Badea)

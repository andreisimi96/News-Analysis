'Ocean's 8', varianta feminină a jafului din 'Ocean's Eleven', ajunge în acest weekend în cinematografele americane, cu intenţia fermă de a detrona de pe primul loc blockbusterul 'Solo: A Star Wars Story', care a dominat box-office-ul în ultimele două săptămâni, relatează EFE.
'Ocean's 8', în regia lui Gary Ross, propune un format similar popularei serii 'Ocean's Eleven', filmul de acţiune şi jafuri comise de George Clooney, Brad Pitt şi Matt Damon, printre alţii.
De data aceasta, filmul o are în centrul său pe Debbie (Sandra Bullock), care iese din închisoare după cinci ani pentru a plănui furtul unui colier de diamante estimat la 150 milioane de dolari.
Planul lui Debbie este de a sustrage colierul pe care îl poartă o actriţă la gala anuală oferită de Metropolitan Museum de Nueva York (MET), iar pentru aceasta va avea nevoie de concursul unor personaje interpretate de Cate Blanchett, Anne Hathaway sau Sarah Paulson.
O altă premieră a săptămânii este filmul de suspans 'Hotel Artemis', în regia lui Drew Pearce şi având-i în distribuţie pe Jodie Foster, Sofia Boutella, Charlie Day, Jeff Goldblum şi Dave Bautista.
Acţiunea de desfăşoară într-un oraş Los Angeles al viitorului, zguduit de protestele violente ale populaţiei care cere mai multă apă potabilă. În acest haos, o bandă de hoţi având printre ei membrii răniţi se refugiază în hotelul Artemis, care face parte dintr-o societate secretă şi are o sală de urgenţă destinată exclusiv membrilor săi.
Ca reprezentante ale cinematografiei independente se lansează de asemenea pe ecrane, filmul horror 'Hereditary' şi musicalul 'Hearts Beat Loud'. 'Hereditary', în regia lui Ari Aster, prezintă drama unei familii după moartea mamei şi modul cum se dezvăluie unele mistere care au legătură cu strămoşii celei decedate.
Toni Collette, Milly Shapiro, Gabriel Byrne şi Alex Wolff sunt protagoniştii acestui film
Ultimul pe listă, 'Hearts Beat Loud', avându-l ca regizor Brett Haley, prezintă povestea unui tată şi a fiicei sale, care formează un neaşteptat cuplu muzical, înainte ca tânăra sa-şi înceapă studiile la universitate. Nick Offerman, Kiersey Clemons, Ted Danson şi Toni Collette fac parte din distribuţia acestui film pentru toate vârstele.AGERPRES/(AS - editor: Mihaela Nicolaescu, editor online: Anda Badea)

Cunoscutul interpret Alexandru Jula a ajuns luni la Spitalul Judeţean de Urgenţă din Galaţi, după ce a suferit un accident vascular cerebral, a anunţat şeful Serviciului Judeţean de Ambulanţă Galaţi, Mihai Polinschi.
Artistul a fost preluat de un echipaj al Serviciului Judeţean de Ambulanţă (SJA) Galaţi, din faţa blocului.
''Un echipaj al SJA Galaţi a intervenit în această dimineaţă pentru un pacient care prezenta simptomele unui accident vascular cerebral. Se pare că este vorba despre un accident vascular cerebral minor, dar asta se va decide după investigaţiile la care va fi spus la Spitalul de Urgenţă unde a fost transportat pacientul'', a precizat Polinschi.
Cantautorul, care în iulie va împlini 84 de ani, este stabil, conştient se află la Stabilizare, în Unitatea de Primiri Urgenţă a unităţii medicale şi, cel mai probabil, va rămâne internat. AGERPRES/(A - autor: Dan Paic, editor: Cristina Tatu, editor online: Ada Vîlceanu)

Centrul Infotrafic informează că pe sensul către Piteşti al autostrăzii A1 Bucureşti - Piteşti, la km 29, în zona localităţii Bolintin-Vale, un autoturism a luat foc în timpul deplasării.
Traficul rutier este deocamdată oprit.
Pompierii acţionează pentru lichidarea incendiului.
Evenimentul nu s-a soldat cu victime. AGERPRES/(AS - autor: Mihaela Tudorache, editor: Florin Marin, editor online: Ada Vîlceanu)

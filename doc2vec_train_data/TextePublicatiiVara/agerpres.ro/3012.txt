''Viaţa lui Emile Zola'' (''The Life of Emile Zola'') este un film biografic din 1937, regizat de William Dieterle (1893-1972).
Rolul principal i-a revenit actorului american Paul Muni (1895-1967). Scenariul descrie momente esenţiale ale vieţii scriitorului naturalist francez Emile Zola, precum sursele de inspiraţie ale unor lucrări precum romanul "Nana", amiciţia sa cu pictorul Paul Cezanne şi implicarea sa în Afacerea Alfred Dreyfus.
"Viaţa lui Emile Zola" este al doilea film biografic din istorie care a câştigat Oscarul pentru ''Cel mai bun film'', după drama muzicală "Marele Ziegfeld" (The Great Ziegfeld), premiat în 1937. Filmul a mai cucerit Oscarurile pentru ''Cel mai bun actor în rol secundar'' (Joseph Schildkraut) şi pentru ''Cel mai bun scenariu''. Pentru prestaţia sa, Paul Muni a fost nominalizat la Oscarul pentru ''Cel mai bun actor''. AGERPRES (Documentare - Horia Plugaru, editor: Cerasela Bădiţă, editor online: Gabriela Badea)

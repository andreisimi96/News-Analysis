Reprezentanţi ai autorităţilor şi organizaţiilor din industria alimentară participă, joi, la expo-conferinţa "Produsul românesc", organizată la Clubul Diplomatic din Capitală.
În cadrul dezbaterilor vor susţine discursuri: Dorin Cojocaru - preşedintele Asociaţiei Patronale Române din Industria Laptelui (APRIL), Dănuţ Pale - vicepreşedintele Comisiei pentru agricultură din Camera Deputaţilor, Marius Pârvu - preşedintele Autorităţii Naţionale pentru Protecţia Consumatorilor (ANPC), Georgiana Jelescu - NSF România, Maria Turtoi - profesor universitar la Universitatea Galaţi, Gheorghe Turtoi - director de vânzări GEA România, Nastasia Belc - director general IBA, Robert Chioveanu - şef serviciu Autoritatea Naţională Sanitară Veterinară şi pentru Siguranţa Alimentelor (ANSVSA), Ştefan Pădure - preşedintele Asociaţiei Presei Agricole din România (APAR) şi Ioan Ladoşi - preşedintele Asociaţiei Producătorilor de Carne de Porc din România (APCPR).
Printre temele de discuţie se vor afla: iniţiativele legislative care au ca scop sprijinirea produsului românesc şi a producătorilor din România, ce trebuie să ştie producătorul român pentru a evita publicitatea mincinoasă sau retragerea de la raft, de la frauda alimentară la integritate alimentară, greşeli de etichetare a produselor alimentare româneşti. AGERPRES/(AS - autor: Daniel Badea, editor: Oana Tilică, editor online: Anda Badea)

Prinţul Charles a fost primit miercuri de Custodele Coroanei Române, Margareta, la Palatul Elisabeta.
Prinţul de Wales a sosit la Palatul Elisabeta în jurul orei 17,40, fiind întâmpinat de Majestatea Sa Margareta şi principele Radu, şi a plecat în jurul orei 18,15.
Din delegaţia care l-a însoţit pe Prinţul de Wales la Palatul Elisabeta a făcut parte şi ambasadorul Marii Britanii la Bucureşti, Paul Brummell.
În cadrul vizitei pe care o efectuează în România, Prinţul Charles a fost primit miercuri de preşedintele Klaus Iohannis, la Palatul Cotroceni, şi de prim-ministrul Viorica Dăncilă, la Palatul Victoria. AGERPRES/(AS - autor: Daniel Popescu, editor: Andreea Rotaru, editor online: Irina Giurgiu)

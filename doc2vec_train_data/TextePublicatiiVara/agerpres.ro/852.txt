Perechea româno-spaniolă Sorana Cîrstea/Sara Sorribes Tormo a fost învinsă, duminică, de cuplul Hao-Ching Chan (Taiwan)/Zhaoxuan Yang (China), cu 6-2, 6-4, în optimile de finală ale probei feminine de dublu din cadrul turneului de tenis de la Roland Garros, al doilea de Mare Şlem al anului.
Favoritele numărul opt au obţinut victoria după o oră şi 32 de minute de joc.
Cîrstea şi partenera sa au comis 7 duble greşeli, având procentaje inferioare la punctele realizate cu ambele servicii.
Sorana Cîrstea şi Sara Sorribes Tormo vor fi recompensate cu 41.000 de euro şi cu 240 de puncte WTA la dublu.
Cîrstea a pierdut în primul tur la simplu la Openul Franţei.
În proba de dublu, România mai are două reprezentante, perechea Irina Maria Bara şi Mihaela Buzărnescu urmând să joace în optimi cu americancele Jennifer Brady şi Vania King.
AGERPRES (editor: Mihai Ţenea, editor online: Irina Giurgiu)

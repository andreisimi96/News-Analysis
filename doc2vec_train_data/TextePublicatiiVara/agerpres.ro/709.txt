Rutierul român Serghei Ţvetcov (UnitedHealtcare) a câştigat, vineri, etapa a treia a Turului ciclist al Coreei de Sud şi este noul lider al clasamentului general.
Ţvetcov a fost înregistrat cu timpul de 5 h 05 min 51 sec pe cei 192,4 km dintre Yeongju şi Jeongseon, fiind urmat de kazahul Stepan Astafiev (Vino Astana Motors), la 18 secunde, şi de italianul Matteo Busato (Wilier Triestina Selle Italia), tot la 18 secunde, etc.
În ierarhia generală, podiumul este acelaşi, cu Ţvetcov lider, urmat de Astafiev, la 28 de secunde, şi de Busato, la 37 de secunde, etc.
Etapa a patra este programată sâmbătă, între Jeongseon şi Chungju, pe 137 km.
AGERPRES (editor: Mihai Ţenea, editor online: Irina Giurgiu)

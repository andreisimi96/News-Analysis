Preşedintele american Donald Trump a declarat marţi că summitul istoric pe care l-a avut cu liderul nord-coreean Kim Jong Un a permis să fie înregistrat un "mare progres", informează AFP.
"A fost într-adevăr o întrevedere fantastică" care s-a derulat "mai bine decât şi-ar fi putut imagina cineva", a declarat preşedintele SUA pentru presă la finalul dineului de lucru pe care l-a avut cu liderul nord-coreean. "Acum vom merge să semnăm", a adăugat Donald Trump, fără a preciza despre ce fel de tip de document este vorba.
Cei doi lideri au avut anterior o întâlnire în tete-a-tete, precedată de o strângere de mâini istorică. Prevăzând un succes extraordinar al summitului cu liderul Coreei de Nord, Trump a spus că este o "onoare" să se întâlnească faţă în faţă cu Kim şi că va avea o "relaţie grozavă" cu liderul RPDC.AGERPRES/(AS - editor: Adriana Matcovschi, editor online: Irina Giurgiu))

Prinţul Charles a fost primit miercuri, la Palatul Victoria, de prim-ministrul Viorica Dăncilă.
Prinţul de Wales a sosit la sediul Guvernului în jurul orei 16,40, fiind întâmpinat de premierul Dăncilă. Cei doi au intrat împreună în Holul de onoare al Palatului Victoria, unde au făcut fotografii oficiale.
Premierul Dăncilă şi Prinţul Charles au programată o întrevedere.
Din delegaţia care îl însoţeşte pe Prinţul de Wales la Palatul Victoria face parte şi ambasadorul Marii Britanii la Bucureşti, Paul Brummell.
În cadrul vizitei pe care o efectuează în România, Prinţul Charles a fost primit miercuri şi de preşedintele Klaus Iohannis, la Palatul Cotroceni.
De asemenea, Prinţul de Wales va fi primit de Custodele Coroanei Române, Margareta, la Palatul Elisabeta. AGERPRES/(AS - autor: Mădălina Cerban, editor: Andreea Rotaru, imagine: Alfred Schupler, redactor video: Alberta Forgiarini, grafician: Liliana Iordan, editor online: Ada Vîlceanu)

Preşedintele american, Donald Trump, prevede "o relaţie formidabilă" cu liderul nord-coreean, Kim Jong Un, transmit agenţiile internaţionale de presă.
"Vom avea o relaţie formidabilă, nici nu mă-ndoiesc", le-a spus preşedintele american reporterilor prezenţi la summitul istoric de la Singapore, într-o scurtă sesiune de întrebări-răspunsuri înainte de discuţiile private.
La rândul său, liderul nord-coreean a declarat că "vechile practici şi prejudecăţi au lucrat împotriva noastră, dar le-am depăşit pe toate şi astăzi suntem aici".
Un interpret a tradus pentru presă afirmaţiile făcute de Kim Jong Un în coreeană.AGERPRES/(AS - editor: Alic Mîrza, editor online: Daniela Juncu)

Sportiva română Denisa Golgotă a ocupat locul al doilea în finala de la sărituri, sâmbătă, la Cupa Mondială de gimnastică artistică de la Koper (Slovenia), cu o medie de 14,025 puncte.
Românca a fost notată cu 14,200 la prima săritură şi cu 13,850 la a doua.
Pe primul loc s-a clasat Giulia Steingruber, cu 14,500, podiumul fiind completat de slovena Tjasa Kysselef, 13,750.
Golgotă s-a clasat a şasea la paralele, cu 12,100, victoria revenind slovacei Barbora Mokosova, cu 13,450.
La masculin, Andrei Muntean a ocupat locul 5 în finala de la inele, cu 14,250, victoria fiind obţinută de japonezul Kazuyuki Takeda, cu 14,950 puncte.
Duminică sunt programate finala masculină de la paralele (Andrei Muntean) şi cele feminine de la bârnă (Denisa Golgotă) şi sol (Denisa Golgotă).
AGERPRES (editor: Mihai Ţenea, editor online: Adrian Dădârlat)
Sursa foto:  Federația Română de Gimnastică / Facebook

Selecţionata Panama, fără portarul Jaime Penedo (Dinamo Bucureşti) în lot, a terminat la egalitate cu reprezentativa Irlandei de Nord, 0-0, marţi, la Ciuda de Panama, într-un meci de pregătire pentru participarea la Cupa Mondială din Rusia (14 iunie - 15 iulie).
Într-o atmosferă de sărbătoare, panamezii au prestat un joc lucid, arătând ce se poate aştepta de la ei la turneul final din Rusia.
În echipa gazdă a evoluat şi mijlocaşul Armando Cooper, fost component al Oţelului Galaţi.
Panama se află în Grupa G la CM 2018, alături de Belgia, Tunisia şi Anglia.
Marţi au evoluat echipele:
Panama: Jose Calderon - Adolfo Machado, Felipe Baloy (Roman Torres, 75), Luis Ovalle - Gabriel Gomez (Valentín Pimentel, 46), Anibal Godoy (Ricardo Avila, 46) Armando Cooper (Miguel Camargo, 46), Edgar Yoel Barcenas - Jose Rodriguez (Ismael Diaz, 59), Luis Tejada (Blas Perez, 46). Selecţioner: Hernan Gomez.
Irlanda de Nord: Trevor Carson (Bailey Peacock, 46) - Shane Ferguson (Ryan McLaughlin, 72), Garet McAuley, Jonathan Evans, Liam Boyce (Paul Smith, 72) - Corry Evans (Jordan Thompson, 82), Stuart Dallas (Lee Hodson, 60), Patrick McNair, Aaron Hughes - Craig Cathcart, Josh Magennis (Shane Lavery, 87). Selecţioner: Michael O'Neill.
A arbitrat costaricanul Henry Bejarano.
AGERPRES (editor: Mihai Ţenea, editor online: Simona Aruştei)

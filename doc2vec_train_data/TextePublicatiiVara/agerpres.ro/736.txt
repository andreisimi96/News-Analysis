Jucătoarea daneză de tenis Caroline Wozniacki, N.2 mondial, s-a calificat în optimile de finală ale turneului de la Roland Garros, după ce a spulberat-o vineri pe franţuzoaica Pauline Parmentier, 6-0, 6-3.
Wozniacki a condus cu 5-0 în setul secund. Parmentier este locul 74 WTA. Următoarea adversară a danezei va fi rusoaica Daria Kasatkina (N.14), care a învins-o vineri pe Maria Sakkari (Grecia), cu 6-1, 1-6, 6-3.
Wozniacki păstrează şanse de a reveni în fruntea ierarhiei mondiale după Roland Garros. Actualul lider este românca Simona Halep.
Alte rezultate din turul 3 al probei feminine de simplu:
Barbora Strycova (Cehia/N.26) - Katerina Siniakova (Cehia) 6-2, 6-3
Iulia Putinţeva (Kazahstan) - Qiang Wang (China) 1-6, 7-5, 6-4
Madison Keys (SUA/N.13) - Naomi Osaka (Japonia/N.21) 6-1, 7-6 (9/7)
AGERPRES (editor: Mircea Lazaroniu, editor online: Irina Giurgiu)

Hidrologii au emis, duminică, noi atenţionări Cod galben de inundaţii, valabile până aproape de miezul nopţii, pe râurile mici din judeţele Sălaj, Alba, Sibiu, Maramureş, Bistriţa-Năsăud, Harghita, Mureş, Covasna şi Braşov.
Potrivit Institutului Naţional de Hidrologie şi Gospodărire a Apelor (INHGA), până la ora 22:00, ca urmare a precipitaţiilor înregistrate, a celor prognozate şi propagării, se pot produce scurgeri importante pe versanţi, torenţi, pâraie, viituri rapide pe râurile mici cu posibile efecte de inundaţii locale şi creşteri de debite şi niveluri cu posibile depăşiri ale Cotelor de Atenţie pe râurile mici din bazinele hidrografice: Crasna - afluenţii aferenţi sectorului amonte S.H. Supuru de Jos, Barcău - afluenţii aferenţi sectorului amonte S.H. Marca din judeţul Sălaj.
Fenomenele hidrologice periculoase se pot produce cu probabilitate mai mare pe unele râuri mici din bazinele hidrografice: Barcău - bazin superior.
Tot până la ora 22:00 sunt posibile depăşiri ale Cotelor de Atenţie pe râurile mici din bazinele hidrografice: Mureş - afluenţii aferenţi sectorului aval S.H. Alba Iulia - amonte S.H. Gelmar (judeţele Sibiu şi Alba), Cibin - bazin superior şi afluenţi bazin mijlociu şi inferior din judeţul Sibiu, precum şi pe râurile mici din bazinele hidrografice: Vişeu - bazin superior şi afluenţi bazin mijlociu şi inferior, Iza - bazin superior şi mijlociu (judeţul Maramureş), Someşul Mare - bazin superior, judeţul Bistriţa - Năsăud.
Hidrologii avertizează că fenomenele hidrologice periculoase se pot produce cu probabilitate mai mare pe unele râuri mici din bazinele hidrografice: Sebeş - bazin superior şi Hârtibaciu - bazin superior, Vişeu - afluenţii aferenţi sectorului aval S.H. Moisei - amonte S.H. Leordina.
Depăşiri ale Cotelor de Atenţie se pot produce, până la ora 24:00, şi pe râurile mici din bazinele hidrografice: Mureş - afluenţii aferenţi sectorului amonte S.H. Glodeni,Târnava Mică - afluenţii aferenţi sectorului aval S.H. Bălăuşeri, Târnava Mare - afluenţii aferenţi sectorului aval S.H. Vânatori, judeţele Harghita, Mureş, Sibiu şi Alba, dar şi pe râurile mici din bazinele hidrografice: Olt - afluenţii de dreapta aval S.H. Podu Olt - amonte Făgăraş, judeţele Harghita, Covasna şi Braşov.
Potrivit INHGA, fenomenele hidrologice periculoase se pot produce cu probabilitate mai mare pe unele râuri mici din bazinele hidrografice: Răstoliţa - bazin superior, Secaş - bazin superior, Homorod, Baraolt, Cormoş.
În funcţie de evoluţia fenomenelor hidrometeorologice, INHGA va actualiza prognozele anunţate.AGERPRES/(AS - editor: Mariana Nica, editor online: Adrian Dădârlat)

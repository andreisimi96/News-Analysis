Preşedintele Klaus Iohannis a declarat, miercuri, că analfabetismul funcţional se reflectă şi în "înaltele sfere ale politicii româneşti".
"Sistemul educaţional trebuie să aibă capacitatea de a face o diferenţă reală în nivelul de cunoştinţe ale copiilor, nu doar să bifeze un număr de ani petrecuţi pe băncile şcolii. Aceasta este o lecţie care se aplică şi României, în condiţiile în care un studiu din 2016 ne avertizează că ne confruntăm cu o rată de analfabetism funcţional de 42 de procente care se reflectă foarte vizibil şi în înaltele sfere ale politicii româneşti", a declarat Iohannis, la lansarea raportului "World Development Report 2018: Learning to Realize Education's Promise", care a avut loc la Biblioteca Centrală Universitară "Carol I". AGERPRES/(A-autor: Florentina Peia, editor: Mihai Simionescu, editor online: Ada Vîlceanu)

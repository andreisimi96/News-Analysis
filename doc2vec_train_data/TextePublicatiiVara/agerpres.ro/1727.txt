Ministerul Afacerilor Externe informează cetăţenii români care se află, tranzitează sau doresc să călătorească în Republica Italiană că vineri, în intervalul orar 13,00 - 17,00, sunt anunţate greve (locale şi generale), care pot afecta orarul zborurilor şi activitatea aeroportului din Bologna, se arată într-un comunicat al MAE, transmis AGERPRES.
MAE le recomandă cetăţenilor români să consulte site-urile companiilor aeriene şi informaţiile existente pe site-ul aeroportului din Bologna şi să ia măsurile necesare pentru evitarea eventualelor neplăceri cauzate de greve.
Cetăţenii români afectaţi de situaţia din atenţionare pot solicita asistenţă consulară la numerele de telefon ale Consulatului General al României la Bologna: +39 051 5872120; +39 051 5872209, apelurile fiind redirecţionate către Centrul de Contact şi Suport al Cetăţenilor Români din Străinătate (CCSCRS) şi preluate de către operatorii Call Center, în regim de permanenţă.
De asemenea, românii care se confruntă cu o situaţie cu caracter de urgenţă au la dispoziţie telefonul de permanenţă al Consulatului General al României la Bologna: +39 349 1178220.
MAE recomandă consultarea paginilor de internet http://bologna.mae.ro şi www.mae.ro şi reaminteşte că românii care călătoresc în străinătate au la dispoziţie aplicaţia "Călătoreşte în siguranţă", ce oferă informaţii şi sfaturi de călătorie. AGERPRES/(AS - autor: Mădălina Cerban, editor: Georgiana Tănăsescu, editor online: Gabriela Badea)
Sursa foto:  www.airportia.com  

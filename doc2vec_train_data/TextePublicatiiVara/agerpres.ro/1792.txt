Înalta Curte de Casaţie şi Justiţie a decis vineri să sesizeze Curtea Constituţională în legătură cu aspecte de neconstituţionalitate a actului normativ pentru modificarea şi completarea Legii 254/2013 privind executarea pedepselor şi a măsurilor privative de libertate dispuse de organele judiciare în cursul procesului penal.
De asemenea, Înalta Curte a sesizat CCR şi cu privire la Legea pentru modificarea şi completarea Legii 134/2010 privind Codul de procedură civilă, precum şi pentru modificarea şi completarea altor acte normative. AGERPRES/(AS - autor: Mihai Stoica, editor: Florin Marin, editor online: Ada Vîlceanu)

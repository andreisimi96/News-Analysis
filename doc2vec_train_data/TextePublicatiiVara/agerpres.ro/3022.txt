Aproape o treime dintre tinerii adulţi ruşi vor să emigreze, destinaţia preferată fiind Germania, indică un sondaj realizat de Centrul rus pentru analiza opiniei publice, transmite luni dpa.
Sondajul a fost realizat în luna iunie, pe un eşantion de tineri ruşi cu vârste cuprinse între 18 şi 24 de ani. Dintre aceştia, 31% sunt înclinaţi să emigreze, arată ancheta sociologică. În ultimii patru ani, această proporţie s-a situat între 21% şi 26%.
Emigraţia 'este de mult timp asociată cu o plecare fără o ocazie de a reveni' în ţară, a declarat directorul Centrului rus pentru analiza opiniei publice, Stepan Lvov.
Principalele trei destinaţii în care tinerii ruşi ar emigra sunt Germania, SUA şi Spania, adaugă sursa citată. AGERPRES/(AS - autor: Tudor Martalogu, editor: Ionuţ Mareş, editor online: Simona Aruştei)

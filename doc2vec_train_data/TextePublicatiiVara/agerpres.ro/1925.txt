O persoană care a adresat injurii participanţilor la mitingul din Piaţa Victoriei a fost sancţionată cu amendă în valoare de 200 de lei, au anunţat, sâmbătă seara, reprezentanţii Jandarmeriei Bucureşti.
Conform sursei citate, o altă persoană a fost scoasă din mulţime întrucât a refuzat să părăsească adunarea publică la solicitarea organizatorului şi a fost condusă la secţia de poliţie în vederea sancţionării.
De asemenea, la parada LGBT, o persoană a fost sancţionată cu amendă în valoare de 500 de lei pentru refuzul părăsirii locului adunării publice la solicitarea organizatorului, mai informează sursa citată. AGERPRES/(AS - editor: Oana Popescu, editor online: Adrian Dădârlat)

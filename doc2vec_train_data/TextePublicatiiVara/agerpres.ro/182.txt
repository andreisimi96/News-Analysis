PSD va organiza pe 9 iunie un miting de amploare pentru susţinerea Guvernului Dăncilă, a declarat, luni, pentru AGERPRES, preşedintele social-democraţilor vasluieni, Dumitru Buzatu.
"În urma discuţiilor cu membrii de partid, a fost stabilită data de 9 iunie pentru organizarea unui miting de susţinere a Guvernului", a precizat Buzatu.
Potrivit acestuia, la miting vor participa delegaţii cu membri şi simpatizanţi ai partidului din toate judeţele ţării, dar sunt aşteptaţi toţi cetăţenii care au încredere în guvernarea PSD-ALDE. AGERPRES /(AS - autor: Loredana Ciobanu, editor: Cristina Tatu, editor online: Ada Vîlceanu)

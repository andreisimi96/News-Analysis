Victoria cu 5-0 a selecţionatei Rusiei în faţa Arabiei Saudite, joi, la Moscova, nu reprezintă cel mai mare scor realizat într-un meci de deschidere la o Cupă Mondială de fotbal, recordul fiind deţinut de partida Italia - SUA 7-1 din 1934.
Meciurile oficiale de deschidere la Cupa Mondială au început cu anul 1966, după ce anterior mai multe partide începeau simultan la turneele finale, relatează DPA.
FIFA a recunoscut anumite meciuri ca fiind de deschidere la turneele din perioada 1930-1962.
Reprezentativa Rusiei a surclasat selecţionata Arabiei Saudite cu scorul de 5-0 (2-0), în primul meci al Cupei Mondiale de fotbal din Rusia, joi, pe Stadionul Lujniki din Moscova, în Grupa A a competiţiei (14 iunie - 15 iulie).
Ruşii au deschis scorul prin Iuri Gazinski (12), Denis Cerîşev, introdus providenţial de Cercesov, a reuşit o ''dublă'' (43, 90+1), Artem Dziuba a marcat la un minut de la intrarea sa pe gazon (71), iar Aleksandr Golovin a închis tabela din lovitură liberă (90+4).
Meciurile de deschidere a turneele finale ale Cupei Mondiale
13 iulie 1930, la Montevideo: Franţa - Mexic 4-1
27 mai 1934, la Roma: Italia - SUA 7-1
4 iunie 1938, la Paris: Germania - Elveţia 1-1, după prelungiri
24 iunie 1950, la Rio de Janeiro: Brazilia - Mexic 4-0
16 iunie 1954, la Lausanne: Iugoslavia - Franţa 1-0
8 iunie 1958, la Solna: Suedia - Mexic 3-0
30 mai 1962, la Santiago de Chile: Chile - Elveţia 3-1
11 iulie 1966, la Londra: Anglia - Uruguay 0-0
31 mai 1970, la Ciudad de Mexico: Mexic - URSS 0-0
16 iunie 1974, la Frankfurt: Brazilia - Iugoslavia 0-0
1 iunie 1978, la Buenos Aires: Germania - Polonia 0-0
13 iunie 1982, la Barcelona: Argentina - Belgia 0-1
31 mai 1986, la Ciudad de Mexico: Bulgaria - Italia 1-1
8 iunie 1990, la Milano: Argentina - Camerun 0-1
17 iunie 1994, la Chicago: Germania - Bolivia 1-0
10 iunie 1998, la Saint-Denis: Brazilia - Scoţia 2-1
31 mai 2002, la Seul: Franţa - Senegal 0-1
9 iunie 2006, la Munchen: Germania - Costa Rica 4-2
11 iunie 2010, la Johannesburg: Africa de Sud - Mexic 1-1
12 iunie 2014, la Sao Paulo: Brazilia - Croaţia 3-1
14 iunie 2018, la Moscova: Rusia - Arabia Saudită 5-0
AGERPRES (autor: Mihai Ţenea, editor: Mihai Dragomir, editor online: Irina Giurgiu)

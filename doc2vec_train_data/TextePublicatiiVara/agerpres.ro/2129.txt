Circulaţia rutieră este oprită, marţi dimineaţa, pe DN 22, în zona localităţii Mineri, judeţul Tulcea, a avut loc un accident rutier, în care au fost implicate un autoturism şi două autobuze.
Potrivit Centrului Infotrafic din Inspectoratul General al Poliţiei Române, şoferul autoturismului a pierdut controlul volanului şi a ieşit în afara părţii carosabile, impact în urma căruia a rezultat rănirea acestuia.
Şoferul unui autobuz, curios de cele întâmplate, a frânat brusc, moment în care un alt autobuz care circula în spatele său a intrat în coliziune cu acesta, conducătorul primului autobuz fiind de asemenea victimă a evenimentului, mai arată sursa citată.
Circulaţia rutieră este oprită momentan pe ambele sensuri de mers, în vederea acordării de îngrijiri medicale necesare şi pentru efectuarea cercetării locului faptei, conform Infotrafic. AGERPRES/(AS - editor: Oana Popescu, editor online: Irina Giurgiu)

Pilotul australian Daniel Ricciardo, de la echipa Red Bull, a câştigat duminică Marele Premiu al Monaco de Formula 1, de pe circuitul stradal de la Monte Carlo, după o cursă dominată de la cap la coadă.
Ricciardo, 28 ani, plecat din pole position, a semnat a 7-a sa victorie în Formula 1, a doua din acest sezon după cea din China şi prima în principatul monegasc. Australianul a fost urmat în clasament de germanul Sebastian Vettel (Ferrari) şi de britanicul Lewis Hamilton (Mercedes).
În clasamentul piloţilor, Hamilton se menţine lider cu 110 puncte, urmat de Vettel 96, Ricciardo 72, Valtzteri Bottas 68, Kimi Raikkonen 60, Max Verstappen 35 etc.
La constructori, Mercedes este lider cu 178 puncte, urmată de Ferrari 156, Red Bull 107, Renault 46, McLaren 40, Force India 26, Torro Roso 19, Haas 19, Sauber 11, Williams - 4 puncte.
Clasamentul cursei de la Monte Carlo:
1. Daniel Ricciardo (Australia/Red Bull) - 1h42min54sec807/1000
2. Sebastian Vettel (Germania/Ferrari) la 7.336
3. Lewis Hamilton (Marea Britanie/Mercedes) + 17.013
4. Kimi Raikkonen (Finlanda/Ferrari) + 18.217
5. Valtteri Bottas (Finlanda/Mercedes) +18.822
6. Esteban Ocon (Franţa/Force India) +23.667
7. Pierre Gasly (Franţa/Toro Rosso) +24.331
8. Nico Hülkenberg (Germania/Renault) +24.839
9. Max Verstappen (Olanda/Red Bull) +25.317
10. Carlos Sainz Jr. (Spania/Renault) +69.013
AGERPRES/(editor Teodor Ciobanu, editor online: Daniela Juncu)

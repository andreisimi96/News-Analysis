Banca Mondială lansează marţi cel mai recent studiu al său, intitulat "Rethinking Lagging Regions", care analizează implicaţiile disparităţilor regionale în Europa şi România.
Evenimentul va fi prezidat de Tatiana Proskuryakova, director de ţară al Băncii Mondiale pentru România şi Ungaria, iar Tom Farole, economist principal, şi Marcel Ionescu-Heroiu, specialist senior în dezvoltare urbană, vor prezenta principalele concluzii ale raportului şi vor invita audienţa la o dezbatere asupra viziunii Politicii Europene de Dezvoltare Regională pentru perioada programatorică 2021 - 2027.
Discuţiile se vor concentra pe problematica României şi pe modul în care putem influenţa mai eficient politicile europene în interesul regiunilor ţării noastre, potrivit organizatorilor.
Printre participanţii la eveniment se vor număra reprezentanţi ai autorităţilor centrale şi locale, ai mediului privat şi ai societăţii civile. AGERPRES/(AS - editor: Oana Tilică, editor online: Anda Badea)

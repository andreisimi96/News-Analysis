Arbitrul român Istvan Kovacs a fost delegat să dirijeze sâmbătă, pe arena La Ceramica din Villarreal, partida amicală de fotbal dintre selecţionatele Spaniei şi Elveţiei, care se pregătesc pentru Cupa Mondială 2018 din Rusia, relatează EFE.
Kovacs, 33 ani, a mai arbitrat în acest sezon pe Athletic Bilbao în meciul cu Ostersunds în faza grupelor Europe League, dar şi meciuri din preliminariile CM 2018 precum Irlanda de Nord - San Marino, Letonia - Portugalia şi Slovenia - Lituania.
Arbitrul român va fi ajutat de arbitrii asistenţi Vasile Florin Marinescu şi Vladimir Urzică, în timp ce arbitru de rezervă va fi spaniolul Juan Martinez Munuera.
Spania va mai susţine un singur meci după amicalul cu Elveţia, cu Tunisia, pe 9 iunie la Krasnodar, în Rusia.
Spania face parte din Grupa B, alături de Portugalia, Maroc şi Iran. Elveţia este inclusă în Grupa E, alături de Brazilia, Costa Rica şi Elveţia.
AGERPRES/(autor: Teodor Ciobanu, editor: Mihai Ţenea, editor online: Simona Aruştei)

Rutierul român Serghei Ţvetcov (UnitedHealthcare) a câştigat, duminică, Turul ciclist al Coreei de Sud, cursă desfăşurată pe parcursul a cinci etape.
În clasamentul final, Ţvetcov a fost urmat de kazahul Stepan Astafiev (Vino Astana Motors), la 28 de secunde, şi de italianul Matteo Busato (Wilier Triestina Selle Italia), la 37 de secunde, etc.
Etapa a cincea, desfăşurată duminică, la Seul, pe distanţa de 65 de km, a fost câştigată de olandezul Raymond Kreder (Team Ukyo), cu timpul de 1 h 21 min 05 sec, urmat de estonianul Mihkel Raeim (Israel Cycling Academy), de sud-coreeanul Joonyong Seo (KSPO Bianchi Asia Procycling), ambii în acelaşi timp, etc. Ţvetcov s-a clasat pe locul al 31-lea, în acelaşi timp cu învingătorul.
AGERPRES (editor: Mihai Ţenea, editor online: Irina Giurgiu)

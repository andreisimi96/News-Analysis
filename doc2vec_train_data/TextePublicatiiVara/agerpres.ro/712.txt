Copiii sunt viitorul nostru, adevărata moştenire a unei naţiuni, afirmă liderul PSD, Liviu Dragnea, preşedintele Camerei Deputaţilor, într-un mesaj adresat, vineri, cu ocazia Zilei Internaţionale a Copilului.
",,Toţi oamenii mari au fost cândva copii. (Dar puţini dintre ei îşi mai aduc aminte),, Antoine de Saint-Exupéry - Micul Prinţ. Astăzi, mai mult ca oricând, să ne lăsăm ghidaţi de copii, să ne inspirăm în tot ceea ce facem din sinceritatea, veselia şi afecţiunea lor. Copiii sunt viitorul nostru, adevărata moştenire a unei naţiuni. Uniţi, darnici şi cu inima deschisă, întocmai ca în copilărie, să ne asigurăm că vor avea un viitor mai bun. La mulţi ani tuturor copiilor!", afirmă Liviu Dragnea în mesajul postat pe pagina sa de Facebook.
Ziua Internaţională a Copilului este sărbătorită în România şi în alte aproximativ 50 de ţări, la data de 1 iunie. De asemenea, o zi dedicată copilului este celebrată la date diferite în peste 100 de state. AGERPRES/ (AS - autor: Daniel Florea, editor: Mihai Simionescu, editor online: Irina Giurgiu)

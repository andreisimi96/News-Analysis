Gara de Nord dispune, începând de joi, de un sistem electronic de informare a publicului, format din 36 de panouri electronice cu LED montate la intrările în gară, în holul caselor de bilete, în sălile de aşteptare şi în birourile de informaţii, informează CFR Infrastructură pe propria pagină de Facebook.
Panourile oferă informaţii referitoare la ora de sosire/plecare a trenurilor, ruta de circulaţie, minute întârziere sau linia de garare. De asemenea, 17 monitoare TV sunt montate în birourile de informaţii pentru călători.
Noul sistem electronic de informare a publicului a fost realizat cu investiţii de 1,7 milioane de le asigurate de CFR SA din fonduri proprii.
Executantul lucrărilor este ISAF SA. AGERPRES/(AS - editor: Andreea Marinescu, editor online: Anda Badea)

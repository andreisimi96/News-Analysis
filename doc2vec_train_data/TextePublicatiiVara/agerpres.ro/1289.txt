Poliţişti din Prahova efectuează, miercuri dimineaţă, zece percheziţii la locuinţele din judeţul Ialomiţa ale unor persoane bănuite de furturi, opt suspecţi urmând a fi audiaţi.
Potrivit Inspectoratului de Poliţie Judeţean (IPJ) Prahova, din cercetări a reieşit că, în cursul lunii aprilie a.c., persoanele în cauză ar fi comis două furturi, dintr-o locuinţă şi respectiv un salon de evenimente deţinute de aceeaşi persoană, din localitatea Dumbrava.
O parte dintre bunurile sustrase, printre care un hidrofor, sticle cu alcool, cutii cu marmură, corpuri de iluminat, canapele şi 400 de pahare, au fost ulterior vândute către diverse persoane din judeţele Ialomiţa şi Ilfov.
Prejudiciul creat este estimat la 150.000 de lei.
Opt persoane vor fi conduse la audieri, conform IPJ Prahova.
La acţiune participă şi jandarmi. AGERPRES/(AS - autor: Anamaria Toma, editor: Nona Jalbă, editor online: Anda Badea)

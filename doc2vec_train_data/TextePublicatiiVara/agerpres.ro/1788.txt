Premierul Viorica Dăncilă a declarat că Fondul Suveran de Dezvoltare şi Investiţii, a cărei înfiinţare a fost aprobată recent de Camera Deputaţilor, reprezintă un proiect important şi un concept care, deja, funcţionează în multe state europene.
"Vreau să salut votul de miercuri în Camera Deputaţilor privind înfiinţarea Fondului Suveran de Dezvoltare şi Investiţii. Este un proiect important asumat prin programul de guvernare şi un concept care, deja, funcţionează în multe state europene şi nu numai", a afirmat Viorica Dăncilă, vineri, în deschiderea şedinţei Executivului. AGERPRES/(A - autor: Daniel Florea, editor: Florin Marin, editor online: Ada Vîlceanu)

Tenismanul scoţian Andy Murray a confirmat că va juca în septembrie la turneul ATP 250 de la Shenzhen, primul pe ciment din seria programată în Asia, relatează EFE.
Operat la şold în ianuarie, Murray şi-a propus să revină în sezonul pe iarbă cu turneele de la Queens şi Wimbledon.
La Shenzhen, turneu programat între 22 şi 30 septembrie, Murray s-a impus la singura lui participare, în anul 2014.
Scoţianul a jucat ultima oară în 2017 la turneul de la Wimbledon, când a fost eliminat în sferturi de finală. AGERPRES/(autor: Teodor Ciobanu, editor Mihai Ţenea, editor online: Irina Giurgiu)

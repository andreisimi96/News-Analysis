Poliţişti Serviciului de Investigare a Criminalităţii Economice din cadrul Inspectoratului de Poliţie Judeţean (IPJ) Braşov efectuează, marţi, şase percheziţii domiciliare şi la punctele de lucru ale unor societăţi comerciale din municipiul reşedinţă.
Percheziţiile vizează domeniul drepturilor de proprietate intelectuală, respectiv combaterea comerţului cu mărfuri contrafăcute, informează purtătorul de cuvânt al IPJ Braşov, Ionuţ Marin.
În cauză urmează să fie aduse la audieri cinci persoane.
Acţiunea, la care participă specialişti criminalişti şi echipe SAS din cadrul IPJ Braşov, este coordonată de Parchetul de pe lângă Judecătoria Braşov, potrivit sursei citate. AGERPRES/(AS - autor: Jana Pintili, editor: Oana Popescu, editor online: Irina Giurgiu)

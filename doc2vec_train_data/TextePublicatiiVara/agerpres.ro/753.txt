Perechea formată din jucătoarea română de tenis Mihaela Buzărnescu şi finlandezul Henri Kontinen a fost învinsă de cuplul Yifan Xu (China)/Oliver Marach (Austria), cap de serie numărul trei, cu 6-7 (3), 6-3, 11-9, vineri, în primul tur al probei de dublu mixt la Roland Garros, al doilea turneul de Mare Şlem al anului.
Xu şi Marach au obţinut victoria după o oră şi 36 de minute. De remarcat că perechea româno-finlandeză a condus cu 4-2 în super tiebreak şi a avut minge de meci la 9-8, după care a pierdut trei puncte consecutive şi partida.
Buzărnescu şi Kontinen vor împărţi un cec de 4.750 euro.
Mihaela s-a calificat vineri în optimi la simplu, după 6-3, 7-5 cu ucraineanca Elina Svitolina, a patra favorită, şi va evolua şi în turul al doilea la dublu feminin, alături de Irina Maria Bara.
AGERPRES (editor: Mihai Ţenea, editor online: Ada Vîlceanu)

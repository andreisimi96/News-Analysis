Cinci staţii de metrou din Kiev, gazda finalei Ligii Campionilor la fotbal dintre Real Madrid şi FC Liverpool, au fost închise din cauza unei ameninţări false cu bombă şi redeschise ulterior după ce forţele de securitate au făcut verificările necesare, relatează EFE.
Agenţii ucrainieni nu au găsit dispozitive explozive în staţiile de metrou şi acestea au fost redeschise pentru public. Poliţia a închis iniţial staţiile din cauza unui telefon anonim despre plasarea unor bombe la metrou la ora locală 13,20.
Circa 10.000 de fani străini au sosit la Kiev pentru a urmări finala de pe stadionul olimpic dintre Real Madrid şi FC Liverpool (ora 21,45).
AGERPRES/(editor Teodor Ciobanu, editor online: Simona Aruştei)

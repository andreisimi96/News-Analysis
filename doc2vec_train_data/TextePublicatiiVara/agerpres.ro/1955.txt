Categoria I a jocului Loto 6/49 înregistrează un report în valoare de 5,3 milioane lei (peste 1,15 milioane de de euro) pentru tragerea de duminică, în timp ce la aceeaşi categorie a jocului Joker continuă să crească reportul, care a ajuns la 20 de milioane de lei (peste 4,3 milioane de euro).
Potrivit unui comunicat al Loteriei Române, duminică, 10 iunie, au loc primele trageri Loto 6/49, Noroc, Joker, Noroc Plus, Loto 5/40 şi Super Noroc, după ce la ultimele trageri loto de joi, instituţia a acordat 12.073 câştiguri în valoare totală de 749.303,05 lei.
De asemenea, la Noroc, se înregistrează un report cumulat în valoare de aproximativ 171.000 de lei (peste 36.700 de euro), iar la Noroc Plus este în joc, la categoria I, un report în valoare de 37.000 de lei (aproximativ 8.000 de euro).
La categoria a II-a a jocului Joker reportul a ajuns la peste 176.800 de lei (aproximativ 38.000 de euro), iar la categoria a III-a, reportul depăşeşte 86.500 lei (peste 18.500 de euro).
La Loto 5/40, categoria I, se înregistrează un report în valoare de aproximativ 153.000 de lei (peste 32.800 de euro), iar la Super Noroc este în joc un report cumulat de circa 54.000 de lei (peste 11.600 de euro).AGERPRES/(AS - editor: Mariana Nica, editor online: Anda Badea)

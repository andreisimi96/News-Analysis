FC Botoşani a învins-o pe Sepsi OSK Sfântu Gheorghe cu scorul de 1-0 (0-0), duminică, în deplasare, într-o partidă din etapa a 13-a a fazei play-out a Ligii I de fotbal.
Unicul gol al partidei a fost marcat de argentinianul Jonathan Rodriguez (56 - penalty), după un duel între Ghinga şi Petrovikj.
Sepsi şi-a creat mai multe ocazii de gol, dar nu a reuşit egalarea.
FC Botoşani a obţinut prima victorie după patru etape în care a întregistrat două eşecuri şi două egaluri. În tur scorul a fost egal, 2-2. Sepsi venea după trei victorii şi un egal.
ACS Sepsi OSK Sfântu Gheorghe - FC Botoşani 0-1 (0-0), stadion Municipal - Sfântu Gheorghe, 18,00)
Au marcat: Jonathan Emanuel Rodriguez (56 - penalty).
Arbitru: George Rădulescu (Bucureşti); arbitri asistenţi: Florin Păunescu (Râmnicu Vâlcea), Adrian Popescu (Craiova); arbitru de rezervă: Marian Balaci (Drobeta-Turnu Severin)
Observatori: Constantin Ştefan (Bucureşti) - CCA, Valentin Mateescu (Ploieşti) - LPF. AGERPRES (AS-editor: Mihai Ţenea, editor online: Daniela Juncu)

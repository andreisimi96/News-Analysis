Papa Francisc a asistat miercuri, în cadrul audienţei sale săptămânale din Piaţa Sf. Petru la o demonstraţie de taekwondo, ai cărui protagonişti au fost 10 tineri - băieţi şi fete - din cele două Corei, relatează AFP.
Pe notele celebrei "Ave Maria" de Franz Schubert, cinci tineri îmbrăcaţi în kimonouri negre şi alţi cinci în kimonouri albe, au efectuat mai multe mişcări specifice acestei arte marţiale coreene sub privirile călduroase ale pontifului argentinian.
Demonstraţia s-a încheiat cu un eliberarea unui porumbel simbolizând pacea de către o fetiţă coreeană, la rândul ei îmbrăcată într-un kimono.
"A vedea cele două Corei împreună este un mesaj de pace pentru întreaga omenire", a declarat Papa.
Un banner pe care se putea citit "pacea este mai preţioasă decât triumful" a fost deşfăşurat în timpul audienţei.
"Sfântul Scaun susţine şi încurajează" această întâlnire, a dat asigurări Papa Francisc la sfârşitul lunii aprilie, înainte de summit-ul istoric dintre liderul nord-coreean Kim Jong Un şi preşedintele sud-coreean Moon Jae-in. AGERPRES/(AS - autor: Ana Bîgu, editor: Codruţ Bălu, editor online: Simona Aruştei)

Antrenorul campioanei Angliei la fotbal, Manchester City, Pep Guardiola, a donat 150.000 euro unui ONG care se ocupă cu recuperarea refugiaţilor care, în tentativa de a ajunge în Europa, se rătăcesc pe mare.
''Proactiva Open Arms'' este un ONG spaniol care a salvat peste 5.000 de refugiaţi din Marea Mediterană din 2015, când a fost înfiinţat.
Un reprezentant al antrenorului spaniol a menţionat că banii donaţi de Guardiola vor fi folosiţi pentru îmbunătăţirea bărcii de salvare de care dispune organizaţia.
Ambarcaţiunea necesită reparaţii capitale după ce a fost reţinută de autorităţile italiene. AGERPRES/(autor: Adrian Drăguţ, editor: Mircea Lazaroniu, editor online: Gabriela Badea)

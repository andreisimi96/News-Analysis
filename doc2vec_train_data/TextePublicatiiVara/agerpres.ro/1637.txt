Trimisul special al AGERPRES, Florentina Peia, transmite: Preşedintele Klaus Iohannis a fost primit, joi, la Palatul Belvedere din Varşovia de omologul său, Andrzej Duda, cu ocazia vizitei bilaterale pe care o efectuează în Polonia.
Cei doi vor avea convorbiri tete-a-tete şi oficiale şi vor susţine o declaraţie de presă comună.
Klaus Iohannis şi Andrzej Duda vor participa şi la vernisajul expoziţiei "Un centenar al alianţei - Diplomaţia româno-poloneză 1918-1938".
Vineri, preşedintele Iohannis va participa la reuniunea la nivel înalt a Formatului Bucureşti 9 care are loc în Varşovia. AGERPRES/(AS - editor: Claudia Stănescu, editor online: Ada Vîlceanu)

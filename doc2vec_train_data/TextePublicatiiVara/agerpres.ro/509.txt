La data de  29 mai a.c., poliţiştii Secţiei 5 Poliţie Rurală Coteşti au depistat un bărbat, de 27 de ani, din comuna Poiana Cristei, în timp ce transporta cu un tractor pe DJ 149 A cantitatea de 3 mst. lemn foc, fără a deţine documente legale de provenienţă şi transport. Materialul lemnos a fost confiscat şi predat Ocolului Silvic Dumitreşti,  iar cel în cauză a fost sancţionat contravenţional.
La data de 29 mai a.c., ora 15.00, poliţiştii din cadrul Postului de Poliţie Dumbrăveni au depistat un bărbat, de 63 de ani, din comuna Slobozia Bradului, în timp ce conducea un tractor care nu era înmatriculat sau înregistrat pentru a putea fi condus pe drumurile publice. În cauză se efectuează cercetări sub aspectul săvârşirii infracţiunii de conducere a unui vehicul neînmatriculat.
La data de 29 mai a.c., ora 15.58, poliţiştii Biroului Rutier au fost sesizaţi prin apel 112 despre faptul că o persoană, fiind sub influenţa băuturilor alcoolice, conduce un autoturism pe raza municipiului Focşani. La scurt timp poliţiştii l-au depistat pe cel în cauză, un bărbat, de 41 de ani, din comuna Coteşti, iar în urma testării cu aparatul etilotest a rezultat o concentraţie de 1,37 mg/l alcool pur în aerul expirat.
Bărbatul  a fost condus la o unitate medicală unde  i-au  fost  recoltate mostre  biologice de sânge în vederea stabilirii alcoolemiei. Totodată, s-a stabilit faptul că autoturismul condus de acesta a acroşat un autoturism parcat regulamentar. Pe numele bărbatului a fost întocmit dosar penal sub aspectul săvârşirii infracţiunii de conducere sub influenţa alcoolului.
La data de 29 mai a.c., ora 16.24, poliţiştii Biroului Rutier Focşani au fost sesizaţi despre faptul că pe strada Republicii, din localitate, s-a produs un accident rutier soldat cu rănirea unui minor.
Din primele verificări, s-a stabilit că minorul, de 16 ani, s-a angajat în traversarea regulamentară a străzii, pe marcajul pietonal şi a fost acroşat de un autoturism. În urma investigaţiilor efectuate, poliţiştii au identificat un bărbat, de 47 de ani, bănuit de săvârşirea faptei.
În cauză a fost întocmit dosar penal sub aspectul săvârşirii infracţiunilor de vătămare corporală din culpă şi părăsirea locului accidentului.
La data de 29 mai a.c.,  Poliţia Municipiului Adjud a fost sesizată telefonic de către un agent de paza de la o societate comercială despre faptul că a depistat o persoană de sex bărbătesc, care a trecut de casa de marcat fără a achita mai multe produse alimentare.
Poliţiştii au identificat persoana în cauză, un bărbat, de 20 de ani, din judeţul Bacău, bănuit că ar fi luat mai multe produse de pe raft, fără să le achite. În cauză a fost întocmit dosar penal sub aspectul săvârşirii infracţiunii de furt.
La data de 29 mai a.c., ora 18.45, pe DN2 E85, pe raza localităţii Goleşti, poliţiştii Serviciului Rutier au depistat un bărbat cu dublă cetăţenie, de 31 de ani, în timp ce conducea o autoutilitară. Conducătorul auto a prezentat un permis de conducere eliberat de autorităţile române.
În urma verificărilor efectuate, poliţiştii au stabilit că celui în cauză i-au mai fost eliberate permise de conducere de către alte două state, iar la momentul opririi nu avea dreptul de a conduce autovehicule pe drumurile publice din România. Cercetările continuă sub aspectul săvârşirii infracţiunii de conducere a unui vehicul fără permis de conducere.
La data  de 29 mai a.c., poliţiştii din cadrul Secţiei 10 Poliţie Rurala Panciu  au fost sesizaţi de către o femeie din comuna Răcoasa cu privire la faptul că în data de 23 mai a.c., un bărbat, de 40 de ani, din aceeaşi localitate, ar fi tăiat ilegal de pe proprietatea sa 5 arbori şi ar fi sustras materialul lemnos. Pe numele bărbatului a fost întocmit dosar penal  sub aspectul comiterii infracţiunilor de tăiere ilegală şi furt de arbori.
Minor bănuit de furt calificat, identificat de poliţişti
La  data  de 30 mai a.c., ora  00.05,  poliţiştii din cadrul Poliţiei Oraşului Panciu au fost sesizaţi cu privire la faptul că uşa de acces de la depozitul unei societăţi comerciale este deschisă, iar din interior este posibil să fi fost sustrase bunuri.
Din primele verificări, s-a constatat că persoane necunoscute au pătruns prin efracţie  în depozitul societăţii,  prin forţarea uşii de acces, de unde au sustras  băuturi alcoolice.
În urma investigaţiilor specifice desfăşurate, poliţiştii au identificat un minor, de 14 ani, din localitate, bănuit de săvârşirea furtului. Cercetările continuă sub aspectul săvârşirii  infracţiunii de furt calificat.

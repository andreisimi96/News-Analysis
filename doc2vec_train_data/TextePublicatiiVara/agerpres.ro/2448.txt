"Cugetări" (Pensees) este o colecţie de fragmente de texte teologice şi filosofice scrise de gânditorul francez Blaise Pascal (1623-1662), publicate postum.
Se pare că Pascal, iniţial matematician şi fizician, a început să scrie apologetică după 1654, an în care susţinea că a avut o experienţă religioasă care l-a marcat. Intenţia sa a fost de a scrie o lucrare teologică de proporţii, intitulată "Elogiul religiei creştine", pe care nu a terminat-o din cauza stării precare de sănătate.
Unul dintre cele mai cunoscute argumente din "Cugetări" a rămas cunoscut sub denumirea de "Pariul lui Pascal", un argument pragmatic pentru credinţa în divinitate bazat pe posibile pierderi şi câştiguri atât în viaţa prezentă, cât şi într-o eventuală existenţă de după moarte. Altfel spus, Pascal nu încearcă să argumenteze că Dumnezeu există, ci doar că e avantajos pentru propriul nostru bine să pariem că Dumnezeu există. AGERPRES (Documentare - Horia Plugaru, editor: Mariana Zbora-Ciurel, editor online: Irina Giurgiu)

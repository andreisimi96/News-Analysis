Educaţia trebuie să rămână un pilon fundamental pentru ca România să se dezvolte ca naţiune, afirmă premierul Viorica Dăncilă într-un mesaj adresat de Ziua Învăţătorului.
"Azi, de Ziua Învăţătorului, avem prilejul să ne exprimăm recunoştinţa faţă de dascăli, să medităm la rolul pe care îl au în societate. Educaţia trebuie să rămână un pilon fundamental pentru a ne dezvolta ca naţiune, iar susţinerea învăţământului, ca domeniu prioritar în politicile publice, este o datorie de onoare pentru factorii decidenţi. La mulţi ani, doamna învăţătoare! La mulţi ani, domnule învăţător!", se arată în mesajul premierului Viorica Dăncilă. AGERPRES/(AS - autor: Daniel Florea, editor: Georgiana Tănăsescu, editor online: Gabriela Badea)

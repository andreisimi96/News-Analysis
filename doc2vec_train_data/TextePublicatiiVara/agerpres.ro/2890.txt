Avocatul Poporului s-a sesizat din oficiu şi solicită lămuriri Ministerului Sănătăţii şi Agenţiei Naţionale a Medicamentului în legătură cu absenţa de pe piaţă a unor medicamente necesare în tratamentul cancerului.
"Avocatul Poporului s-a sesizat din oficiu şi solicită lămuriri Ministerului Sănătăţii şi Agenţiei Naţionale a Medicamentului în legătură cu absenţa de pe piaţă, semnalată de presă, a medicamentelor Cisplatin, Bleomicin, Osetron şi Folinat de Calciu, esenţiale în tratamentul cancerului. Sesizarea din oficiu vizează posibila încălcare a art. 34 din Constituţia României privind dreptul la ocrotirea sănătăţii", se arată într-un comunicat transmis miercuri AGERPRES de Avocatul Poporului. AGERPRES/(AS - autor: Iulia Carciog, editor: Andreea Rotaru, editor online: Irina Giurgiu)

Institutul Naţional de Hidrologie şi Gospodărire a Apelor a emis o avertizare Cod portocaliu de inundaţii pentru 10 judeţe, valabilă de miercuri seara până joi noaptea, şi o alta Cod galben pentru 31 de judeţe, în vigoare de miercuri după-amiază, până vineri după-amiaza.
Potrivit hidrologilor, în intervalul 13 iunie, ora 18:00 - 14 iunie, ora 24:00, va fi instituit Cod portocaliu pe râurile din bazinele hidrografice Mureş - afluenţii aferenţi sectorului aval S. H. Gelmar (judeţele Hunedoara şi Arad), Bega Veche, Bega (judeţul Timiş), Timiş - bazin superior şi afluenţi bazin mijlociu şi inferior, Bârzava, Moraviţa, Caraş, Nera (judeţele Caraş Severin şi Timiş), Cerna (judeţele Caraş Severin şi Gorj) şi în intervalul 13 iunie, ora 23:00 - 14 iunie, ora 24:00, pe râurile din bazinele hidrografice Gilort - bazin superior, afluenţii Jiului aferenţi sectorului aval S. H. Sadu - amonte confluenţă Gilort (judeţul Gorj), afluenţii Oltului aferenţi sectorului aval confluenţă cu râul Lotru (judeţele Vâlcea, Gorj, Argeş, Olt, Dolj), Vedea - bazin superior (judeţele Argeş şi Olt), Teleorman - bazin superior (judeţele Argeş şi Teleorman).
De asemenea, de miercuri, ora 14:00, până vineri, ora 16:00, va fi instituit Cod galben pe râurile din bazinele hidrografice Vişeu, Iza, Tur, Lăpuş (judeţele Maramureş şi Satu Mare), Someşul Mare (judeţul Bistriţa Năsăud), Someş - afluenţii mici aferenţi sectorului aval S.H. Dej (judeţele Cluj, Sălaj, Maramureş şi Satu Mare), Someşul Mic - bazin superior şi afluenţi (judeţele Cluj şi Bihor), Crasna (judeţele Sălaj şi Satu Mare), Barcău (judeţele Sălaj şi Bihor), Crişul Repede - bazin superior şi afluenţi bazin mijlociu şi inferior (judeţele Cluj şi Bihor), Crişul Negru (judeţele Bihor şi Arad), Crişul Alb (judeţele Hunedoara şi Arad), Arieş (judeţele Alba şi Cluj), Mureş - afluenţii aferenţi sectorului aval confluenţă Târnave (judeţele Alba, Sibiu, Hunedoara şi Arad), Bega Veche, Bega (judeţul Timiş), Timiş, Bârzava, Moraviţa, Caraş, Nera (judeţele Caraş Severin şi Timiş), Cerna (judeţele Caraş Severin şi Gorj), Drincea, Desnăţui (judeţele Mehedinţi şi Dolj), Jiu - bazin superior şi mijlociu şi afluenţi bazin inferior (judeţele Hunedoara, Mehedinţi, Gorj şi Dolj), Olt - bazin superior şi mijlociu, Olt - afluenţi aval S.H. Sebeş Olt (judeţele Harghita, Covasna, Braşov, Sibiu, Vâlcea, Gorj, Dolj, Argeş şi Olt), Vedea - bazin superior şi afluenţi bazin mijlociu şi inferior (judeţele Argeş, Olt şi Teleorman), Argeş - bazin superior şi afluenţi bazin mijlociu şi inferior (judeţele Argeş, Dâmboviţa, Giurgiu, Teleorman şi Ilfov), Ialomiţa - bazin superior şi afluenţi bazin mijlociu şi inferior (judeţele Dâmboviţa, Prahova şi Ialomiţa), Buzău - bazin superior şi afluenţi bazin mijlociu (judeţele Braşov, Covasna şi Buzău), Trotuş - bazin superior şi afluenţi bazin mijlociu şi inferior (judeţele Harghita, Covasna, Bacău şi Neamţ), Putna - bazin superior (judeţul Vrancea), Rm. Sărat (judeţele Buzău şi Vrancea). AGERPRES/(AS - autor: Nicoleta Gherasi, editor: Oana Tilică, editor online: Anda Badea)

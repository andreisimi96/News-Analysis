Jucătoarea letonă de tenis Jelena Ostapenko, deţinătoarea titlului, a fost învinsă surprinzător de Katerina Kozlova (Ucraina), cu 7-5, 6-3, duminică, în prima rundă a turneului de la Roland Garros, primul de Mare Şlem al anului.
Letona, care anul trecut producea o mare surpriză în finală, prin victoria în trei seturi în faţa româncei Simona Halep, a fost eliminată de numărul 66 mondial. Ostapenko, numărul cinci mondial, a devenit a doua jucătoare care pierde în primul tur pe zgura pariziană după ce a cucerit titlul era profesionistă (din 1968), succedându-i rusoaicei Anastasia Mîskina. În 2005, rusoaica era învinsă în runda inaugurală de Maria Sanchez.
Prima zi a adus şi alte rezultate neaşteptate în turneul feminin, ''veterana'' Venus Williams (37 ani, 9 WTA) fiind eliminată de chinezoaica Qiang Wang, numărul 91 mondial, cu 6-4, 7-5, în timp ce britanica Johanna Konta, cap de serie numărul 22, a pierdut în faţa kazahei Iulia Putinţeva, cu 4-6, 3-6.
Meciul dintre românca Alexandra Dulgheru şi Christina McHale (SUA) s-a întrerupt după primele două seturi, primul câştigat de americancă (7-5), iar al doilea de Alexandra, cu 7-6 (5).
Rezultatele înregistrate duminică în primul tur la Roland Garros în proba feminină de simplu:
Katerina Kozlova (Ucraina) - Jelena Ostapenko (Letonia/N.5) 7-5, 6-3
Ekaterina Makarova (Rusia) - Saisai Zheng (China) 6-4, 6-1
Barbora Strycova (Cehia/N.26) - Kurumi Nara (Japonia) 1-6, 6-3, 6-4
Iulia Putinţeva (Kazahstan) - Johanna Konta (Marea Britanie/N.22) 6-4, 6-3
Jennifer Brady (SUA) - Amandine Hesse (Franţa) 6-1, 6-1
Petra Martic (Croaţia) - Yafan Wang (China) 6-2, 6-3
Qiang Wang (China) - Venus Williams (SUA/N.9) 6-4, 7-5
Zarina Dias (Kazahstan) - Magda Linette (Polonia) 6-3, 6-1
Viktoria Kuzmova (Slovacia) - Francesca Schiavone (Italia) 7-6 (7/2), 7-6 (7/2)
Elina Svitolina (Ucraina/N.4) - Ajla Tomljanovic (Australia) 7-5, 6-3
Anett Kontaveit (Estonia/N.25) - Madison Brengle (SUA) 6-1, 4-6, 6-2
Magdalena Frech (Polonia) - Ekaterina Alexandrova (Rusia) 6-3, 3-6, 6-3
Sloane Stephens (SUA/N.10) - Arantxa Rus (Olanda) 6-2, 6-0
Alizé Cornet (Franţa/N.32) - Sara Errani (Italia) 2-6, 6-2, 6-3. AGERPRES (editor: Mihai Ţenea, editor online: Daniela Juncu)

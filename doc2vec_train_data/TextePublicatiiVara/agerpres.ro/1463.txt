Ultimele două sferturi de finală din proba masculină de simplu de la Roland Garros au fost întrerupte de ploaie, miercuri, în jurul orei locale 17,35, când spaniolul Rafael Nadal, liderul mondial şi de zece ori câştigător al turneului, era în dificultate în faţa argentinianului Diego Schwartzman, locul 12 în ierarhia mondială, anunţă AFP.
Pe terenul central, Nadal a pierdut primul set cu 6-4. Schwartzman tocmai reuşise breakul şi conducea cu 3-2 în setul al doilea când partida a fost întreruptă.
Pe terenul Suzanne-Lenglen, argentinianul Juan Martin Del Potro (6 ATP) şi croatul Marin Cilic (4) au văzut meciul lor întrerupt la 5-5, 0-30 pe serviciul lui Cilic în primul set.
AGERPRES (autor: Mircea Lazaroniu; editor: Adrian Drăguţ, editor online: Ada Vîlceanu)

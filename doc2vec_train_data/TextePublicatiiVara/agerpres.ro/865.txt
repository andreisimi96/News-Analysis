Centrul Infotrafic informează că valorile de trafic au revenit la normal pe DN 1, în staţiunile montane de pe Valea Prahovei iar în prezent se circulă fără probleme deosebite pe ambele sensuri de mers.
ORA 12.20 Infotrafic: Aglomeraţie pe DN 1, între Predeal şi Azuga
Centrul Infotrafic informează că duminică la prânz, din cauza numărului mare de autovehicule care se deplasează dinspre staţiunile montane de pe Valea Prahovei către Capitală, se circulă în condiţii de aglomeraţie pe DN 1, între Predeal şi Azuga.
S-a format o coloană de autoturisme care se deplasează cu o viteză de aproximativ 10 km/h.
Conducătorilor auto li se recomandă să adapteze viteza la condiţiile de drum, să respecte indicaţiile poliţiştilor prezenţi la faţa locului pentru fluidizarea circulaţiei şi să manifeste o conduită preventivă în trafic. AGERPRES/(AS - editor: Florin Marin, editori online: Irina Giurgiu, Adrian Dădârlat)

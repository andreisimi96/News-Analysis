Actorul american Jackson Odell, cunoscut pentru rolul lui Ted Durkas din sitcomul Modern Family, a fost găsit mort weekendul trecut în locuinţa sa din California, relatează online ziarul spaniol La Vanguardia.
Odell a murit la 20 de ani, iar cauzele decesului său nu au fost încă stabilite.
Familia actorului a confirmat pe Twitter decesul tânărului actor: "Familia Odell anunţă pierderea fiului nostru şi frate Jackson Odell, la 8 iunie. El va fi rămâne pentru totdeauna o stea luminoasă şi un suflet strălucit, iubitor şi talentat. A avut atât de multe de oferit. Familia noastră va purta acest adevăr mai departe".
Dorinţa noastră este ca şi restul lumii care l-a cunoscut şi iubit să simtă la fel", arată în mesajul care precizează în încheiere: "Nu vom mai face alte declaraţii".
Jackson Odell şi-a făcut debutul ca actor la vârsta de 12 ani, iar de-a lungul timpului a apărut în mai multe producţii de televiziune precum iCarly, ''The Goldbergs'', ''Modern Family'' şi ''Arrested Development''.
De asemenea, el a compus numeroase piese incluse pe coloana sonoră a filmului ''Forever your Girl''.
A fost deschisă o anchetă, potrivit poliţiei, iar mai multe detalii despre moartea actorului nu au fost date presei, notează ABC. AGERPRES/(AS-autor: Mihaela Nicolaescu, editor: Mariana Ionescu, editor online: Gabriela Badea)
Sursa foto: La Vanguardia/ Twitter  

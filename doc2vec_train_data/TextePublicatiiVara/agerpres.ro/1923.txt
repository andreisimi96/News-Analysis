Perechea franceză formată din Pierre-Hugues Herbert şi Nicolas Mahut a câştigat sâmbătă finala la dublu masculin, la turneul de tenis de Mare Şlem de la Roland Garros, învingând perechea Oliver Marach (Austria)-Mate Pavic (Croaţia), favoriţii nr.2, cu 6-2, 7-6 (4), după o oră şi 40 de minute.
Marach şi Pavic au jucat pentru prima oară în finală pe zgura pariziană.
În 2017, finala probei de dublu masculin de la Roland Garros a fost adjudecată de cuplul Ryan Harrison (SUA) şi Michael Venus (Noua Zeelandă). AGERPRES/(AS-editor: Adrian Drăguţ, editor online: Ada Vîlceanu)

Sf. Cuv. Ilarion cel Nou, egumenul Mănăstirii lui Dalmat
Sf. cuv. Visarion Taumaturgul; Sf. cuv. Ilarion cel Nou
Sf. Norbert, ep.
Sfântul Cuvios Ilarion cel Nou, egumenul Mănăstirii Dalmaţilor, este pomenit în calendarul creştin ortodox la 6 iunie.
Părinţii săi erau evlavioşi şi iubitori de Dumnezeu (tatăl său, Petre Capadocianul, era pitar împărătesc), astfel educaţia sa a inclus o bună cunoaştere a Sfintei Scripturi.
La vârsta de douăzeci de ani, a lăsat - după cum zice Evanghelia - pe tată, pe mamă, casă şi bogăţie, şi s-a dus în Mănăstirea lui Isihie, care era aproape de Bizanţ. De acolo a plecat în Mănăstirii lui Dalmat, unde a primit schima ce mare şi s-a făcut ucenic al Sfântului Grigorie Decapolitul, care vieţuia în acest aşezământ.
A devenind apoi egumen al mănăstirii, păstorind obştea vreme de opt ani.
Sfântul Cuvios Ilarion cel Nou a suferit multe chinuri, fiind trimis în exil, în timpul împăratului iconoclast Leon Armeanul (813-820), pentru a renunţa la dreapta credinţă şi la cinstirea sfintelor icoane. În vremea împărătesei Teodora, soţia împărat Teofil (829-842), care a organizat un sinod ce a restabilit cultul icoanelor, Sfântul Ilarion a fost eliberat şi s-a reîntors la mănăstirea sa.
Aici a vieţuit încă trei ani, după care a plecat în pace la Domnul. (sursă: vol. "Vieţile Sfinţilor") AGERPRES/(Documentare - Mariana Zbora-Ciurel, editor: Horia Plugaru)

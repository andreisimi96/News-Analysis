Un proiectil neexplodat a fost găsit miercuri dimineaţa de lucrătorii Direcţiei Regionale de Drumuri şi Poduri (DRDP) Iaşi, în timpul lucrărilor de decolmatare a unui şanţ.
"Proiectilul a fost identificat pe DN 24, în zona Cotu Morii, spre Sculeni, judeţul Iaşi. Pentru soluţionarea acestei situaţii, a fost contactat de urgenţă Serviciul 112", a declarat, pentru AGERPRES, directorul RRDP Iaşi, Ovidiu Laicu.
Potrivit reprezentanţilor ISU Iaşi, un echipaj pirotehnic s-a deplasat la faţa locului. AGERPRES / (A - autor: Daniela Malache, editor: Irina Poenaru, editor online: Anda Badea)

Experimentatul fundaş stânga Elderson Echiejile, a cărui carieră a intrat în impas în liga a doua belgiană, şi atacantul Simeon Nwankwo, care a debutat la naţională la începutul săptămânii trecute, au fost incluşi de selecţionerul Gernot Rohr în lotul de 23 de fotbalişti al Nigeriei pentru Cupa Mondială 2018 din Rusia, anunţă Reuters.
Echiejile a jucat doar două meciuri la divizionară secundă belgiană Cercle Bruges, unde a fost împrumutat în ianuarie de echipa turcă Sivasspor. Fundaşul de 30 de ani, care a evoluat la Cupa Mondială 2010, a fost rezervă neutilizată în amicalul de sâmbătă cu Anglia (1-2 pe Wembley). El a ratat Mondialul 2014 din cauza unei accidentări.
Nwankwo, 26 de ani, mai cunoscut sub numele de Simy, a debutat la naţională în amicalul de pe 28 mai împotriva RD Congo (1-1), dar a rămas pe bancă în partida cu Anglia. Atacantul echipei italiene Crotone, unde l-a avut antrenor pe Walter Zenga, îşi datorează convocarea la naţională accidentării lui Moses Simon (Gent).
Cinci jucători, John Obi Mikel, Victor Moses, Ahmed Musa, Kenneth Omeruo, Ogenyi Onazi, au fost şi în lotul pentru Mondialul din 2014.
Portarul Francis Uzoho, care nu a împlinit 20 de ani, joacă în Spania, la Deportivo La Coruna, unde a fost coleg cu Florin Andone şi Costel Pantilimon.
Nigerienii au fost repartizaţi în Grupa D la Cupa Mondială 2018, alături de vicecampioana mondială Argentina, Islanda şi Croaţia.
Cei 23 de jucători pe care se va baza Nigeria sunt:
portari: Daniel Akpeyi (Chippa United/Africa de Sud), Ikechukwu Ezenwa (Enyimba), Francis Uzoho (Deportivo La Coruna/Spania)
fundaşi: Chidozie Awaziem (Nantes/Franţa), Leon Balogun (Brighton & Hove Albion/Anglia), Tyronne Ebuehi (ADO Den Haag/Olanda), Elderson Echiejile (Cercle Bruges/Belgia), Brian Idowu (Amkar Perm/Rusia), Kenneth Omeruo (Kasimpaşa/Turcia), Abdullahi Shehu, William Ekong Troost (ambii Bursaspor/Turcia)
mijlocaşi: Oghenekaro Etebo (Las Palmas/Spania), John Obi Mikel (Tianjin Teda/China), Wilfred Ndidi (Leicester City/Anglia), Joel Obi (Torino/Italia), John Ogu (Hapoel Be'er Sheva/Israel), Ogenyi Onazi (Trabzonspor/Turcia)
atacanţi: Odion Ighalo (Changchun Yatai/China), Kelechi Iheanacho (Leicester City/Anglia), Alex Iwobi (Arsenal/Anglia), Victor Moses (Chelsea/Anglia), Ahmed Musa (ŢSKA Moscova/Rusia), Simeon Nwankwo (Crotone/Italia).
AGERPRES (autor: Mircea Lazaroniu; editor: Adrian Drăguţ, editor online: Irina Giurgiu)

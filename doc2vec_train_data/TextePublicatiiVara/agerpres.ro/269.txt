Indicele ROBOR la trei luni, în funcţie de care se calculează costul creditelor în lei cu dobânda variabilă, a continuat să crească pe piaţa interbancară, ajungând, marţi, la 2,82% pe an, de la nivelul de 2,79% pe an consemnat vineri, potrivit datelor Băncii Naţionale a României (BNR).
O valoare mai mare a fost înregistrată pe 14 octombrie 2014, respectiv 2,89% pe an.
Conform datelor BNR, la începutul acestui an, ROBOR se situa la 2,05% în condiţiile în care, în perioada similară a anului trecut, indicatorul era la 0,87% pe an.
În ceea ce priveşte indicele la 6 luni, utilizat în calculul dobânzilor la creditele ipotecare, acesta "a sărit" la 2,95%, de la 2,92% pe an.
De asemenea, ROBOR la nouă luni, care reprezintă rata dobânzii plătită la creditele în lei atrase de băncile comerciale de la alte bănci comerciale, a crescut cu 0,2 puncte procentuale, la 3% pe an, iar indicele ROBOR la 12 luni a urcat la 3,05% pe an, de la 3,03% pe an, vineri. AGERPRES/(AS - autor: George Bănciulea, editor: Oana Tilică, editor online: Irina Giurgiu)

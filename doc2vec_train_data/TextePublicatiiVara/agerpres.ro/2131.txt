Preşedintele american, Donald Trump, şi liderul nord-coreean, Kim Jong Un, au un prânz de lucru după întâlnirea bilaterală şi discuţiile bilaterale extinse.
Alături de Trump şi Kim, un total de 13 oficiali din Statele Unite şi Coreea de Nord participă la acest prânz de lucru, informează Reuters.
Cei doi lideri au avut anterior o întâlnire tete-a-tete precedată de o strângere de mâini istorică . Prevăzând un succes extraordinar al summitului cu liderul Coreei de Nord, Trump a spus că este o "onoare" să se întâlnească faţă în faţă cu Kim şi că va avea o "relaţie grozavă" cu liderul RPDC.AGERPRES/(AS - autor: Mariana Ionescu, editor online: Irina Giurgiu)

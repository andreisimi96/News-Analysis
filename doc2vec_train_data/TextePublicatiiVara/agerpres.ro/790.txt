Selecţionerul echipei Coreei de Sud, Shin Tae-yong, a anunţat, sâmbătă, lotul definitiv de 23 de jucători pentru Cupa Mondială de fotbal din Rusia.
După un prim lot lărgit de 28 de jucători anunţat pe 14 mai, lista fiind redusă la 26 după accidentările lui Kwon Chang-hoon, mijlocaşul ofensiv de la Dijon, şi Lee Keun-ho (Gangwon FC), accidentat la un genunchi, selecţionerul a ales cei 23 de jucători pentru Mondialul din Rusia, ce va debuta pe 14 iunie.
Mijlocaşul echipei Crystal Palace Lee Chung-yong este marea absenţă din lot, în timp ce Kim Jin-su, fundaşul lui Jeonbuk Hyundai Motors, şi Kwon Kyung-won, fundaşul central al clublui chinez Tianjin Quanjian, nu vor fi nici ei prezenţi în Rusia.
Coreea de Sud va evolua în Grupa F, alături de Germania, Mexic şi Suedia.
Iată lotul de 23 al Coreei de Sud:
Portari (3) : Kim Seung-gyu (Vissel Kobe/Japonia), Kim Jin-hyeon (Cerezo Osaka/Japonia), Cho Hyun-woo (Daegu FC)
Fundaşi (10) : Kim Young-gwon (Guangzhou Evergrande, China), Jang Hyun-soo (FC Tokyo/ Japonia), Park Joo-ho (Ulsan Hyundai), Lee Yong (Jeonbuk Hyundai Motors), Go Yo-han (FC Seul), Kim Min-woo (Sangju Sangmu), Hong Chul (Sangju Sangmu), Yun Young-sun (Seongnam FC), Jung Seung-hyun (Sagan Tosu/Japonia), Oh Ban-suk (Jeju United)
Mijlocaşi (7) : Ki Sung-yueng (Swansea City, Ţara Galilor), Koo Ja-cheol (FC Augsburg, Germania), Lee Jae-sung (Jeonbuk Hyundai Motors), Jung Woo-young (Vissel Kobe/Japonia), Ju Se-jong (Asan Mugunghwa), Lee Seung-woo (Hellas Verona/Italia), Moon Seon-min (Incheon United).
Atacanţi (3) : Son Heung-min (Tottenham Hotspur/Anglia), Kim Shin-wook (Jeonbuk Hyundai Motors), Hwang Hee-chan (Red Bull Salzbourg, Austria).
AGERPRES (editor: Vlad Constantinescu, editor online: Irina Giurgiu)

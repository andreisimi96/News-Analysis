Arbitrul bucureştean Marcel Bîrsan va conduce în premieră o finală de Cupa României la fotbal, duminică, pe Arena Naţională din Capitală (ora 21,00), între CS Universitatea Craiova şi formaţia de ligă secundă FC Hermannstadt.
Bîrsan va fi ajutat de arbitrii asistenţi Adrian Radu Ghinguleac (Bucureşti) şi Ciprian Florin Danşa (Satu Mare), iar rezervă va fi Cătălin Popa (Piteşti), potrivit site-ului Comisiei Centrale a Arbitrilor.
Observatori pentru arbitri a fost desemnat George Ionescu (Bucureşti), iar cu organizarea va fi responsabil Octavian Goga (Braşov).
Bîrsan (36 ani), de profesie jurist, a devenit arbitru în 1998, iar în acest sezon a arbitrat şi meciul dintre FC Botoşani şi CS Universitatea Craiova (2-1), din manşa secundă a semifinalelor Cupei României.
Marcel Bîrsan a mai condus-o pe Universitatea în trei partide în această stagiune, cu Gaz Metan Mediaş (2-0), Concordia Chiajna (2-1), Astra Giurgiu (2-2), FC Voluntari (1-0), dar niciodată pe FC Hermannstadt.AGERPRES (AS/editor: Mihai Ţenea, editor online: Daniela Juncu)

Populaţia comunei Ripiceni din judeţul Botoşani a crescut, în ultimul an, cu aproape 75%, ca urmare a numărului de imigranţi stabiliţi aici, a anunţat, marţi, în şedinţa Colegiului Prefectural, directorul Direcţiei Judeţene de Statistică, Valentin Popa
Potrivit acestuia, numărul de locuitori din Ripiceni a crescut de la 2.643 în 2017 la 3.558 în 2018, pe fondul numărului mare de cetăţeni din Republica Moldova care şi-au stabilit domiciliul în satele comunei.
"Cu precădere au fost transcrişi 15 copii pe lună, cel puţin la Ripiceni, care au solicitat certificat de naştere românesc. Dacă facem un calcul, la 12 luni, vedem câţi copii sunt transcrişi în cursul unui an", a afirmat Popa.
Un număr mare de imigranţi a fost înregistrat şi în Rădăuţi Prut, Ştefăneşti şi Darabani. La nivelul judeţului Botoşani, au fost înregistraţi, în 2017, peste 3.000 de imigranţi definitivi. AGERPRES / (A - autor: Cristian Lupaşcu, editor: Marius Frăţilă, editor online: Anda Badea)

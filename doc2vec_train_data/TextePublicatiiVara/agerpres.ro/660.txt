Peste 200 de persoane protestează joi în Piaţa Victoriei nemulţumite de decizia CCR în cazul şefei DNA, Laura Codruţa Kovesi.
Manifestanţii afişează pancarte cu mesaje împotriva CCR şi a actualei puteri: "Curtea corupţilor din România''; "Afară penalii din politică şi demnităţi publice"; "Toţi pentru Justiţie"; "CCR - sluga PSD!''.
Unii dintre protestatari flutură steagul României.
Manifestanţii scandează: "Nu scăpaţi!", "Justiţie nu corupţie".
Aceasta este a doua zi de proteste în Capitală, în contextul deciziei de miercuri a CCR. AGERPRES/(AS - autor: Iulia Carciog, editor: Georgiana Tănăsescu, editor online: Anda Badea)

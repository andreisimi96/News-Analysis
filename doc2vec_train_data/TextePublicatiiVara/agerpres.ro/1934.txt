Două maşini au fost avariate în Craiova de copacii doborâţi, sâmbătă seara, de vijelie, iar la un transformator de energie electrică din comuna Leu a izbucnit un incendiu, după ce acesta a fost lovit de trăsnet.
Potrivit ISU Dolj, copacii au fost doborâţi pe str. Nicolae Iorga şi Bld. Dacia din Craiova, fiind avariate maşinile parcate în zonă, iar la faţa locului au intervenit echipaje de descarcerare.
În comunele Gherceşti, Bucovăţ şi între Castranova şi Apele Vii mai mulţi copaci au căzut pe drumurile judeţene, fără să se înregistreze victime. AGERPRES/(AS - autor: Maria Mitrică, editor: Oana Popescu, editor online: Ada Vîlceanu)

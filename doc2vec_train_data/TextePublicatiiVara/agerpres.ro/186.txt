Actriţa israeliană Gal Gadot, cunoscută pentru rolul din pelicula cu supereroi ''Wonder Woman'', a fost invitată să fie gazda ediţiei de anul viitor a concursului muzical Eurovision, a confirmat radioteleviziunea publică israeliană, potrivit DPA.
Gadot a fost invitată de către radioteleviziunea publică să prezinte concursul, a confirmat un purtător de cuvânt al companiei.
Nu ştim sigur dacă va accepta propunerea, întrucât are un program foarte încărcat, a adăugat purtătorul de cuvânt.
Ediţia de anul acesta a Eurovision, desfăşurată în Portugalia, a fost câştigată de israelianca Netta Barzilai cu melodia ''Toy'', inspirată din stilul K-pop, ceea ce înseamnă că ediţia din 2019 va avea loc în Israel.
Israelul a câştiga celebrul concurs de trei ori, în 1978, 1979 şi 1998, când cântăreaţa transgender Dana International a ieşit pe primul loc în competiţie cu melodia ''Diva''.AGERPRES/(AS-autor: Simona Tatu, editor online: Ada Vîlceanu)

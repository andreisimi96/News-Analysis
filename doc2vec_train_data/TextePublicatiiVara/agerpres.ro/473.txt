Jucătorul sârb de tenis Novak Djokovic, fost număr 1 mondial, s-a calificat în turul trei al turneului de Mare Şlem de la Roland Garros, după ce a trecut miercuri în trei seturi, 7-6 (7/1), 6-4, 6-4, de spaniolul Jaume Munar.
Djokovic, locul 22 mondial, s-a impus nu foarte uşor, după aproape două ore şi jumătate de joc, în faţa unui adversar de 21 de ani, aflat pe poziţia 155 ATP, care îl eliminase în primul tur pe mult mai titratul David Ferrer, finalist în 2013 la Paris.
În turul trei, sârbul se va confrunta cu un alt spaniol, Roberto Bautista (13 ATP), care l-a învins pe columbianul Santiago Giraldo, venit din calificări (6-4, 7-5, 6-3).
Alte rezultate înregistrate în turul 2:
Marco Cecchinato (Italia) - Marco Trungelliti (Argentina) 6-1, 7-6 (7/1), 6-1
Pablo Carreno (Spania/N.10) - Federico Delbonis (Argentina) 7-6 (7/0), 7-6 (7/2), 3-6, 6-4
Fernando Verdasco (Spania/N.30) - Guido Andreozzi (Argentina) 6-3, 6-2, 6-2
Rezultate din turul 1:
Pierre-Hugues Herbert (Franţa) - Peter Polansky (Canada) 6-3, 4-6, 6-2, 6-2
Jeremy Chardy (Franţa) - Tomas Berdych (Cehia/N.17) 7-6 (7/5), 7-6 (10/8), 1-6, 5-7, 6-2
Julien Benneteau (Franţa) - Leonardo Mayer (Argentina) 2-6, 7-6 (7/4), 6-2, 6-3. AGERPRES/(autor: Adrian Drăguţ, editor: Mircea Lazaroniu, editor online: Anda Badea)

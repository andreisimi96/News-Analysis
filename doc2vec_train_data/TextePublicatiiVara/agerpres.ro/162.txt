Şeful diplomaţiei britanice Boris Johnson a insistat luni asupra necesităţii ca Marea Britanie să părăsească 'total' uniunea vamală europeană după Brexit, pentru a redeveni o putere comercială la nivel mondial, transmite AFP.
''Pentru noi a sosit momentul nu de a fi mai puţin europeni - putem încheia un mare acord de comerţ liber cu Uniunea Europeană în beneficiul ambelor părţi -, ci de a fi din nou cu adevărat un actor mondial'', a declarat Johnson pentru cotidianul The Telegraph.
El a estimat că este momentul pentru a încheia acorduri cu 'ţări dinamice'' din America Latină, precum Chile, Peru sau Argentina.
''Dar partenerii noştri latino-americani sunt categorici: pentru ca acest lucru să funcţioneze, noi trebuie să ieşim total din uniunea vamală a UE'', a adăugat Boris Johnson.
Marea Britanie va părăsi UE în martie 2019, rămânând totuşi în uniunea vamală pentru o perioadă de tranziţie până la finalul lui 2020.AGERPRES/(AS - autor: Tudor Martalogu, editor online: Ada Vîlceanu)

Selecţionerul naţionalei de fotbal a Serbiei, Mladen Krstajic, a anunţat vineri lotul definitiv de 23 de jucători pentru Cupa Mondială 2018 din Rusia, cele mai cunoscute nume fiind mijlocaşul lui Manchester United, Nemanja Matic, şi fundaşul lui AS Roma, Aleksandar Kolarov, scrie presa internaţională.
Selecţionerul a fost nevoit să renunţe la fundaşul central Matija Nastasic, care nu s-a refăcut după o accidentare la genunchi. Ceilalţi jucători din lotul lărgit care nu vor merge în Rusia sunt portarul Aleksandar Jovanovic şi mijlocaşii Mijat Gacinovic şi Nemanja Maksimovic.
Serbia, una dintre adversarele României în Liga Naţiunilor, face parte din Grupa E a Mondialului, alături de Costa Rica, Brazilia şi Elveţia. Înaintea turneului final, echipa antrenată de Krstajic va juca meciuri amicale cu Chile, pe 4 iunie, şi Bolivia, cinci zile mai târziu.
Iată lista de 23 de jucători:
Portari: Vladimir Stojkovic (Partizan Belgrad), Predrag Rajkovic (Maccabi Tel Aviv/Israel), Marko Dmitrovic (Eibar/Spania).
Fundaşi: Branislav Ivanovic (Zenit Sankt Petersburg/Rusia), Aleksandar Kolarov (AS Roma/Italia), Antonio Rukavina (Villarreal/Spania), Dusko Tosic (Guangzhou/China), Milos Veljkovic (Werder Bremen/Germania), Uros Spajic (FC Krasnodar/Rusia), Nikola Milenkovic (Fiorentina/Italia), Milan Rodic (Steaua Roşie Belgrad).
Mijlocaşi: Nemanja Matic (Manchester United/Anglia), Luka Milivojevic (Crystal Palace/Anglia), Sergej Milinkovic-Savic (Lazio/Italia), Adem Ljajic (Torino/Italia), Marko Grujic (Liverpool/Anglia), Dusan Tadic (Southampton/Anglia), Filip Kostic (Hamburg/Germania), Andrija Zivkovic (Benfica/Portugalia), Nemanja Radonjic (Steaua Roşie Belgrad).
Atacanţi: Aleksandar Mitrovic (Fulham/Anglia), Aleksandar Prijovic (PAOK Salonic/Grecia), Luka Jovic (Eintracht Frankfurt/Germania).
AGERPRES (editor: Mircea Lazaroniu, editor online: Ada Vîlceanu)

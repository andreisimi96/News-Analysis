Selecţionata Islandei a terminat la egalitate cu Ghana, 2-2 (2-0), joi seara, la Reykjavik, într-un meci de pregătire al insularilor pentru Cupa Mondială de fotbal din Rusia (14 iunie - 15 iulie).
Nordicii au condus cu 2-0 la pauză, prin golurile înscrise de Arnason (6) şi Finnbogason (40), dar selecţionata ''Black Stars'' a punctat de două ori în repriza secundă, prin Kasim Nuhu (66) şi Thomas Partey (88), jucătorul lui Atletico Madrid.
Islandezii au pierdut ultimele trei partide de pregătire dinaintea acestui test, cu Mexic, Peru şi Norvegia, astfel că nu există prea multe motive de optimism înaintea partidei de debut la CM 2018, contra vicecampioanei mondiale Argentina, pe 16 iunie. Din Grupa D mai fac parte Croaţia şi Nigeria.
Ghana nu s-a calificat la turneul final din Rusia.
Au evoluat echipele:
Islanda: Hannes Thór Halldórsson - Holmar Eyjolfsson, Ragnar Sigurdsson, Kari Arnason, Ari Freyr Skulason - Johann Berg Gudmundsson, Gylfi Sigurdsson (Rurik Gíslason, 67), Emil Hallfredsson (Olafur Ingi Skulason, 88), Birkir Bjarnason (Sverrir Ingi Ingason, 78) - Alfred Finnbogason (Dadi Bodvarsson, 65), Bjorn Sigurdarson (Arnor Ingvi Traustason, 90).
Ghana: Lawrence Ati - Andy Yiadom, Nicholas Opoku, Kasim Nuhu, Lumor Agbenyenu - Thomas Partey, Joseph Attamah (Afriyie Acquah, 46), Edwin Gyasi (Albert Adomah, 81), Opoku Ampomah (Frank Acheampong, 69) - Raphael Dwamena (Isaac Sackey, 46), Emmanuel Boateng (Kwasi Okyere Wriedt, 69).
Meciul a fost arbitrat de britanicul Robert Madley. AGERPRES (autor: Mihai Ţenea, editor: Mihai Dragomir, editor online: Gabriela Badea)

Congresul extraordinar al Partidului Mişcarea Populară a început, sâmbătă, la Palatul Parlamentului.
În cadrul acestuia, PMP îşi va desemna noua echipă de conducere, inclusiv un nou preşedinte, după ce Traian Băsescu şi-a anunţat retragerea din fruntea formaţiunii .
Deputatul Eugen Tomac, în prezent preşedinte executiv al PMP, este singurul candidat la preşedinţia formaţiunii.
La congresul extraordinar, care are loc la Palatul Parlamentului, sunt prezenţi aproximativ 2.500 de delegaţi din toate organizaţiile.
Noua structură de conducere a partidului va cuprinde funcţiile de preşedinte, preşedinte executiv, secretar general, trei secretari generali adjuncţi, 23 de vicepreşedinţi împărţiţi pe zone şi pe departamente, 14 secretari executivi şi un trezorier. AGERPRES/(AS - autor: Dana Piciu, editor: Mirela Bărbulescu, editor online: Andreea Lăzăroiu)

Traficul rutier pe Transalpina, blocat sâmbătă pe o distanţă de 18 kilometri după ce carosabilul a fost acoperit cu aluviuni ca urmare a unor precipitaţii abundente, a fost reluat în jurul orei 17,00 pe un sens de mers, potrivit Inspectoratului de Poliţie Judeţean Alba.
Circulaţia se desfăşoară alternativ, pe un fir, precizează sursa citată.
În jur de 30 de autoturisme au rămas blocate sâmbătă pe Transalpina, ca urmare a precipitaţiilor abundente înregistrate în Munţii Sebeşului, zonă aflată, timp de mai multe ore, sub atenţionare meteo de cod portocaliu. Potrivit Poliţiei, traficul rutier a fost oprit între localităţile Tău Bistra şi Oaşa, pe o lungime de 18 kilometri.
La faţa locului se acţionează în continuare cu utilaje de către CNAIR, în vederea remedierii în totalitate a situaţiei. AGERPRES/(AS - autor: Marinela Brumar, editor: Andreea Rotaru, editor online: Anda Badea)

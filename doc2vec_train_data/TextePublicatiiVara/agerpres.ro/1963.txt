Pugilistul american Terence Crawford este noul deţinător al centurii la categoria welters, versiunea WBA, după ce l-a învins pe australianul Jeff Horn, campionul acestei categorii, sâmbătă seara, într-o gală care a avut loc la Las Vegas.
Horn, 30 de ani, fost profesor, obţinuse titlul anul trecut, după o victorie surprinzătoare în faţa filipinezului Manny Pacquiao, prin decizie unanimă a arbitrilor.
Horn şi Crawford au luptat nouă reprize înainte ca arbitrul să pună punct meciului, indicând victoria americanului prin KO tehnic.
Terence Crawford, 30 de ani, rămâne astfel neînvins în cele 33 de partide susţinute până acum, având 24 de victorii prin KO. AGERPRES/(AS-editor: Adrian Drăguţ, editor online: Anda Badea)

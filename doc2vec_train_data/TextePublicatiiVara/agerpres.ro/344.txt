Jucătoarea americană de tenis Serena Williams, fostă număr 1 mondial, s-a calificat în turul doi al turneului de la Roland Garros după ce a învins-o marţi cu 7-6 (7/4), 6-4, pe Kristyna Pliskova (Cehia), nr 70 mondial.
Williams, cu 23 de trofee de Mare Şlem câştigate, inclusiv trei la Paris (2002, 2013, 2015), a disputat jucat primul său joc după două luni de la înfrângerea în calificări la Miami.
De la revenirea în circuitul WTA, în martie, Serena Williams, 36 de ani, care a născut în luna septembrie a anului trecut, a disputat 4 meciuri, având două victorii şi două înfrângeri.
În turul doi, Williams va juca împotriva australiencei Ashleigh Barty (17), care a trecut în două seturi, 6-3, 6-1, de rusoaica Natalia Vihlianţeva. AGERPRES/(autor: Adrian Drăguţ, editor: Mircea Lazaroniu, editor online: Anda Badea)

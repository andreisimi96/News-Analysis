Un accident rutier în care au fost implicate un microbuz şi două autoturisme s-a produs joi, în jurul pe DN 7 Arad - Nădlac, pe raza oraşului Pecica, patru persoane fiind rănite în urma acestuia, conform ISU Arad.
"În urma accidentului au fost rănite patru persoane, una dintre acestea, rănită mai grav, aflându-se în stare de inconştienţă. Nu a fost necesară intervenţia echipajului de descarcerare al Detaşamentului de Pompieri din cadrul ISU Arad", a declarat pentru AGERPRES purtătorul de cuvânt al ISU Arad, maior George Pleşca.
Acesta a precizat că la locul accidentului au intervenit două echipaje ale Serviciului de Ambulanţă Judeţean Arad şi o ambulanţă SMURD. AGERPRES /(A - autor: Ioan Weisl; editor: Diana Dumitru, editor online: Ada Vîlceanu)

Selecţionata Uruguayului a încheiat pregătirile pentru Cupa Mondială de fotbal din Rusia (14 iunie - 15 iulie) cu o victorie confortabilă, 3-0 cu formaţia Uzbekistanului, joi, la Montevideo.
''Celeştii'' s-au impus în faţa unei echipe aflate pe locul 95 în clasamentul FIFA prin golurile marcate de Giorgian De Arrascaeta (31), Luis Suarez (53) şi Jose Maria Gimenez (72).
Uruguayul a bifat a treia sa victorie consecutivă, echipa antrenată de Oscar Washington Tabarez având o singură înfrângere în ultimele 9 partide.
Uzbekistanul a terminat meciul în zece oameni, după eliminarea lui Akromjon Komilov (79).
Dubla campioană mondială (1930, 1950) va debuta la Cupa Mondială 2018 pe 15 iunie, contra Egiptului, după car va întâlni Arabia Saudită şi Rusia, echipa gazdă.
Pe Estadio Centenario din Montevideo au evoluat echipele:
Uruguay: Fernando Muslera - Maximiliano Pereira (Diego Laxalt, 58), Diego Godín, Jose María Giménez, Martin Caceres - Nahitan Nandez (Cristian Rodriguez, 46), Rodrigo Bentancur, Matias Vecino (Lucas Torreira, 58), Giorgian De Arrascaeta (Carlos Sanchez, 64) - Luis Suarez (Cristhian Stuani, 82), Edinson Cavani (Maximiliano Gomez, 75). Selecţioner: Oscar Washington Tabarez.
Uzbekistan: Eldor Suiunov - Şerzod Azamov, Rustam Aşurmatov, Şurat Muhamadiev (Abbos Otahonov, 57), Akromjon Komilov - Aziz Ganiev (Ikram Alibaev, 73), Odil Hamrobekov (Hurşid Ghiosov, 73) - Aziz Turgunbaiev, Javohir Sidikov (Sanat Şihov, 81), Jaloliddin Maşaripov - Zabihillo Orinboev (Bobir Abduholikov, 46). Selecţioner: Timur Kapadze.
A arbitrat brazilianul Raphael Claus.
AGERPRES (autor: Mihai Ţenea, editor: Mihai Dragomir, editor online: Anda Badea)

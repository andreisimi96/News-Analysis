Preşedintele Senatului şi al ALDE, Călin Popescu Tăriceanu, a afirmat sâmbătă, la mitingul PSD din Piaţa Victoriei, că responsabilii pentru "abuzurile" din ultimii zece ani sunt Traian Băsescu şi Klaus Iohannis, împreună cu "cozile lor de topor" Laura Codruţa Koveşi şi Florian Coldea.
"La noi, noua securitate are doi părinţi (...) Unul se numeşte Traian Băsescu şi celălalt Klaus Iohannis. Traian Băsescu a creat noua securitate şi Klaus Iohannis o foloseşte împotriva oponenţilor politici. Responsabilii pentru abuzurile din ultimii zece ani sunt Traian Băsescu şi Klaus Iohannis, împreună cu cozile lor de topor care se numesc Kovesi şi Coldea", a declarat Tăriceanu, în discursul ţinut în faţa participanţilor la miting. AGERPRES / (A - autor: Mădălina Cerban, editor: Marius Frăţilă, editor online: Adrian Dădârlat)

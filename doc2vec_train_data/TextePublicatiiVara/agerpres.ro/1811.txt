"Rusia se concentrează pe alte formate, pe lângă cel al G7", a declarat vineri purtătorul de cuvânt al Kremlinului, Dmitri Peskov, după ce preşedintele american Donald Trump le-a cerut omologilor săi din G7 să reintegreze Rusia în această structură, informează Reuters, care citează Sputnik.
"Ei au expulzat Rusia, ei ar trebui să reintegreze Rusia. Pentru că trebuie să avem Rusia la masa de negocieri", a declarat Donald Trump înainte de a lua avionul spre Canada, unde urmează să participe la summitul G7, la Malbaie (Quebec).
Rusia a fost exclusă din G8 după ce a anexat Peninsula Crimeea.AGERPRES/(AS - autor: Adriana Matcovschi, editor: Mariana Ionescu, editor online: Irina Giurgiu)

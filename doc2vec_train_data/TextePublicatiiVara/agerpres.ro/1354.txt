O serie de trenuri îşi vor prelungi traseul în perioada 11 - 29 iunie 2018, pentru asigurarea legăturii directe între litoral şi Baia Mare, Cluj Napoca, Timişoara şi Reşiţa, informează miercuri CFR Călători.
Trenurile IR 1642 Baia Mare (pl. 17:52) / IR 1638 Cluj Napoca  (pl. 19:05) cu destinaţia Bucureşti Nord (sos. 06:14) îşi vor prelungi mersul până la Constanţa. De asemenea, trenurile IR 1696 Timişoara Nord (pl 22:40) / R 9172 Reşiţa Sud Hm (pl. 22:05) cu destinaţia Bucureşti Nord (sos. 08:26) îşi vor prelungi mersul până la Mangalia.
Trenurile IR 1641/ IR 1648 / IR 1639 cu plecare din Bucureşti Nord (la ora 21:10) care au ca destinaţie Bistriţa Nord (sos. 05.26) / Cluj Napoca (sos. 07.43) / Baia Mare (sos. 09.27) vor circula de la Constanţa iar trenul IR 1695 cu plecare din Bucureşti Nord (la ora 21.20) cu destinaţia Timişoara Nord (sos. 06.52) / R 9161 Reşiţa Sud Hm (sos. 07.05) va circula de la Mangalia.
Pentru evitarea aglomeraţiei din ziua plecării trenului, CFR Călători recomandă pasagerilor să-şi procure din timp legitimaţiile de călătorie. AGERPRES/(AS - autor: Carmen Marinescu, editor: Andreea Marinescu, editor online: Gabriela Badea)

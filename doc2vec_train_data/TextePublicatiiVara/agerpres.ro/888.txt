Absolvenţii de clasa a VIII-a se pot înscrie în această săptămână la Evaluarea Naţională, potrivit calendarului aprobat de Ministerul Educaţiei Naţionale.
Perioada de înscrieri este 4 - 8 iunie.
Cursurile elevilor de clasa a VIII-a se finalizează vineri, 8 iunie.
Pe 11 iunie este programată proba scrisă la Limba şi literatura română din cadrul Evaluării Naţionale, pe 13 iunie - proba scrisă la Matematică, iar pe 14 iunie elevii din partea minorităţilor naţionale vor susţine proba scrisă la limba şi literatura maternă.
Rezultatele vor fi afişate pe data de 19 iunie, iar contestaţiile vor putea fi depuse în aceeaşi zi, între orele 14,00 - 19,00. Soluţionarea contestaţiilor este programată între 20 şi 22 iunie, iar rezultatele finale vor fi afişate pe 23 iunie. AGERPRES (editor online: Anda Badea)

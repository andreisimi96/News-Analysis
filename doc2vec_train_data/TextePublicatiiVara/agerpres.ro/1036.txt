Depozitarul Central va distribui, în perioada 5 iunie 2018 - 5 iunie 2021, dividendele pentru acţionarii Rompetrol Well Services şi Prefab, a anunţat instituţia.
Valoarea dividendului brut pe acţiune este de 0,0134 lei pentru Prefab şi de 0,0026 lei pentru Rompetrol Well Services.
În cazul Rompetrol Well Services, acţionarii care beneficiază de dividende sunt cei înregistraţi în registrul acţionarilor emitentului, la data de 16 mai 2018. Plata dividendelor către acţionarii emitentului se efectuează începând din 5 iunie 2018. Acţionarii care sunt clienţi ai unui Participant la sistemul de compensare-decontare şi registru al Depozitarului Central îşi pot încasa dividendele prin intermediul acestuia.
Acţionarii care sunt clienţi ai unui participant la sistemul de compensare-decontare şi registru al Depozitarului Central îşi pot încasa dividendele prin intermediul acestuia. Pentru acţionarii care nu au cont deschis la un participant al sistemului RoClear, plata se face astfel: prin transfer bancar, în baza solicitărilor transmise de acţionari; în numerar, la ghişeele bancare ale BRD din întreaga ţară.
Pentru Prefab, acţionarii care beneficiază de dividende sunt cei înregistraţi în registrul acţionarilor emitentului, la data de 15 mai 2018. Plata dividendelor către acţionarii emitentului se efectuează începând din 5 iunie 2018.
Acţionarii care sunt clienţi ai unui participant la sistemul de compensare-decontare şi registru al Depozitarului Central îşi pot încasa dividendele prin intermediul acestuia. Pentru acţionarii care nu au cont deschis la un participant al sistemului RoClear, plata se face astfel: prin transfer bancar, în baza solicitărilor transmise de acţionari; în numerar, la ghişeele bancare ale CEC Bank din întreaga ţară. AGERPRES/(AS - autor: George Bănciulea, editor: Oana Tilică, editor online: Gabriela Badea)

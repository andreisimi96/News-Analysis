O persoană din satul Gălăţeni a ajuns, duminică după-amiază, la UPU SMURD Târgu Mureş cu arsuri de gradul I şi II pe faţă, după ce a încercat să stingă un incendiu izbucnit în propria gospodărie.
Potrivit Inspectoratului pentru Situaţii de Urgenţă "Horea" al judeţului Mureş, incendiul din Gălăţeni a mistuit un grajd, un fânar, o şură şi un autoturism pe GPL.
Pompierii încearcă să afle care sunt cauzele izbucnirii incendiului. AGERPRES/(AS - autor: Dorina Matiş, editor: Karina Olteanu, editor online: Daniela Juncu)

FC Voluntari a învins-o pe Chindia Târgovişte cu scorul de 1-0 (0-0), sâmbătă, pe teren propriu, în prima manşă a barajului pentru menţinere/promovare în Liga I de fotbal.
Unicul gol al partidei a fost reuşit de Ionuţ Balaur (79).
Ilfovenii au mai avut ocazii de gol prin Adrian Bălan (2), Adrian Voicu (72) şi Răuţă (74)0
Returul este programat la Târgovişte în data de 13 iunie.
Barajul se dispută între antepenultima clasată în faza play-out în Liga I şi a treia clasată în Liga a II-a.
FC Voluntari a mai disputat un baraj pentru menţinerea în Liga I, la finalul sezonului 2015-2016, 3-0 şi 0-1 cu UTA.
FC Voluntari - AFC Chindia Târgovişte 1-0 (0-0), Stadion ''Anghel Iordănescu'' - Voluntari
A marcat: Ionuţ Balaur (79).
Arbitru: Radu Petrescu (Bucureşti); arbitri asistenţi: Ovidiu Artene (Vaslui), Vladimir Urzică (Piatra Neamţ); arbitru de rezervă: Cătălin Popa (Piteşti)
Observatori: Eduard Dumitrescu (Piteşti) - CCA, Viorel Ilinca (Piteşti) - LPF
AGERPRES (AS-editor: Mihai Ţenea, editor online: Ada Vîlceanu)

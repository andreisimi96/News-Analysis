Andrea Pirlo, campion mondial în 2006 cu echipa Italiei, a afirmat, într-un interviu acordat site-ului Goal.com, că Leo Messi nu poate fi comparat cu Diego Maradona până nu câştigă trofeul Cupei Mondiale, informează cotidianul L'Equipe.
Argentina, în opinia sa, poate avea pretenţii la titlu, chiar dacă a fost umilită de Spania în urmă cu câteva luni (1-6).
Fostul mijlocaş al "Squadrei Azzurra", cu 116 selecţii, retras în 2017 de la New York City FC, consideră că Argentina "are mulţi jucători buni, care pot face o figură frumoasă", însă nu-l pune pe Lionel Messi pe aceeaşi treaptă cu legendarul Maradona: "Îl comparăm tot timpul pe Messi cu Maradona, dar el trebuie să câştige Cupa Mondială, pentru că dacă nu o câştigă, el nu se poate afla printre cei mai buni".
Dar, în opinia fostului lider al echipei Italiei, favorită va fi Brazilia.
Italia a ratat calificarea la Cupa Mondială din Rusia după ce a pierdut barajul cu Suedia. AGERPRES (autor: Vlad Constantinescu, editor: Mihai Ţenea, editor online: Gabriela Badea)

Jucătoarea suedeză de tenis Johanna Larsson a câştigat sâmbătă turneul WTA de la Nurnberg (Germania), dotat cu premii de 226.750 dolari, după ce a învins-o în finală pe americanca Alison Riske cu 7-6 (4), 6-4.
Larsson, 29 ani, nr. 97 mondial, a câştigat al doilea ei turneu din carieră după cel de la Bastad în 2015.
Riske, 27 ani (105 WTA), adversara Simonei Halep în primul tur de la Roland Garros, a jucat a 6-a sa finală, dar are un singur titlu la Tianjin în 2014.
AGERPRES/(editor Teodor Ciobanu, editor online: Simona Aruştei)

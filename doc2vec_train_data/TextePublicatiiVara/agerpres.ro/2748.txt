România a cucerit 22 de medalii la Campionatele Balcanice de judo pentru juniori, desfăşurate în weekend la Sibiu, 7 de aur, 4 de argint şi 11 de bronz, potrivit site -ului Federaţiei Române de Judo.
La feminin, bilanţul a fost de 4 medalii de aur, 1 de argint şi 8 de bronz, în timp ce la masculin zestrea a fost de 3 medalii de aur, 3 de argint şi 3 de bronz.
Medaliile de aur au fost cucerite de Ana Maria Sîrbu (cat. 44 kg), Alexandra Paşca (52 kg), Olga Severin (63 kg), Alexandra Mazilu (78 kg), Mircea Tomescu (55 kg), Laris Borş (60 kg), Adrian Olaru (66 kg).
Argintul a fost adjudecat de Cleonia Rîciu (52 kg), Bogdan Drîmba (55 kg), Mihai Băloi (60 kg) şi Mario Ioniţă (66 kg).
Medalii bronz au obţinut Lidia Marin (44 kg), Alina Făcăeru (48 kg), Andreea Bortos (57 kg), Alina Bud (70 kg), Diana Marcu (70 kg), Cristina Sîrbuleţ (78 kg), Bianca Prodan (+78 kg), Floriana Văcaru (+78 kg), Răzvan Bodea (73 kg), George Rotaru (90 kg) şi Sebastian Cot (100 kg). AGERPRES (AS/autor: Mihai Ţenea, editor: Mihai Dragomir, editor online: Gabriela Badea)
Sursa foto: Romanian Judo Federation (F.R.J)/ Facebook

Echipa de fotbal a Coreei de Sud, care va juca la Cupa Mondială 2018, a fost învinsă de reprezentativa similară a Bosniei cu 3-1 într-un meci amical ce a avut loc vineri la Jeonju.
În acest ultim meci jucat acasă de Coreea de Sud înaintea Mondialului din Rusia, golul gazdelor a fost înscris de Jae-Sung Lee în minutul 30. Toate golurile oaspeţilor au fost reuşite de Edin Visca (28, 45+1, 80). Visca joacă în Turcia, la Istanbul Başakşehir.
Selecţionerul Coreei de Sud, Shin Tae-yong, va renunţa la trei fotbalişti din lotul lărgit înainte ca echipa să meargă în Austria pentru a pregătiri turneul final. Naţionala asiatică va evolua în Grupa F a Mondialului, alături de Germania, Mexic şi Suedia.
Au evoluat echipele:
Coreea de Sud: Seung-Gyu Kim; Oh (Kwon, 46), Ki (Shin-Wook Kim, 86), Yun (Ju, 74); Min-Woo Kim, Woo-Young Jung, Koo (Seung-Hyun Jung, 74), Yong Lee; Jae-Sung Lee (Moon, 80); Son y Hwang (S. Lee, 83). Selecţioner: Shin Tae-Yong.
Bosnia-Herţegovina: Sehic; Todorovic (Bicakcic, 74), Sunjic, Zukanovic, Civic; Cimirot (Loncar, 85), Besic, Pjanic (Saric, 58); Visca (Milosevic, 83), Dzeko (Bajic, 60), Duljevic (Zakaric, 67) . Selecţioner: Robert Prosinecki.
AGERPRES (editor: Mircea Lazaroniu, editor online: Irina Giurgiu)

Premierul ungar Viktor Orban a anunţat vineri la radioul public că guvernul Ungariei va iniţia o revizuire majoră a Constituţiei ţării în toamna acestui an, relatează agenţia Reuters.
Potrivit lui Orban, în septembrie va începe o discuţie despre modificările la Constituţia din 2011 şi că procesul ar putea dura până la un an şi jumătate.
Viktor Orban, un naţionalist de dreapta care a fost reales cu o majoritate covârşitoare de voturi la alegerile din aprilie anul acesta, nu a dat alte detalii despre amendamentele preconizate. AGERPRES/(AS - autor: Angela Sârbu, editor: Gabriela Ionescu, editor online: Anda Badea)

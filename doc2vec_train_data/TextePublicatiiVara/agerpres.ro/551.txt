"Scurtă istorie" este un film de animaţie realizat de Ion Popescu-Gopo (1923-1989). A primit Premiul Palme d' Or pentru scurtmetraj, la Festivalul Internaţional al Filmului de la Cannes din anul 1957, conform www.festival-cannes.fr.
"Filmul său acumulează în zece minute idei poetice, într-o povestire umoristică plină de ritm şi imaginaţie. Este foarte important că filmul său nu datorează cu rigurozitate nimic nici lui Disney, nici lui Grimault, nici şcolii cehoslovace, nici celei sovietice. Acest filmuleţ a fost la Cannes o descoperire care trebuia semnalată prin strălucirea unui mare premiu", scria Georges Sadoul citat de http://www.icr.ro.
Un an mai târziu, filmul de animaţie "7 arte" realizat de acelaşi Ion Popescu-Gopo a câştigat marele Premiu la Festivalul de Film de la Tours, Franţa. AGERPRES (Documentare - Horia Plugaru, editor: Liviu Tatu)

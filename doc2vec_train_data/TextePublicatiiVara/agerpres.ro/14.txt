Centrul Infotrafic al Poliţiei Române informează că valorile de trafic au revenit la normal pe DN 1, în staţiunile montane de pe Valea Prahovei, în prezent circulându-se fără probleme deosebite pe ambele sensuri de mers.
Potrivit unui comunicat transmis sâmbătă AGERPRES, nici pe drumul către mare nu sunt probleme de fluenţă, în prezent valorile de trafic fiind scăzute pe autostrada A2 Bucureşti - Constanţa.
Se circulă în condiţii normale şi pe autostrăzile A1 Bucureşti - Piteşti, A3 Bucureşti - Ploieşti şi A4 Ovidiu - Agigea, precum şi pe DN 7, în staţiunile de pe Valea Oltului.
Majoritatea şoselelor de viteză sunt libere la această oră, anunţă Centrul Infotrafic. AGERPRES/(AS - editor: Andreea Rotaru, editor online: Simona Aruştei)

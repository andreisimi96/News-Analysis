Un cutremur cu magnitudinea 3,7 pe scara Richter s-a produs duminică, la ora locală 0:40, în judeţul Vrancea, zona seismică Vrancea, la o adâncime de 116 kilometri, conform datelor publicate pe site-ul Institutului Naţional de Cercetare-Dezvoltare pentru Fizica Pământului (INFP).
Intensitatea cutremurului în zona epicentrală a fost de un grad (I) pe scara Mercalli.
Seismul s-a produs în apropierea următoarelor oraşe: Odobeşti (45 km), Nehoiu (51 km), Panciu (51 km), Oneşti (53 km) şi Slănic-Moldova (54 km).
Cele mai puternice seisme din 2018 au avut o magnitudine de 4,6 pe Richter, primul în data de 14 martie şi cel de-al doilea în 25 aprilie, ambele fiind înregistrate în zona seismică Vrancea.
În 2017, cel mai mare cutremur de pe teritoriul ţării a fost înregistrat pe 8 februarie, în judeţul Buzău, la ora 17:08, şi a avut o magnitudine de 5 pe Richter, seismul fiind resimţit şi la Bucureşti.
În România, cele mai puternice cutremure produse în ultimii 28 de ani au fost înregistrate pe 30 şi 31 mai 1990, magnitudinea acestora fiind de 6,9, respectiv 6,4 pe scara Richter.AGERPRES/(AS - editor: Mariana Nica, editor online: Daniela Juncu)

Echipa de fotbal Dinamo Bucureşti a învins formaţia poloneză de liga a treia ZKS Olimpia Elblag, cu scorul de 4-0 (2-0), luni, într-un prim meci amical jucat în stagiul de pregătire din Polonia, potrivit site-ului clubului din Şoseaua Ştefan cel Mare.
Dinamo s-a impus prin golurile marcate de Sorescu, Hanca, Daniel Popa şi Ionuţ Şerban.
Florin Bratu a început cu Eşanu - Corbu, D. Ciobotariu, Katsikas, Vl. Olteanu - Hanca, Mahlangu, D. Nistor - Sorescu, Axente, Moldoveanu. După pauză au mai jucat Muţiu - Dudea, M. Popescu, Ehmman, Sg. Popovici - R. Grigore, Tîrcoveanu, I. Şerban, C. Dima - Pesic, D. Popa.
Următorul meci amical al dinamoviştilor este programat joi 5 iulie (ora 21,00), împotriva echipei Arka Gdynia, ocupanta locul 12 în prima liga a Poloniei în sezonul trecut.
AGERPRES (AS-editor: Mihai Ţenea, editor online: Simona Aruştei)
Sursa foto:  FC DINAMO BUCURESTI / Facebook

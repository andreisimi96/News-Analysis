Forţele aeriene ale Arabiei Saudite au afirmat marţi că au distrus o rachetă balistică care a fost trasă asupra oraşului saudit Yanbu dinspre Yemenul vecin, a anunţat canalul local de televiziune Al Arabiya, citat de agenţia Xinhua.
Racheta, care a fost trasă din Yemen de către miliţiile houthi, face parte din atacurile frecvente împotriva diferitelor zone ale regatului, în principal oraşele de graniţă. Arabia Saudită duce un război împotriva miliţiilor houthi în Yemen, sprijinul guvernului yemenit exilat.
Purtătorul de cuvânt al coaliţiei sub comandament saudit din Yemen, colonelul Turki al-Malki, a declarat într-o conferinţă de presă luni că oraşul yemenit Saada este încă folosit drept principală rampă de lansare pentru rachete balistice.
Potrivit declaraţiilor sale, coaliţia depune eforturi pentru sistarea contrabandei cu arme iraniene către miliţiile houthi prin portul Hodeida, lansând mod repetat acuzaţii potrivit cărora Iranul se află în spatele instabilităţii din Yemen prin acordarea de sprijin continuu rebelilor houthi. AGERPRES/(AS - autor: Angela Sârbu, editor: Gabriela Ionescu, editor online: Anda Badea)

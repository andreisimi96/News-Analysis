Ministrul Justiţiei, Tudorel Toader, a anunţat, miercuri, că procedura de extrădare din Costa Rica în cazul Elenei Udrea este posibilă, chiar dacă România nu are un tratat bilateral în acest sens.
''Extrădarea este posibilă chiar dacă nu avem un tratat bilateral cu Republica Costa Rica. (...) Este necesar ca persoana condamnată să fie dată în urmărire (...), apoi este necesară urmărirea internaţională. (...) În acest moment, nu avem un tratat bilateral cu Republica Costa Rica în domeniul extrădării, însă cooperarea în această materie poate să aibă loc în temeiul curtoaziei internaţionale, cu asigurarea reciprocităţii. (...) A doua procedură, se poate realiza în baza convenţiilor multilaterale. (...) Intervalul de timp ţine de legislaţia Republicii Costa Rica'', a precizat ministrul. AGERPRES/(AS - autor: Cristina Tatu, editor: Georgiana Tănăsescu, editor online: Gabriela Badea)

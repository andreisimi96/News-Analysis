Cancelarul german, Angela Merkel, a părut sâmbătă să excludă posibilitatea unei relaxări a datoriei Italiei, afirmând într-un interviu acordat unui cotidian că principiul solidarităţii între ţările membre ale zonei euro nu înseamnă o împărţire a datoriilor, transmite Reuters.
"Voi aborda noul guvern italian în mod deschis şi voi lucra împreună cu el fără să fac speculaţii legate de intenţiile sale", a declarat Angela Merkel în interviul care va fi publicat duminică în paginile publicaţiei Frankfurter Allgemeine Sonntagszeitung.AGERPRES/(AS - editor: Alic Mîrza, editor online: Adrian Dădârlat)

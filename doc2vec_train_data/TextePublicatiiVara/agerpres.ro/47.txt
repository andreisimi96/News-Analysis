Sf. Ap. Carp şi Alfeu; Sf. Mc. Averchie şi Elena (Sâmbăta morţilor - Moşii de vară)
Sf. ap. Carp din cei 70; Sf. Filip Neri. Pomenirea morţilor
Sf. Filip Neri, pr.
Sfântul Apostol Carp este pomenit în calendarul creştin ortodox la 26 mai.
A fost unul din cei şaptezeci de apostoli ai Mântuitorului Iisus Hristos, următor şi slujitor al Sfântului Apostol Pavel. Sfântul Carp ducea scrisorile Sfântului Apostol Pavel la cei cărora le erau destinate.
S-a aflat o vreme la Troada, aşa cum spune Sfântul Apostol Pavel în Epistola a doua către Timotei: "Când vei veni, adu-mi felonul, pe care l-am lăsat în Troada la Carp..." (cap. 4, 13)
Sfântul Apostol Carp a fost pus episcop în Veria, de Sfântul Pavel. Prin mâinile şi prin propovăduirea lui mulţi au primit botezul. Cei care nu s-au convertit la creştinism s-au ridicat însă împotriva lui şi l-au ucis. A fost îngropat în aceeaşi cetate.
Sfântul Carp a propovăduit şi în insula Creta (Marea Mediterană), unde l-a primit în casa sa pe Sfântul Dionisie Areopagitul. Acesta se încreştinase în urma cuvântării Sfântului Apostol Pavel, ţinută în areopagul din Atena. (sursă: vol. "Vieţile Sfinţilor") AGERPRES/(Documentare - Mariana Zbora-Ciurel, editor: Cristian Anghelache)

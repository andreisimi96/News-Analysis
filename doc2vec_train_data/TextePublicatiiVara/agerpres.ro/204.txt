Fostul premier Victor Ponta, liderul Pro România, a anunţat, luni, că săptămâna aceasta va depune cerere pentru pentru înfiinţarea de grup parlamentar.
"Săptămâna aceasta vom depune cerere pentru înfiinţarea de grup parlamentar", a spus Ponta la evenimentul de lansare a agendei politice 2018/2024 a formaţiunii.
De asemenea, el a spus că din echipa Pro România fac parte Ioana Petrescu, Gabriela Podaşcă, Marilena Meiroşu, Nicolae Bănicioiu, Mircea Banias, Răzvan Cotovelea, Mircea Dobre, Augustin Jianu, Mihai Sturzu, Cătălin Nechifor, Daniel Constantin, Sorin Câmpeanu, Alin Văcaru, Eugen Durbacă şi europarlamentarul Laurenţiu Rebega. AGERPRES/(A - autor: Dana Piciu, editor: Cristina Tatu, editor online: Adrian Dădârlat)

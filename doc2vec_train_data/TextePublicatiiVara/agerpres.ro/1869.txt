Circulaţia rutieră este oprită sâmbătă, timp de câteva ore, pe DN 1E, între Braşov şi Poiana Braşov, informează Centrul Infotrafic din Inspectoratul General al Poliţiei Române.
Potrivit sursei citate, traficul este oprit în intervalul orar 08,30 - 13,00, pe ambele sensuri de mers al DN 1E, în vederea desfăşurării Campionatului Naţional de Viteză în Coastă.
Evenimentul va fi monitorizat permanent de numeroase echipaje ale poliţiei, pentru prevenirea producerii de accidente rutiere şi în vederea existenţei unui climat în condiţii de siguranţă a tuturor
participanţilor la trafic. AGERPRES/(AS - editor: Oana Popescu, editor online: Anda Badea)

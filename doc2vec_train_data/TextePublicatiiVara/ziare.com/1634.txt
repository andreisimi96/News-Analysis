Vineri, 08 Iunie 2018, ora 14:19
Denisa Neagu, inginer si membru USR, a scris pe Facebook ca in timp ce se afla in Gara de Nord, unde strangea semnaturi pentru campania Fara Penali in functii publice, a fost abordata de mai multi paznici si politisti care i-au cerut sa plece.
Tanara spune ca, initial, au venit la ea mai multi paznici care i-au spus ca seful Garii i-a transmis sa plece. Ea le-a raspuns ca nu va face asta, pentru ca e intr-un spatiu public si are tot dreptul sa fie acolo. Paznicii au chemat Politia, mai multi agenti venind in cateva minute in jurul femeii.
Denisa Neagu a scris pe Facebook cum a decurs discutia cu oamenii legii:
"- Politistul: Haideti mai intr-o parte ca aici nu e aer (Gara e in aer liber).
- Eu: ok, dar eu nu parasesc Gara pana cand nu apare sefu sa imi spuna ce lege incalc. Sau poate stiti dvoastra, doar sunteti politist.
- Politistul: Pai nu e lege, poate un regulament.
- Eu: OK, atunci aratati-mi-l si plec.
- Politistul: domnisoara, noi ne facem datoria. Trebuie sa parasiti Gara.
- Eu: De ce? E spatiu public si am voie sa strang semnaturi aici, e un drept constitutional.
- Politistul: Dar nu aveti voie. Mai sunteti imbracata si provocator. Nu puteati sa va imbracati altfel?
- Eu: Dar de ce sa ma imbrac altfel? Asta e tricoul initiativei, vreau sa il port.
- Politistul: Poate, dar provocati. Daca vine vre-un din asta si va ia la bataie?
- Eu: Pai sa vina, atunci va chem pe dvoastra sa va faceti datoria si sa ma aparati.
- Politistul: Pai dvoastra l-ati provocat.
- Politistul: Stiti ca pot sa va scot de aici daca vreau?
- Eu: Cum? Daca nu imi spuneti baza legala refuz sa plec, e spatiu public.
- Politistul: Va duc la sectie si va legitimez.
- Eu: Nu aveti voie. La sectie ma duceti doar daca refuz sa ma legitimez, lucru care nu s-a intamplat".
Denisa Neagu a povestit ca pana la urma politistii au lasat-o sa stranga semnaturile si ca pentru o perioada au urmarit-o de la distanta, dar apoi au plecat.
Tanara a adaugat ca de doi ani de zile este membru USR si ca in perioada aceasta a inteles ce drepturi are.
"Ar fi de ras daca nu ar fi de plans. De 2 ani sunt in USR si am devenit constienta ca in calitatea noastra de cetateni avem si drepturi. Inca! Invatati-le si nu va lasati intimidati. Eu nu cedez in fata abuzurilor, nu o faceti nici voi!", a punctat Denisa Neagu.
Ziare.com a contactat Politia Capitalei pentru un punct de vedere pe care il vom prezenta imediat ce il vom primi.
Citeste si USR acuza Jandarmeria, Politia, dar si colegi din PNL ca impiedica initiativa "Fara penali in functii publice"

Luni, 18 Iunie 2018, ora 16:43
Procurorii Parchetului General au extins ancheta in dosarul Colectiv si au efectuat luni noi audieri, dupa ce parinti si victime au depus mai multe plangeri penale, in legatura cu modul in care autoritatile au intervenit dupa incendiu.
Printre cei prezenti la Parchetul General s-a aflat si Eugen Iancu, fondatorul Asociatiei Colectiv GTG 3010 si tatal unui tanar care s-a stins din viata in spital, la trei saptamani de la incendiu.
"Sunt chemate patru persoane la audieri, trei parinti si o victima. (...) Noi am depus plangeri penale de doi ani de zile. Am reclamat ce s-a intamplat dupa incendiu, tot ce inseamna sistemul sanitar. Aceste plangeri vizeaza modul in care s-a intervenit dupa incendiu. De doi ani noi semnalam faptul ca au murit 27 de persoane in acea noapte, in incendiu, dupa care 37 au murit ulterior, din cauza interventiilor si tratamentelor in spitale , din cauza celor care au decis ca nu pot sa plece copiii nostri la spitale specializate.
Trebuie sa vedem cine a luat decizia asta, trebuie sa vedem de ce in Romania se declara ca nu sunt bacterii, pe ce baze cei de la DSP au facut controale in urma carora a reiesit ca bacteriile in spitalele romanesti sunt intre 0 si 1%, in conditiile in care, in Germania, se recunoaste un procent de 5 - 6%.
Aici e vorba de coruptie, de un sistem care trebuie schimbat. (...) Plangerile sunt facute de doi ani si procurorii au dormit. Sunt primele audieri in doi ani", a declarat pentru Agerpres Eugen Iancu.
In dosarul Colectiv au fost trimisi in judecata patronii clubului Colectiv - Alin George Anastasescu, Paul Gancea si Costin Mincu; Daniela Nita - patroana firmei de artificii SC Golden Ideas Fireworks Artists SRL, Cristian Nita (director) si Viorel Zaharia (pirotehnist), precum si persoanele juridice SC Colectiv Club SRL si SC Golden Ideas Fireworks Artists SRL.
De asemenea, au fost trimisi in judecata fostul primar al Sectorului 4 Cristian Popescu-Piedone, trei angajati din cadrul primariei: Aurelia Iofciu - sef al Serviciului autorizari comerciale, Larisa Luminita Ganea - consilier superior, Ramona Sandra Motoc - referent superior, ambele in cadrul aceluiasi serviciu, dar si pompierii Antonina Radu si George Petrica Matei.

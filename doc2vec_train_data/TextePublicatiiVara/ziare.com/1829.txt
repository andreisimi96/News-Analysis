Sambata, 09 Iunie 2018, ora 21:58
Gica Hagi a analizat finala de la Roland Garros dintre Simona Halep si Sloane Stephens .
Cel mai mare fotbalist roman din toate timpurile, prezent alaturi de Gica Popescu in tribunele arenei Phillipe Chatrier, a remarcat ca tenismena noastra a fost mai rezistenta.
"Simona a fost mai proaspata, mai rezistenta. Nu conteaza cum incepi meciul, conteaza cum termini. Gestioneaza bine momentele cheie si arata ca e in fiecare zi mai completa, devine mai buna in fiecare zi", a spus Gica Hagi intr-o interventie la Digi Sport.
"M-am simtit mandru intre straini, ca sunt roman, eram cei mai buni. E ceva fantastic", a mai spus Hagi, intrebat ce-a simtit cand s-a cantat imnul Romaniei.
Simona Halep a castigat sambata, la Roland Garros, primul turneu de Grand Slam din cariera sa, dupa o revenire superba.
Tenismena noastra, aflata pentru a patra oara intr-o finala de Grand Slam, a invins-o in ultimul act al Openului Frantei pe americanca Sloane Stephens.
3-6, 6-4, 6-1 a fost scorul finalei dintre Simona Halep si Sloane Stephens, dupa mai bine de doua ore de joc.

Duminica, 17 Iunie 2018, ora 07:10
Vremea rea ne strica weekendul. ANM a emis sambata doua noi avertizari de tip cod portocaliu si cod galben de furtuni, valabile in mai mult de jumatate de tara.
Ambele coduri au intrat in vigoare sambata la ora 17:00 si se incheie duminica, la ora 21:00.
Mai exact, codul portocaliu vizeaza judetele Botosani, Neamt, Suceava si Iasi, unde va ploua torential, iar in intervale scurte de timp sau prin acumulare se vor inregistra cantitati de apa ce vor depasi pe arii extinse 40 l/mp si local 60-70 l/mp.
In ceea ce priveste codul galben, ANM transmite ca, pana duminica seara, in cea mai mare parte a Moldovei, precum si in zonele de deal si de munte, temporar se vor semnala averse torentiale, vijelii, descarcari electrice si grindina.
Cantitatile de apa vor depasi 25 l/mp si pe arii restranse 40-50 l/mp. Acest cod vizeaza total sau partial 25 de judete.
Desi nu este vizat de vreun cod de ploi, Bucurestiul nu va fi ocolit de precipitatii. Sunt sanse mari de ploaie duminica, dupa pranz, iar cerul va ramane innorat pana luni seara. Maxima nu va mai depasi 27 de grade Celsius, in timp ce minima va fi in jur de 18 grade.
De altfel, ANM a prelungit informarea meteo de vreme rea valabila in toata tara . Aceasta este deja in vigoare si va ramane pana luni, la ora 10:00.
In intervalul mentionat, in cea mai mare parte a tarii, vor fi perioade scurte de timp cu instabilitate atmosferica accentuata ce se va manifesta prin averse torentiale, frecvente descarcari electrice, intensificari ale vantului ce vor lua si aspect de vijelie si caderi de grindina. Pe spatii mici se vor inregistra cantitati de apa de peste 25-35 l/mp, relateaza ANM.

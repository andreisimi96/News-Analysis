Duminica, 10 Iunie 2018, ora 15:47
Presedintele Partidului National Liberal (PNL), Ludovic Orban, a declarat duminica, intr-o conferinta de presa sustinuta la Targu Mures, ca mitingul organizat de PSD la Bucuresti in urma cu o zi a reprezentat "mult zgomot pentru nimic".
"Mult zgomot pentru nimic. Ziua de 9 iunie va ramane in memoria romanilor ca ziua in care Simona Halep a castigat Roland Garros. Restul evenimentelor sunt secundare. Mi s-a parut ca sunt intr-o lume paralela. Am vazut ca am fost pomenit foarte des, lucru care m-a facut sincer sa fiu un pic nedumerit. Cred ca au stat foarte mult in soare, iar acest lucru le-a afectat putin limpezimea judecatii celor care au avut discursuri. (...) In primul rand, e apanajul regimurilor totalitare ca partidele aflate la putere sa faca miting. In nicio democratie din lumea aceasta nu-mi aduc aminte un partid de guvernamant sa faca miting sa protesteze impotriva abuzurilor. Abuzul nu poate fi facut decat de un detinator de putere. (...) Ca atare, cele mai multe abuzuri la care sunt supusi cetatenii romani sunt facute de cei care au organizat mitingul de aseara. Sunt usor masochisti, au protestat impotriva abuzurilor facute de ei", a sustinut Orban.
El a afirmat ca la mitingul PSD s-au spus niste "aberatii inimaginabile", deoarece membri si lideri ai PSD au semnat protocoalele cu SRI, au avut "relatii nepotrivite" cu oameni din servicii.
"Toate fantasmagoriile, in contrast profund cu realitatea, care au fost debitate de niste indivizi disperati, cu ochii scosi din orbite, care detin puterea, arata ca si-au pierdut uzul ratiunii, ca traiesc intr-o realitate paralela, ca au uitat care e misiunea lor de baza - sa guverneze Romania si sa aduca prosperitate cetatenilor si, cand-colo, ei se lupta cu un inamic invizibil, care, de fapt, e inexistent si se lupta cu ei insisi", a spus Orban.
In opinia liderului PNL, prin organizarea mitingului, PSD a dorit sa confiste simboluri - Piata Victoriei in care se protesteaza impotriva coruptiei, tricolorul Romaniei, sloganul '#Rezist!' si, in acelasi timp, s-a dorit sa se puna presiune pe Justitie.
"Au vrut sa isi puna stampila ca le apartine asupra Pietei Victoriei si nu e prima tentativa. (...) Al doilea, sa iti pui pe Guvern tricolorul Romaniei la o manifestatie politica a unui partid politic mi se pare o incalcare flagranta a legii si a oricarei norme de bun-simt. Tricolorul este al intregii natiuni, nu este al unui partid politic. Dar, pe langa asta, sa mai pui si '#Rezist!', care este practic un soi de slogan, de mesaj-simbol al oamenilor fara putere, al cetatenilor obisnuiti, al cetatenilor care s-au ridicat de bunavoie la lupta impotriva abuzurilor comise de o putere anti-Justitie, sa ajungi sa confisti un astfel de simbol arata o ticalosie fara margini. Si un tupeu si un dispret fata de acesti cetateni liberi, demne de un partid comunist", a declarat Ludovic Orban.
El a mai sustinut ca mitingul a fost gandit "cu siguranta" pentru a pune presiune asupra judecatorilor care urmau sa ia pe 8 iunie decizia in dosarul "DGASPC Teleorman" in care este judecat Dragnea.
"Acest miting e organizat dupa decizia CCR si are rolul clar sa il intimideze pe presedinte. De altfel, surse bine informate spun ca Dragnea avea pregatit in discurs sa anunte suspendarea presedintelui, in cazul in care presedintele nu o demite pe Kovesi. Nu a mai facut lucrul asta, dar oricum asta au in cap PSD-istii", a afirmat liderul PNL.
Potrivit acestuia, mitingul a avut si rolul "de a intimida orice parlamentar care nu mai e cu Dragnea" si vrea sa voteze o motiune de cenzura.
"Nu intamplator numele meu a fost pronuntat alaturi de numele presedintelui Iohannis destul de frecvent, in niste contexte nu tocmai magulitoare si nu tocmai conforme cu realitatea. Dupa parerea mea, au esuat in acest miting", a spus liderul liberal.

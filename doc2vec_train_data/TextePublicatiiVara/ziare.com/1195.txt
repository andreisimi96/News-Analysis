de Redactia Ziare.com
Marti, 05 Iunie 2018, ora 12:36
Mitingul organizat sambata de PSD si conditiile impuse de partid celor care vor participa au devenit subiect de glume pe Internet.
Dupa anuntul oficial al liderului Liviu Dragnea, pe Internet a aparut o circulara ce pare realizata pentru mobilizarea social-democratilor. In aceasta scrie ca oamenii sa vina imbracati in alb de la brau in sus. De aici pana cand Internetul s-a umplut de glume a fost doar un pas.
Imediat internautii au criticat mesajul si greselile continute de respectiva convocare la Bucuresti, printre care cuvantul "pancarda" si precizarea ca ora 20:00 inseamna "opt seara".
Iohannis: O abordare caraghioasa
Chiar si presedintele Klaus Iohannis a catalogat acest miting ca avand o "abordare caraghioasa si pur populista".
"Mitingurile sunt o forma de protest si protestul se asociaza in mod normal intr-o democratie cu opozitia sau cu societatea civila nemultumita de guvernare. In nicio societate normala miting de protest nu se asociaza cu cei de la putere. Cei de la putere au Guvernul, au Parlamentul, au toate instrumentele pentru a rezolva problemele tarii. Ultima metoda este cea a protestului. Mi se pare o abordare caraghioasa si pur populista", a spus Iohannis marti.
Cele mai savuroase glume de pe Internet
- "Cu sefi de grupe, de detasamente, imbracati cu camasi albe. Cred ca astia din PSD nu vin la protest, doar depun juramantul de pionier".
- "Sambata trec prin Piata Victoriei sa fac gluma aia buna, sa arunc soptit o vorba protestatarilor: 'Este promotie de tigai la Lidl!'. Din 60.000 de oameni, raman Dragnea si Dancila".
- "Sambata seara, fiti atenti la buzunare, daca aterizati pe la Piata Victoriei".
- "Viorica Dancila va cere demisia premierului Romaniei".
- "Prieteni, este ora 21:02 dimineata".
Oamenii se amuza si legat de "spontaneitatea" mitingului: "Si cat dureaza mitingul asta spontan de sambata, al PSD?", s-a intrebat o persoana.
In plus, a fost creat un site www.mitingcujapca.ro , unde oamenii din tara pot transmite daca s-au pus presiuni asupra lor pentru a participa la manifestatie.

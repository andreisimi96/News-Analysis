Sambata, 16 Iunie 2018, ora 15:02
Starul brazilian Neymar a avut un raspuns superb in momentul in care a fost intrebat cine este cel mai bun fotbalist din lume in acest moment.
Plin de umor, Neymar a spus ca el este cel mai bun fotbalist din lume in momentul de fata, dar asta doar pentru ca Leo Messi si Cristiano Ronaldo sunt de pe alta planeta.
"Cu toata modestia, eu sunt cel mai bun jucator din lume in acest moment. Dar asta deoarece Cristiano Ronaldo si Messi sunt de pe alta planeta. Ei sunt deasupra tuturor", a spus Neymar, potrivit News Nation.
Neymar a terminat de doua ori pe locul 3 in cursa pentru Balonul de Aur, dar spune ca s-a transferat la PSG pentru a reusi in sfarsit sa castige si acest premiu.
Jucatorul cumparat de PSG cu 222 de milioane de euro este anuntat titular in partida dintre Brazilia si Elvetia, programata duminica de la ora 21:00.
Neymar revine dupa o accidentare si toata lumea asteapta sa vada in ce forma se afla.

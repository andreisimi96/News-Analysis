Duminica, 27 Mai 2018, ora 11:44
Kim Jong-Un, liderul regimului de la Phenian, si-a reafirmat angajamentul privind denuclearizarea "completa" a Peninsulei Coreea, a declarat presedintele sud-coreean Moon Jae-In, dupa intrevederea surpriza de sambata cu liderul nord-coreean.
"Liderul Kim si cu mine am convenit ca summitul din 12 iunie ar trebui sa aiba loc cu succes, si ca misiunea noastra privind denuclearizarea Peninsulei Coreea si un regim de pace perpetua nu ar trebui sa fie oprita", a declarat Moon.
Desi a reiterat ca liderul nord-coreean sustine denuclearizarea Coreei, Moon a admis ca Phenian-ul si Washington-ul ar putea sa aiba asteptari diferite in ceea ce priveste acest subiect si a indemnat ambele parti sa discute pentru a-si rezolva diferentele, potrivit Reuters.
Citeste si Trump anuleaza intalnirea cu Kim Jong-un: Ma rog la Dumnezeu sa nu fie nevoie sa folosim vreodata armele noastre nucleare
Administratia Donald Trump a cerut regimului de la Phenian sa renunte in mod complet si ireversibil la programul de inarmare nucelara, insa oficialii americani sunt sceptici ca liderul nord-coreean va renunta in totalitate la arsenalul sau atomic.
Totodata, Moon a declarat ca Phenian-ul nu este convins ca poate avea incredere in garantiile de securitate venite din partea Washington-ului.

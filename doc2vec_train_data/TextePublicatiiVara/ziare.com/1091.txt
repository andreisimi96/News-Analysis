Luni, 04 Iunie 2018, ora 15:14
Asociatia Voci pentru Democratie si Justitie i-a transmis Curtii Constitutionale o scrisoare deschisa prin care ii solicita vacantarea postului de judecator in cazul lui Petre Lazaroiu, al carui mandat a expirat, asa cum chiar CCR a decis intr-o hotarare publicata acum o luna.
VeDem Just cere astfel CCR:
"- sa constatati, in temeiul art. 67 alin. (2) din Legea nr. 47/1992, vacantarea postului unui judecator al Curtii numit de Presedintele Romaniei;
- sa luati masurile care se impun cu privire la compunerea plenului CCR incepand din acest moment, pentru sedintele care urmeaza, pana la ocuparea postului vacant;
- sa convocati, in temeiul art. 51 alin. (3) din Legea 47/1992, Plenul Curtii Constitutionale pentru a lua in discutie situatia juridica a hotararilor publicate in Monitorul Oficial la adoptarea carora a participat un judecator avand mandatul expirat".
Este vorba de cazul lui Petre Lazaroiu, care se afla in functie de 10 ani, in conditiile in care in Constitutie scrie ca mandatele la CCR sunt de 9 ani.
Lazaroiu a fost numit in functie in 2008 pe un rest de mandat si reinvestit in 2010.
In 2018, CCR a decis ca judecatorii nu pot adauga un mandat intreg la un rest de mandat si ca limita maxima este de 9 ani, asa cum prevede Constitutia.
Cazul Lazaroiu si decizia CCR
"Astfel, potrivit art. 142 alin. (2) din Constitutia Romaniei mandatul unui judecator CCR este de noua ani.
In legatura cu acest aspect, prin Decizia nr. 136/2018 publicata in Monitorul Oficial din data de 4 mai 2018, Curtea de decis ca este neconstitutionala solutia legislativa continuta in cuprinsul art.68 alin. (3) din Legea nr.47/1992, republicata, care permitea depasirea acestei perioade.
Rezulta ca incepand cu data indicata normele din legea care incalcau Constitutia au fost suspendate de drept, in temeiul art. 147 alin. 1 din Constitutia Romaniei, iar in temeiul propriei jurisprudente a CCR lipsirea de temei constitutional a actelor normative primare are drept efect incetarea de drept a actelor subsecvente emise in temeiul acestora (Decizia nr. 414/2010 si nr. 163/2013).
Unul dintre judecatorii CCR, domnul Petre Lazaroiu, exercita aceasta functie de mai mult de noua ani.
Astfel, presedintele Romaniei a emis Decretul nr. 553/2010 publicat in M.Of. nr. 372 din 4 iunie 2010, pentru numirea acestuia in functia de judecator la Curtea Constitutionala pentru un mandat de noua ani, incepand cu data de 8 iunie 2010, mentionand ca temei legal art. 68 alin. (3) din Legea nr. 47/1992.
Anterior insa acesta indeplinise un mandat partial de judecator la CCR, fiind numit de presedintele statului prin Decretul nr. 870/2008 publicat in M.Of. nr. 654 din 16 septembrie 2008.
Asadar, in total domnul Petre Lazaroiu a indeplinit functia de judecator CCR incepand cu 16 septembrie 2008 pana in prezent. Intre timp a intervenit decizia 136/2018 din 4 mai 2018.
Aceasta, fiind general valabila, i se aplica si domnului Petre Lazaroiu, caruia ar fi trebuit sa i se finalizeze cel de al doilea mandat la 8 iunie 2019: nu este afectat retroactiv mandatul sau curs pana in prezent, ci este vizata situatia ivita dupa data de 4 mai 2018, fiind vorba de o situatie juridica nascuta anterior si nefinalizata la data ivirii aspectului de neconstitutionalitate, asa cum insasi Curtea stabileste in mod reperat (a se vedea Deciziile nr. 755/2014 si nr. 587/2017) ", asa isi motiveaza asociatia solicitarea adresata CCR si explicitata intr-un comunicat de presa .
Asadar, VeDem Just sustine ca decretul de numire ca judecator constitutional a lui Petre Lazaroiu, emis in temeiul unui articol de lege declarat neconstitutional, si-a incetat efectele de la data publicarii deciziei CCR si anume 4 mai 2018.
"Ca urmare, presedintele CCR trebuie sa constate incetarea mandatului domnului Petre Lazaroiu ca urmare a excluderii sale de drept din CCR, in temeiul art. 67 alin. (2) pentru cazul din alin. (1) lit. a) al Legii nr. 47/1992.
Presedintele CCR trebuie sa emita ordinul in temeiul art. 9 alin (1) litera e) si alin 3 din legea 47/1992.
In opinia noastra, la sedintele urmatoare ale Plenului CCR nu poate participa domnul Petre Lazaroiu. Iar pentru hotararile date de CCR din 4 mai 2018 adoptate prin participarea la solutionare si la deliberare a unui civil, Plenul CCR trebuie sa gaseasca o solutie cu privire la efectele create", adauga VeDem Just.
Citeste si Un membru CSM arata ca Toader ignora de trei luni o decizie CCR: Asadar, ce e general obligatoriu, de cand si pentru cine?

de Ionel Stoica
Duminica, 10 Iunie 2018, ora 21:29
Presedintele PSD, Liviu Dragnea, a declarat la Antena 3 ca PSD a facut acest miting pentru a protesta fata de un "sistem odios" de care ar beneficia si Klaus Iohannis, iar seful SPP Lucian Pahontu ar fi unul dintre liderii sistemului.
Un alt motiv, spune liderul partidului care detine si guvernarea, si majoritatea in Parlament, este ca "au fost provocati si insultati". Dragea spune ca demonstratia de sambata a fost insa una mica si ca social-democratii pregatesc un alt protest, "urias", dar care va avea loc in alta parte, pentru ca nu ar incapea in Piata Victoriei.
Mai mult, Dragnea a acuzat UE si NATO ca sunt responsabili de finantarea partiala a "statului paralel".
Dragnea a spus si ca daca Iohannis nu o va demite pe Kovesi va fi un lucru ce nu va lasa indiferent PSD-ul. In plus, el a facut multe acuzatii fara a veni cu dovezi. Printre ele, cea potrivit careia in cazul in care Iohannis nu o demite pe Kovesi fie "are mana intoarsa din afara Romaniei, ori este speriat cu dosarul cu casele".
Seful PSD nu s-a ferit sa ameninte procurorii, anuntand ca "foarte multi risca sa plateasca greu", dar si ONG-urile, care desi sunt finantate si de stat sunt printre organizatorii protestelor "#Rezist": "Ministerul Muncii, Ministerul de Finante trebuie sa faca o analiza. Fiind de utilitate publcia si primind bani, Guvernul ar trebui sa se uite. Stiu ca o sa tipe, dar din moment ce primesc bani publici...".
Dragnea a anuntat si ca va merge pana la capat cu Legile Justitiei si Codurile Penale:
"Ce se intampla este in princial datorita mie si domnului Tariceanu. Sunt absolut convins ca nu mor. Daca sunt in viata le duc pana la capat".
Ziare.com transmite cele mai importante declaratii ale sefului PSD:
- Noi am facut mitingul asta din mai multe motive, de a protesta impotriva (sic!) acestui sistem odios, pe care il gesitoneaza o mana de securisti.
- Klaus Iohannis este unul dintre beneficiarii acestui sistem, prin uneltele pe care le are: sefii parchetelor, Pahontu (Lucian Pahontu, seful SPP - n.red) care este unul din liderii importanti din acest sistem. Si toate "portocalele" (aluzie la fostul procuror Mircea Negulescu, zis "Portocala" - n.red) care ies la iveala.
- Am fost provocati, acesta este al doilea motiv. Nu se poate sa ameninti PSD, sa-l insulti. Si acesta a fost mitingul mic, urmatorul miting va fi unul urias, intr-o alta locatie. Nu mai poate avea loc in Piata Victoriei.
- Aseara am vazut la o televiziune cu epoleti, in care aratau poza de anul trecut, ca erau 250.000 de persoane si aseara 130.000 de oameni.
- Le-am arata noi ce inseamna un miting de cateva sute de mii de persoane.
- Al treilea motiv a fost de a avertiza societatea, fiecare om, ca ei cred ca nu-i poate ajunge mana lunga a acestui sistem.
- Multi oameni se gandesc ca la ei nu poate ajunge mana acestui stat paralel. Ba da. Si a si ajuns. Doamna Rarinca nu esta lider politic.
- Pentru a vedea si oamenii de afaceri ca asa nu se mai poate, ca este mult prea mult.
- Pentru a se auzi despre sumele uriase pe care statul roman le-a cheltuit pentru interceptari, pentru monitorizari. Asta a fost pana acum.
- Niciun guvern normal la cap nu mai poate aloca sume mai mari, in conditiile in care aflam ca s-au facut inregistrari mai mari ca in SUA, care este tinta numarul 1 a terorismului mondial.
- Am vrut sa aratam si partenerilor nostri straini, pentru ca dupa Revolutie, NATO, UE au spus ca ne invata democratia. Ar trebui sa-si asume cu totii aceasta responsabilitate, pentru ca partial au finantat si sustinut public acest stat paralel. Ar trebui sa-si asume asta.
- La ei acasa nu sunt protocoale secrete, nu se fac arestari pentru spectacol. Arestari se faceau sa arate tuturor cat de puternic este acest regim de politie politica.
- Acum au venit cateva sute de romani care au protestat. Am inceput aceasta actiune de proteste dintr-un sir de actiuni de proteste care vor urma.
- Eu stiu cel mai bine ce forta are PSD-ul. Acum au prins gustul.
- Totul o sa iasa la iveala.
- A fost un miting autorizat legal.
Liviu Dragnea le-a felicitat pe primarul Capitalei, Gabriela Firea, pentru modul in care a fost curatata Piata Victoriei de pet-uri si pe ministrul de Interne, Carmen Dan, pentru modul in care au actionat jandarmii.
Mihai Gadea: Credeti ca presedintele Iohannis va semna maine decretul de revocare a Laurei Codruta Kovesi?
Liviu Dragnea: Eu am spus ieri, si nu numai eu, mai multi au spus ca suntem hotarati sa mergem pana la capat, cu Legile Justitiei si cu Codurile penale. Nu sunt prezicator si nu stiu ce va face presedintele Iohannis. Daca va face greseala fata sa nu puna in aplicare decizia CCR, se va face de ras peste tot in lume. Aceasta incalcare grava a atributiilor sale pe noi nu o sa ne lase indifrenti.
Nu ma intereseaza ca este Kovesi, putea sa fie Lazar, habar nu am. Nu putem sta cu mainile in san. Aseara am pus niste intrebari, pentru ca voiam niste raspunsuri. Pe mine si pe colegii mei ne-a interesat sa vedem care este dorinta tuturor. Nu putem lasa ca o decizie a CCR sa nu fie pusa in aplicare. Vom utiliza tot ce avem la indemanna: civic, legal, parlamentar, constitutional. Se poate ajunge la orice. Daca ne tot provoaca, noi am aratat aseara ca raspundem la toate provocarile.
Daca acest om, care este presedintele Romaniei, intelege ca este prizonierul statului paralel si ca va ramane prizonierul statului paralel...noi nu putem lasa acest lucru. Inseamna ca s-a dat liber la nerespectat legile, poate sa vina cineva sa-ti dea in cap. Trece cu masina pe rosu, fura. Degeaba de chinuim sa facem legile in Parlament, apar la iveala abuzurile, sunt magistrati care scot la iveala diverse lucruri.
Mircea Badea: Kovesi a incalcat Constitutia de trei ori!
Liviu Dragnea: Oricum pentru ei este facultativa. Acum este la vedere. A incalcat Constitutia Kovesi, ministrul Justitiei a cerut revocarea. A actionat in consecinta. Daca si presedintele incalca Cosntitutia trebuie sa actionam. Nu putem sa actionam ca PNL-ul sau ca Orban. El este ca o caseta, i-a bagat cineva caseta si repeta: "Kovesi este o zeita!". Nivelul abuzurilor si intensitatea la care s-a ajuns cu aceasta lupta nu ne mai poate face sa dam inapoi. S-a ajuns prea departe.
Dragnea, despre Iohannis: Dupa ce a vazut mitingul aseara, i se mai pare caraghios? Mai rade? Daca (sic!) considera ca acest miting de cateva sute de mii de persoane i se pare caraghios, este ok. El nu stie decat de mitingurile neautorizate la care merge sau la mitingurile neautorizate pe care le solicita public. Poporul nu inseamna 100 de insi, 300 de insi sau cateva mii de insi.
Dragnea este nemultumit de faptul ca PNL, USR si Klaus Iohannis contesta Legile Justitiei la Curtea Constitutionala, aratand ca acestia vor sa traga de timp, "sa intarzie punerea in aplicare a unor legi". Liderul PSD arata ca este decis sa treaca aceste legi in aceasta legislatura.
- Tot ce am aprobat in Parlament, legile care sunt pe zona de justitie, le-au intarziat intr-o veselie. Ataca Iohannis sau PNL-USR, vine de la Curte, iar ataca Iohannis, desi stie ca nu mai poate. Asta e motivul pentru care doua legi, a achizitilor publice si parteneriatul public-privat le-am aprobat prin OUG. Acum PNL si USR ataca la CCR. Trebuie sa vorbim saptamana asta si sa facem o discutie asezata pentru ca pe Codurile Penale va fi vacanta parlamentara, o sa ne gandim serios.
Mihai Gadea: Faptul ca sentinta dumneavoastra a fost amanata de doua ori, au spus unii ca aceste amanari ar fi rezultatul unor presiuni facute de statul subteran. Asa sa fie?
Liviu Dragnea: Eu stiu ca si inainte de prima amanare si inainte de a doua amanare au fost depuse niste concluzii din partea unor avocati, nu din partea avocatului meu. Au fost depuse cu o zi inaintea deliberarii de catre judecatorii din complet. Nu au avut timp sa analizeze toate aceste concluzii, asta stiu.
Mircea Badea: Muzica de la miting nu este Oda Bucuriei? La un miting unde se protesta?
Liviu Dragnea: Daca toate mitingurile ar fi perfecte nu s-ar mai vorbi de ele. Asa au considerat cei care au pus-o. Nu avem o echipa la partid care sa aiba ca obiect: organizarea de proteste. A fost primul miting organizat de PSD. Nu cred ca are cineva in Romania un asemenea sistem care sa poata sa duca sunetul si pe strazi unde erau oamenii.
Liviu Dragnea, despre jurnalistul Mircea Marian: El este un om violent. El a incitat anul trecut oamenii sa vina la mine acasa. Am facut plangere al Parchet. Nu au facut nimic in acest caz. Sa se uite la televiziunile cu epoleti.
Mihai Gadea: Credeti ca vor merge mai departe?
Liviu Dragnea: Nu stiu daca vor merge. Ce pot sa va spun cu siguranta, ca este o comanda foarte ferma. Nu intamplator a fost pus Daniel Horodniceanu sa gestioneze interimar postul de sef al DIICOT. Aia a fost facuta coordonat: 'Te mai tinem, fa ceva cu aia'. Sper sa nu fie niciun procuror care sa riste atat de mult incat sa dea curs la aceasta dementa. Ca este dementa.
Mircea Badea: Care este riscul?
Liviu Dragnea: Domnul Badea, foarte multi procurori risca sa plateasca greu. Voiam sa spun ceva mai devreme. Frica pe care o au ii face sa nu-si mai ia masuri de siguranta, sa nu mai aiba niciun pic de ratiune. Sunt unii care incearca sa se indeparteze de aceasta zona otravita, gen Uncheselu care a fugit la Craiova.
Altii care nu mai vor sa participe la aceste abuzuri. Si altii care ori de frica, ori ca asa simt ei, raman acolo ca amazoanele, pana moare si ultimul...exista prevederi in codul penal foarte clare, care nu au fost aplicate. Si vor fi aplicate. Sunt oameni din diverse parchete care abia asteapta sa vorbeasca. Nu cred ca vor da curs la acea dementa.
Este o actiune clara de la Iohannis, fara niciun fel de dubiu, vor guvernul jos. Ca un efect secundar sa nu ducem pana la capat ce a inceput sa produca efecte. Miza principala este sa sparga coalitia, sa sparga coalitia din Parlament pentru a nu duce mai departe Legile Justitiei, Codurile Penale si Legea sigurantei natioanle. Nu vor putea face asta. Sunt foarte sigur de asta, sunt foarte sigur ca nu mor. Am fost tot timpul foarte hotarat, si hotararea mea a produs si rezultate. Ce se intampla este in princial datorita mie si domnului Tariceanu. Sunt absolut convins ca nu mor. Daca sunt in viata le duc pana la capat.
Dragnea a criticat faptul ca deputatii PSD erau sicanati, blocati si fluierati in Parlament si in comisii.
Mihai Gadea: Simtiti o presiune dinspre ONG-urile lui Soros?
Liviu Dragnea: Sa-i vad acum. Daca Soros spune ca plateste 1 miliard de euro pe an. Unul cand il platesti canta. De asta-l platesti. Daca a luat banii, trebuie sa presteze. Aici nu mai vorbim de convingere. Sigur ca apar si suparari, daca vede ca cheltuie multi bani, s-ar putea sa le taie bani. Daca ies doar 2.000 de oameni in strada! A cheltuit zeci de milioane de euro.
Mircea Badea: Nu vi se pare imoral ca exista pe piata atatea ONG-uri care traiesc cu bani de la stat?
Liviu Dragnea: Ba da. Mi se par foarte multe. Dar poate gresesc. Ministerul Muncii, Ministerul de Finante trebuie sa faca o analiza. Fiind de utilitate publcia si primind bani, Guvernul ar trebui sa se uite. Stiu ca o sa tipe, dar din moment ce primesc bani publici...
Mihai Gadea: Daca Klaus Iohannis va incerca sa fenteze Constitutia, sa dea un decret ca peste un an sa plece Kovesi?
Liviu Dragnea: Ar fi o bataie de joc. Din minutul in care decizia CCR s-a publicat, orice minut, orice ora, orice zi este o intarziere. La Parlament situatia este foarte clara, cand se publica decizia, Legea este eliminata din campul legislativ. Decizia este obligatorie, este foarte simplu.
Liviu Dragnea: Daca presedintele vrea sa batjocoreasca CCR si sa nu puna in aplicare o decizie a CCR, ori are mana intoarsa din afara Romaniei, ori este speriat cu dosarul cu casele. Ca sa-ti asumi o asemenea greseala fatala, ca presedintele unei tari europene, sa calci in picioare o decizie a CCR, inseamna ca trebuie sa ai ceva ce te blocheaza total. Daca nu o pune, nu pot fi decat doar aceastea doua motive. Nu putem sa stam indiferenti si sa avem un presedinte "care el nu este el". El trebuie sa ia deciziile pe care asa le gandeste, nu ca asa le primeste.

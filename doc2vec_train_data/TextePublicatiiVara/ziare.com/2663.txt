Sambata, 16 Iunie 2018, ora 08:26
Trei adulti si un copil de doi ani au fost raniti, sambata dimineata, dupa ce masina in care se aflau a cazut in rau, la Timisul de Sus, in judetul Brasov.
Reprezentantii ISU Brasov au anuntat, sambata, ca mai multe echipaje au intervenit pe DN 1, in localitatea Timisul de Sus.
"Un autoturism a cazut in rau. Sunt patru victime, trei adulti si un copil de doi ani", au anuntat reprezentantii ISU.
Potrivit acestora, cele patru victime sunt constiente, o femeie fiind in stare mai grava dupa ce a suferit multiple contuzii si traumatisme.
Diferenta de nivel intre DN 1 si raul in care s-a rasturnat masina este de noua metri.
Politistii brasoveni au deschis un dosar penal pentru vatamare corporala din culpa si incearca sa afle cum s-a produs accidentul.

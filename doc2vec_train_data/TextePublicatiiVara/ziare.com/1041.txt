Luni, 04 Iunie 2018, ora 09:00
Caroline Wozniacki a fost fluierata copios in mai multe randuri de spectatorii prezenti pe arena centrala de la Roland Garros.
Ocupanta locului 2 WTA i-a infuriat pe spectatori dupa ce a cerut supervizorului turneului sa opreasca meciul cu Daria Kasatkina, programat duminica seara.
Aflata intr-un moment dificil dupa ce a pierdut primul set, Wozniacki a sustinut ca este prea intuneric si nu se mai poate juca, intr-un moment in care scorul era 1-1 in setul secund.
Daneza a fost fluierata copios de spectatori, iar supervizorul a refuzat sa puna in practica dorinta ei.
Cateva minute mai tarziu, cand scorul era 3-3, Wozniacki a cerut din nou intreruperea meciului, avand si acceptul Kasatkinei.
Spectatorii au fluierat din nou, dar de aceasta data meciul a fost intrerupt.
Confruntarea se va relua luni, dupa ora 13:45, de la scorul 6-3, 3-3.

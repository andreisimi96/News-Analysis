Luni, 04 Iunie 2018, ora 11:12
Yulia Putintseva este marea surpriza de la Roland Garros 2018, dupa ce si-a asigurat prezenta in sferturile de finala.
Jucatoarea din Kazahstan a inceput Roland Garros pe locul 98 WTA , dar a ajuns intre ultimele opt dupa ce a trecut de sportive precum Johanna Konta sau Barbora Strycova.
In urma rezultatului de pana acum, Putintseva si-a asigurat un salt de 42 de locuri in clasamentul LIVE WTA si a ajuns pe locul 56.
La 23 de ani, Putintseva este considerata in continuare o mare promisiune a tenisului feminin.
Prin calificarea in sferturile de finala, ea si-a egalat cea mai buna performanta reusita la un turneu de Grand Slam. Ultima data cand a ajuns in sferturi s-a intamplat tot la Roland Garros, in urma cu doi ani.
Putintseva nu are insa niciun titlu WTA in palmares, ci doar sase ITF.
Cea mai buna clasare a sa in ierarhia mondiala WTA dateaza din 2017, cand s-a aflat pe locul 27.
Ea a castigat din tenis premii in valoare de 2.3 milioane de dolari.
In sferturile de finala, Putintseva se va duela cu americanca Madison Keys.

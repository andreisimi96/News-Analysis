Miercuri, 20 Iunie 2018, ora 13:08
FC Viitorul si-a aflat miercuri adversara din primul tur preliminar al Europa League.
Formatia patronata si antrenata de Gica Hagi a fost cap de serie la tragerea ce-a avut loc la Nyon si e cu siguranta multumita de rezultat, urmand a intalni modesta formatie Racing Union din Luxemburg.
Meciurile din primul tur preliminar se vor juca pe 12 iulie (turul), respectiv 19 iulie (returul).
Prima mansa va avea loc in Luxemburg, urmand ca returul sa aiba loc la Ovidiu.
Racing Union, infiintata in 2005, e o echipa micuta din Luxemburg, alcatuita din jucatori amatori si care isi disputa jocurile de pe teren propriu pe stadionul Achille Hammerel, cu o capacitate de doar 5.814 locuri.
A terminat sezonul 2017/2018 al campionatului din Luxemburg pe locul 7 si a ajuns in preliminariile Europa League gratie succesului din Cupa Luxemburgului.
Avand in vedere diferentele uriase dintre cele doua formatii, FC Viitorul n-ar trebui sa aiba nicio problema in a obtine calificarea in turul doi preliminar.

Marti, 19 Iunie 2018, ora 09:48
Presedintele american Donald Trump ameninta ca va impune noi taxe pentru importuri in valoare de 200 de miliarde de dolari din China, apropriindu-se si mai mult de un razboi financiar.
Trump doreste ca taxele sa fie de 10%, ele facand parte dintr-o disputa financiara cu China, care este din ce in ce mai tensionata, scrie The Guardian.
Recent, Trump a dispus insitiuirea unor taxe pentru bunuri chinezesti in valoare de 50 de miliarde de dolari drept raspuns la un presupus furt intelectual comis de China. China a raspuns rapid cu contramasuri.
"China, aparent, nu are nicio intentie sa isi schimbe practicile necinstite in legatura cu achizitionarea de proprietate intelectuala si tehnologie americana. In loc sa le schimbe, acum ameninta companiile, muncitorii si fermierii din Statele Unite, care nu au gresit cu nimic", a afirmat Trump luni.
Vezi si Replica Chinei la taxele anuntate de Trump pentru importuri
El a adaugat: "Aceste taxe vor fi implementate daca China refuza sa isi schimbe practicile si daca insista sa mearga mai departe cu noile taxe pe care le-a anuntat".
Trump a afirmat ca daca China va raspunde din nou la aceste taxe, atunci va cere "noi taxe pentru alte bunuri in valoare de 200 de miliarde de dolari".
Declaratiile sale au fost criticate dur in China, acolo unde a fost acuzat de "santaj".
Ministerul Comertului din China a afirmat pe site-ul sau ca daca SUA merge mai departe cu tarifele "in mod irational", atunci China nu va avea de ales decat sa "raspunda" cu masuri "cantitative si calitative".
"Raspunsul Chinei este sa protejeze interesele tarii si ale poporului", a comunicat ministerul.

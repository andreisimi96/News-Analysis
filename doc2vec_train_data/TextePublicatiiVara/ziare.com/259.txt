Luni, 28 Mai 2018, ora 16:19
Compania Airbus Helicopters ar putea inceta activitatile in Romania, daca nu primeste o oferta clara din partea Guvernului de la Bucuresti pentru intensificarea productiei in uzina de la Ghimbav, afirma directorul general al firmei, Bruno Even.
Bruno Even a facut aceste declaratii pentru cotidianul La Tribune in contextul in care ministrul roman al Apararii, Mihai Fifor, efectueaza o vizita oficiala in Franta, unde se va intalni cu omologul sau, Florence Parly.
Directorul general al Airbus Helicopters asteapta o pozitionare ferma din partea Romaniei. Datele problemei sunt destul de clare pentru companie: fie Bucurestiul cumpara elicoptere de la grupul franco-german, astfel incat sa poata fi utilizata linia de asamblare a elicopterului de transport H215 de la Ghimbav (judetul Brasov), inaugurata in august 2016 in prezenta fostului presedinte Francois Hollande , fie uzina va fi inchisa, iar activitatile vor fi transferate in alta tara.
"Sunt pregatiti sa sacrifice 50 de ani de cooperare. Este o imensa dezamagire", afirma surse din cadrul companiei Airbus citate de cotidianul La Tribune.
Airbus vizeaza un contract cu Armata Romana. Primul elicopter ar putea fi produs la Ghimbav in 2018
Airbus Helicopters intentioneaza sa mentina doar uzina de intretinere de la Ghimbav, care a modernizat recent 23 de elicoptere Puma ale Fortelor Aeriene Regale britanice.
"Rabdarea noastra are limite. Avem nevoie de o comanda de cel putin 16 aparate H215M din partea armatei romane pentru lansarea liniei de asamblare, dar romanii nu prea mai par interesati", au explicat sursele citate.
"Oare vizita in Franta a ministrului roman al Apararii va permite clarificarea intentiilor Romaniei in privinta achizitionarii de elicoptere? Deoarece Bucurestiul, care in mai putin de sase luni va prelua presedintia Consiliului UE, pare sa fi fost sedus de aparatele Bell Helicopter", comenteaza publicatia La Tribune.

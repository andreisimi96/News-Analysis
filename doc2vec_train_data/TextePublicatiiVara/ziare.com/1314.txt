Miercuri, 06 Iunie 2018, ora 09:07
Antrenorul formatiei Manchester United , Jose Mourinho , a vorbit despre evolutia nationalei Romaniei in confruntarea amicala cu Finlanda .
Portughezul a fost prezent la Ploiesti si s-a declarat multumit de prestatia Romaniei, chiar daca nu a fost dat pe spate de ritmul meciului.
"Meciurile amicale sunt cumva mai usurele, dar a fost un meci placut. Nu am venit pentru jucatori , ci sa ma bucur de timpul liber, sa vad un meci, sa vad cum este fotbalul in alte parti ale lumii", a spus Mourinho dupa meciul dintre Romania si Finlanda.
El a mai spus ca il apreciaza in continuare pe Cristi Chivu , fostul sau elev de la Inter Milano .
"Face parte din istoria mea, a fost cel mai bun sezon al carierei mele", a mai spus Mourinho.
Echipa nationala a Romaniei a castigat meciul amical cu Finlanda cu 2-0.

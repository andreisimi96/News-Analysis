de Marius Doroftei, Editor Ziare.com
Sambata, 09 Iunie 2018, ora 08:24
Simona Halep va juca sambata, pentru a treia oara, cu trofeul Roland Garros pe masa. Numai ca de aceasta data, numarul 1 WTA pare ca are cele mai mari sanse de a se impune, in sfarsit, intr-un Grand Slam.
Sportiva nascuta in Constanta va incepe meciul cu Sloane Stephens ca mare favorita, cam totul fiind de partea ei.
In primul rand, Simona are jocul. Parcursul de pana acum de la Openul Frantei ne-a aratat o Halep mult mai matura in joc, reusind sa gestioneze cu succes momentele de criza. Mai mult si poate mai important decat atat, Halep a ajuns in acel punct al carierei in care este capabila sa isi adapteze jocul in functie de adversara si de momentul partidei.
Experienta este foarte importanta in astfel de meciuri , iar Simona o are din plin. Stie cum e sa joci in finala Roland Garrod din postura de outsider, dar stie si cum e sa fii marea favorita. Iar aceasta experienta aduce cu ea calmul de care are atat de multa nevoie.
La precedentele finale, Simona a fost, dupa cum singura a marturisit, extrem de emotionata si asta si-a pus amprenta asupra jocului. Acum pare mult mai linistita, impacata chiar cu gandul ca este un meci care poate merge bine sau, dimpotriva, unul care poate merge foarte prost. Pentru ca asa cum spune Ilie Nastase , cea mai buna forma nu ti-o poti programa.
Tot la capitolul experienta care aduce linistea trebuie adaugat si mersul la psiholog. Daca emotiile sunt inevitabile in multe momente ale vietii, nu inseamna ca nu putem invata sa le controlam si asta pare ca incearca Halep cu ajutorul psihologului.
Adversara ei nu este una care sa poata sa ii puna probleme indiferent de situatie. Stephens nu evolueaza tocmai bine pe zgura, dar nu este nici o Ostapenko ce poate juca dezinvolt in momentul in care simte ca nu mai are nimic de pierdut. Pe de alta parte, cu un singur trofeu major in palmares, si acela castigat anul trecut, nu este nici o jucatoare experimentata si laureata.
In principiu, Halep are abilitatile pentru a domina o adversara ca Stephens si pentru a se impune fara prea multe probleme.
Iar Simona a facut deja pasul in randul tenismenelor consacrate. Nu doar ca nu mai are 20 de ani, dar rezultatele ei din ultimele patru-cinci sezoane vorbesc de la sine. Halep a reusit sa intre si sa se mentina in Top 10 WTA , a ajuns numarul unu si a scapat inclusiv de aceasta presiune, a disputat deja trei finale de Grand Slam si este acum la a patra.
Oricat ar incerca cineva sa minimalizeze rezultatele Simonei, adevarul e ca nimeni nu poate nega evidenta, aceea ca romanca este una dintre cele mai bune jucatoare de tenis din lume, una dintre cele mai bune tenismene ale generatiei sale. Cu sau fara Grand Slam. Faptul ca a ajuns in patru finale majore demonstreaza ca evolutiile Simonei nu sunt intamplatoare si ca, in cazul ei, nu se poate vorbi despre "one Slam wonder".
Parisul este locul ei preferat, iar Roland Garros este turneul pe care trebuie sa il castige pentru a-si atinge potentialul maxim.
Asta pentru ca, daca Mats Wilander are dreptate, dupa ce va depsi presiunea castigarii primul Mare Slem, Simona va inflori inca si mai mult si va deveni tenismena dominanta a circuitului WTA pentru o perioada.

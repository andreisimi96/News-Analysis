Sambata, 02 Iunie 2018, ora 12:00
Mihaela Buzarnescu nu are amintiri deloc placute cu Federatia Romana de Tenis (FRT).
Tatal tenismenei care a produs surpriza zilei la Roland Garros, dupa ce a eliminat-o in 16-imi pe favorita numarul 4 - Elina Svitolina , a dezvaluit un episod incredibil petrecut in urma cu mai putin de un an.
Mihaela si-a dorit sa participe la Openul de la Bucuresti, insa sefii FRT au refuzat sa-i acorde un wild-card!
"Din pacate, nu am fost bine priviti la Federatia Romana de Tenis... Era pe principiul Mihaela a fost ce-a fost (campioana europeana la junioare, campioana US Open la dublu in 2006 - n.red.), are o varsta, nu mai urca! Iar totul a culminat cu ce s-a intamplat anul trecut la Openul de la Bucuresti, cand am facut cerere sa primim un wildcard, dar am fost refuzati la noi acasa de maniera in care nu ni se mai raspundea la telefon", a povestit Mihai Buzarnescu pentru Fanatik .
"Deja incepuse sa aiba rezultate, era pe o panta ascendenta si le-am cerut un wildcard la turneul de la Bucuresti, pentru ca punctele pe care Mihaela le-ar fi primit pentru un tur sau doua ar fi ajutat-o foarte mult sa urce in clasament la acel moment! Am fost la toti, si la presedinte si la vicepresedinte... Iar Daniel Dobre, venit de doua saptamani ca director tehnic al FRT, m-a intrebat iritat de ce tot insist si cer eu wildcard pentru Mihaela, ca si-asa e batrana, ce performante mai poate ea sa faca!? Ca el decide acolo cine intra pe tabloul de la Bucuresti si ca le va oferi wildcard altor jucatoare, mai tinere", a completat acesta.
Mihaela Buzarnescu s-a calificat vineri in optimile de finala ale Grand Slam-ului de la Roland Garros , dupa ce a invins-o in 16-imile de finala pe favorita numarul 4, Elina Svitolina.
6-3, 7-5 a fost scorul intalnirii dintre cele doua.
Mai departe, in optimi, Miki o va infrunta pe favorita numarul 13, americanca Madison Keys.
Arunca un ochi si peste:

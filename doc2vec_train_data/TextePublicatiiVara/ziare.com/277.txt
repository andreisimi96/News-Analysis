Luni, 28 Mai 2018, ora 18:38
Fostul premier Victor Ponta a spus, luni, in discursul tinut la evenimentul de lansare a agendei Pro Romania, ca partidul este un "start-up party" cu orientare pro-europeana. Totodata, acesta a atacat "analfabetii politic" si a spus ca vrea in partid "oameni care stiu sa vorbeasca si limba romana, si limba engleza", si nu pe cei care i-a catalogat drept "oprisani".
"Astazi lansam un start-up party. Cei din mediul business inteleg cel mai bine conceptul, dar acum este aplicabil in toate domeniile. Este prima constructie politica bazata pe credinta initiatorilor ca societatea romaneasca va suferi transformari fundamentale legate de progresul tehnologic, de educatie demografica si de cultura", a declarat Victor Ponta.
El a sustinut ca echipa Pro Romania este formata din oameni cu o gandire social-liberala si progresista.
"Proiectele noastre vor fi de acest gen si se vor adresa tuturor celor care cred in dezvoltare sociala si economica stabila si predictibila. In toata Europa, miscarile de stanga au pierdut pentru ca nu s-au adaptat la schimbarile tehnologice si sociale. Dreapta pierde in fata extremistilor, pentru ca lupta pe terenul populismului si al demagogiei", a afirmat fostul premier in discursul sau presarat cu ironii la adresa PSD.
"O societate nu poate sa progreseze scotand in fata analfabeti politic, care se califica doar pentru ca sunt obedienti", a declarat Ponta.
El a afirmat ca vrea ca din Pro Romania sa faca parte oameni care stiu sa vorbeasca si limba romana, si limba engleza, si sa nu i se alature "cei care reprezinta baronetul, oprisanii".
"Ultima campanie electorala a fost castigata cu pliante si proiecte care se legitimau cu buna guvernare din anii 2012-2015. Multi dintre oamenii din acea echipa sunt deja aici astazi sau se vor alatura in curand. Acum am constatat ca totul a fost o inselatorie, o pacaleala pentru noi si pentru alegatori.
Ca adevarata viziune este a unui sistem politic feudal in care politica se exercita prin clientelism si forta oarba. Voturile se cumpara si nu se obtin, baroniada care a macinat mereu progresul este oficial la putere, in functiile publice analfabetismul si incompetenta administrativa, agresivitatea fata de altii si obedienta fata de sef sunt singurele criterii de promovare", a afirmat fostul premier in discursul sau.
Pe acest subiect, citeste si:

Vineri, 01 Iunie 2018, ora 20:55
Purtatorul de cuvant al Serviciului Roman de Informatii, Ovidiu Marincea, a declarat, vineri, ca datele prezentate anterior cu privire la mandatele de securitate nationala, respectiv putin peste 28.200, sunt "cifrele exacte ale mandatelor solicitate de catre SRI", precizand ca, "in materie de securitate nationala, SRI are doar certitudini".
Acesta afirma ca cifrele prezentate de catre presedintele Comisiei de control parlamentar al activitatii SRI, Claudiu Manda, sunt inexacte, unele fiind preluate "de pe un blog din Cluj". Marincea precizeaza ca, in afara de mandatele de securitate nationala, exista mandatele de supraveghere tehnica, pentru infractiuni de drept comun, si sustine ca este "profund incorect" ca cele doua tipuri de mandate sa fie amestecate.
Serviciul Roman de Informatii a postat, vineri, pe canalul propriu de Youtube o declaratie a purtatorului de cuvant al institutiei, Ovidiu Marincea.
Acesta spune ca face precizari si clarificari, "nu ca o replica data cuiva, ci pentru ca tine de desponsabilitatea SRI".
"S-a vorbit in spatiul public despre <
> legate de numarul de mandate. In materie de securitate nationala, Serviciul Roman de Informatii este extrem de riguros si are doar certitudini. Rolul si misiunea institutiei pe care o reprezint sunt de a proteja securitatae nationala si cetatenii Romaniei in deplina legalitate, cu responsabilitate si corectitudine. SRI a deverit autoritate in domeniul interceptarilor in anul 2004, pentru a lamurii afirmatiile facute in spatiul public potrivit carora SRI a devenit autoritate in urma unei decizii a CSAT si nu prin lege. Vreau sa va aduc aminte de primul articol din Legea 14 din 1992 care spune ca activitatea SRI este organizata si coordonata de Consiliul Suprem de Aparare a Tarii", a precizat Marincea.
Acesta a explicat ca, pentru SRI, hotararile CSAT sunt obligatorii.
Marincea a prezentat din nou numarul de mandate de securitate nationala solicitate de SRI, in perioada 2004 - 2016, respectiv 28.784, afirmand ca "acestea sunt cifrele exacte".
"In afara de acestea mai exista mandatele de supraveghere tehnica. Aici intra toate infractiunile de drept comun, toate mandatele de supraveghere a Politiei pentru infractiuni ca furturi, delapidare, violenta domestica. Aici nu vorbim despre interceptarea convorbirilor telefonice facuta de catre SRI. Este profund incorect ca se amesteca toate infractiunile de drept comun savarsite in Romania, pentru care au fost emise de catre judecatori mandate de supraveghere tehnica, cu mandatele de securitate nationala", a mai spus Marincea.
Acesta a facut apoi referire la cele trei cifre prezentate, joi, de catre presedintele Comisiei de control parlamentar al activitatii SRI, Claudiu Manda.
Manda, suparat ca e contrazis de SRI: deja incepe sa ma deranjeze daca domnul Marincea spune ca mint
Potrivit lui Marincea, 311.000 de mandate nu apare in nicio comunicare oficiala.
"SRI nu a trimis niciun fel de adresa Comisiei parlamentare de control al activitatii SRI in care sa fie mentionata aceasta cifra. Eu, ca purtator de cuvant, am auzit de aceasta cifra, pe un studiu pe internet, pe un blog din Cluj", a spus Marincea.
De asemenea, acesta a precizat ca media de 20 de persoane interceptate in baza unui mandat este "inexacta", iar in ceeqa ce priveste cifra de 6 milioane de romani interceptati a spus ca "aceasta cifra este rezultatul inmultirii unui coeficient inexact cu o cifra neoficiala de pe un blog".
"Vreau sa concluzionez si sa spun ca SRI considera ca preluarea si distorsionarea unor informatii, cifre, fapte nu are efectul scontat asupra determinarii Serviciului Roman de Informatii de a-si indeplini misiunile legale si unul mult mai profund asupra starii de spirit a cetatenilor care poate avea efecte mult mai grave asupra starii de securitate nationala", a mai spus Marincea.
El a transmis ca directorul SRI, Eduard Hellvig, doreste sa asigure partenerii intern si externi ca SRI ramane ferm in misiunile sale.
Presedintele Comisiei de control parlamentar al activitatii SRI, Claudiu Manda, a anuntat, joi, ca numarul de mandate de interceptare pe siguranta nationala in perioada 2005-2016 este de peste 300.000, afirmand ca, daca la un mandat se face o medie de 20 de persoane, numarul celor interceptati trece de sase milioane.
Serviciul Roman de Informatii a transmis, joi, ca in perioada 2004 - 2016 au fost solicitate 28.784 mandate de securitate nationala, dintre care putin peste 9.200 au fost mandate initiale, iar numarul de persoane ale caror drepturi si libertati au fost restranse in baza autorizatiei a fost de 20.907.
Ulterior, intr-o emisiune tv, Manda a afirmat ca membrii comisiei isi mentin opinia potrivit careia se poate vorbi despre 6 milioane de oameni interceptati in baza unor mandate de diverse tipuri, el aratandu-se deranjat de faptul ca datele prezentate de purtatorul de cuvant al Serviciului Roman de Informatii, Ovidiu Marincea, il contrazic.
"Pe mine deja incepe sa ma derajneze chestiunea asta, daca domnul Marincea spune ca eu mint", a declarat Manda.

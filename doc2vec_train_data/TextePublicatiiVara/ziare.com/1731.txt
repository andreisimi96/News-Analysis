Sambata, 09 Iunie 2018, ora 11:17
Horia Tecau , cel mai valoros tenisman roman de dublu din ultimele decenii, a dezvaluit ce o determina pe Simona Halep sa mearga ori de cate ori are ocazia la meciurile jucate de spaniolul Rafa Nadal.
Potrivit lui Tecau, Simona invata sa se motiveze urmarindu-l pe Nadal evoluand si de aceea cauta sa fie prezenta in tribune atunci cand ibericul este pe teren.
"Simonei ii face bine cand merge sa se uite la Nadal. Se motiveaza vazand determinarea lui Nadal si efortul pe care il depune, atitudinea lui. De aceea se duce mereu la meciurile lui, la Roland Garros , sa il priveasca. Stiu ca si sfaturile lui Ion Tiriac o ajuta si asa s-a relaxat ea", a explicat Tecau la DigiSport .
Vineri, in ziua ei de pauza, Simona a mers alaturi de Ion Tiriac la meciul dintre Rafa Nadal si Juan-Martin Del Potro , din semifinalele masculine de la Roland Garros.
Halep a parut ca urmareste cu atentie partida, ea asezandu-se undeva in spatele lui Tiriac.
Sambata, de la ora 16:00, ora Romaniei, Simona Halep va juca in finala feminina de la Roland Garros.
Meciul ei contra lui Sloane Stephens va fi transmis in direct pe site-ul Ziare.com.

Duminica, 17 Iunie 2018, ora 13:24
Proaspat numit antrenor la echipa Al-Shabab Riad, din Arabia Saudita, romanul Marius Sumudica a anutat duminica faptul ca atacantul Denis Alibec este pe lista sa de transferuri pentru aceasta vara.
Alibec e pus pe lista neagra de ceva vreme la FCSB , asa ca Sumudica poate sa dea lovitura si sa lucreze din nou cu tanarul atacant, asa cum s-a intamplat la Astra Giurgiu .
"Trebuie sa mai aducem 4 straini. Ma gandesc si la jucatori romani, dar vom vedea. Stiti foarte bine relatia mea cu Alibec. Eu nu o sa uit niciodata ca m-a ajutat sa castig campionatul. El poate face diferenta in orice moment. Poate fi obiectul unui transfer, dar nu depinde de mine. Conteaza foarte mult si suma de transfer. Sa nu credeti ca arabii vor arunca cu banii pentru Alibec. E important sa alegem cu grija cei 4 straini pe care ii luam.
Avem nevoie de un numar 9 si Alibec este unul dintre cei 3 pe care ii avem pe lista. Vom vedea la cine ne vom opri. Va fi foarte greu sa platim 1,7 milioane de euro. La suma asta Denis nu poate face pasul catre Al-Shabab. Eu cred in el si cu o pregatire buna poate face fata. Are si un dor de revansa, iar eu il cunosc si cred ca poate sa dea mult mai mult fotbalului decat a facut-o in acest sezon", a fost reactia lui Sumudica pentru DigiSport.
Doar un gol a marcat varful de 27 de ani in 20 de meciuri jucate in sezonul trecut de Liga 1 .
Sumudica a activat ultima data in Turcia la Kayserispor , iar acum va antrena pentru a doua oara in tarile arabe, dupa aventura din sezonul 2012/2013 la Al Shaab (Emiratele Arabe Unite).

Miercuri, 06 Iunie 2018, ora 15:58
Vicepremierul Ungariei, Zsolt Semjen, a declarat, in cadrul unei ceremonii de comemorare, ca cei care au elaborat Tratatul de la Trianon au crezut ca "omoara maghiarimea" prin distrugerea economiei si a societatii sale, insa nu au reusit acest lucru.
Potrivit agentiei nationale de presa din Ungaria, MTI , Semjen a sustinut ca tarile care au avut de castigat in urma tratatului din 1920 nu au niciun motiv de sarbatoare acum.
El s-a referit la statele care s-au format in urma Trianonului, dintre care "Iugoslavia si Cehoslovacia sunt de domeniul trecutului, iar pentru Romania este o chestiune de destin national ca romanilor din Republica Moldova nici prin gand nu le trece sa se uneasca cu Romania Mare, Ucraina nici nu a existat atunci, decat ca parte a Uniunii Sovietice, pe cand Austria a existat si exista, insa relatia republicii cu fostul imperiu este destul de ambivalenta".
Acesta a mai spus ca toate tarile care s-au format dupa ce Iugoslavia si Cehoslovacia s-au destramat in 1990 - mai putin Romania si Ucraina - sunt mai mici decat Ungaria.
Vicepremierul a subliniat ca, daca ungurii au supravietuit Trianonului, "vor dainui" in continuare, argumentand ca Guvernul Ungariei va face multe in acest sens.
In urma Tratatului de pace de la Trianon, semnat in 4 iunie 1920, care a pus capat Primului Razboi Mondial, doua treimi din teritoriul Ungariei au fost cedate statelor vecine. In 2010, inainte de implinirea a 90 de ani de la semnarea documentului, Parlamentul Ungariei a declarat 4 iunie Zi a Coeziunii Nationale.

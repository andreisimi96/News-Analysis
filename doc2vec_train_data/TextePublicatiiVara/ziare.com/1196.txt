de Redactia Ziare.com
Marti, 05 Iunie 2018, ora 12:28
Decizia de marti a Curtii Europene de Justitie (CJUE) prin care Romania este obligata sa-i recunoasca drept soti pe cei doi barbati casatoriti in Belgia - romanul Relu Adrian Coman si americanul Robert Clabourn Hamilton - este una care consfinteste importanta libertatii de circulatie in UE, insa nu inseamna nicidecum ca tara noastra trebuie sa recunoasca casatoriile intre persoanele de acelasi sex.
"Hotararea CJUE este foarte echilibrata si vine sa consfinteasca importanta libertatii de circulatie a persoanelor, valoare fundamentala a UE. In primul rand subliniez ca hotararea este despre libertatea de circulatie cu componenta sa, dreptul de sedere, insa, in scopul exclusiv al libertatii de circulatie si a dreptului de sedere, statele membre UE trebuie sa recunoasca casatoriile din alte state, indiferent de sexul sotului.
In concluzie, cred ca hotararea trebuie privita cu echilibru si in spiritul legislatiei UE pe care Curtea de la Luxemburg a interpretat-o acum, mai ales ca ea nu contravine legislatiei nationale", a declarat, pentru Ziare.com, Horatiu Radu, fostul agent guvernamental al Romaniei la CJUE.
Acesta explica insa ca decizia se refera strict la libertatea de circulatie si dreptul de sedere si nu inseamna nicidecum ca Romania e in vreun fel obligata sa recunoasca casatoria intre persoanele de acelasi sex.
"In al doilea rand, Curtea subliniaza clar ca nu poti impiedica libertatea de circulatie si dreptul de sedere sotului indiferent de sex al unui cetatean UE. In al treilea rand, Curtea precizeaza foarte clar ca aceste aspecte nu aduc atingere modalitatii in care un stat isi reglementeaza institutia casatoriei. Practic nu obliga un stat sa recunoasca sau sa nu recunoasca casatoriile intre prrsoanele de acelasi sex.
In concret CCR va trebui sa tina cont de aceasta hotarare care se refera exclusiv la libertatea de circulatie. Nu stiu cat de utila va fi Curtii decizia CJUE din perspectiva exceptiei de neconstitutionalitate pe care ea o va avea de analizat. In opinia mea, decizia instantei de la Luxemburg nu contravine legislatiei nationale", a mai spus Horatiu Radu.
Citeste mai multe despre decizia de marti a Curtii Europene de Justitie: Romania, obligata sa-i recunoasca drept soti pe cei doi barbati casatoriti in Belgia

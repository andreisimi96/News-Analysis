Miercuri, 13 Iunie 2018, ora 09:58
Donald Trump i-a raspuns actorului Robert de Niro, care l-a criticat dur si chiar injurat pe presedintele american.
Intr-un mesaj transmis pe Twitter, Trump a spus despre actor ca este un om cu un IQ foarte scazut, arata BBC .
"Robert de Niro, un individ cu un IQ scazut, a primit multe lovituri in cap in filme de la boxeri adevarati. L-am urmarit noaptea trecuta si cred cu adevarat ca ar putea fi batut in cap", a scris el.
Trump a mai postat un mesaj in care spune ca actorul nu realizeaza ca economia este la cel mai bun nivel la care a fost vreodata si ca multe companii investesc in America.
"Trezeste-te, ametitule!", a adaugat Trump.
Mesajele vin dupa ce Robert de Niro a fost foarte dur la adresa presedintelui american .
Duminica seara, pe scena Radio City Music Hall din New York cu prilejul galei premiilor Tony, actorul a lasat audienta fara cuvinte cand a spus: "O sa spun un singur lucru: F..k Trump". "Nu mai este: jos Trump. Este: F...k Trump", a adaugat el. Oamenii au izbucnit in aplauze, dar momentul a fost cenzurat de cei de la CBS.
Si, totusi, actorul nu s-a oprit aici. Aflat la Toronto pentru a asista la inaugurarea restaurantului sau, acesta le-a cerut scuze, luni, canadienilor, premierului Justin Trudeau si celorlalti lideri ai G7 pentru "comportamentul idiot" al presedintelui SUA. "Un mesaj de scuze pentru comportamentul idiot al presedintelui meu. Este o rusine si ii cer scuze lui Justin Trudeau si celorlalti lideri ai G7", a spus el.

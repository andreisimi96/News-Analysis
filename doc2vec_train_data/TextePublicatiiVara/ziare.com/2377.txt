de Redactia Ziare.com
Joi, 14 Iunie 2018, ora 10:30
Presedintele Inaltei Curti de Casatie si Justitie (ICCJ), Cristina Tarcea, a acuzat, joi, ca se fac presiuni asupra Justitiei, intr-o perioada in care "instantele trebuie sa dea sentinte in dosare grele" si anunta ca va sesiza Consiliul Suprem de Aparare a Tarii (CSAT) si Inspectia Judiciara (IJ).
Tarcea a anuntat, joi, in plenul CSM, ca a primit si ea o sesizare de la Cristian Terhes, presedintele Romanian Community Coalition, in care este acuzata ca ar fi participat la intalniri in case conspirative ale SRI si ca acestea sunt de notorietate pentru magistrati.
"Nu stiu daca veti da curs acestei cereri, care in conditii normale ar trebui ignorata, dar tocmai pentru ca asistam la o manipulare ingrozitoare, care are drept scop manipularea actului de justitie, va anunt ca voi sesiza chiar astazi CSAT si Inspectia Judiciara cu privire la aceste afirmatii!", a spus sefa ICCJ.
"E momentul sa terminam cu aceste afirmatii lipsite de orice suport legal, iar cei care le fac sa suporte consecintele", a adaugat Tarcea, care considera ca "suntem intr-o societate caracterizata de o paranoia generala, in care se spune orice ca sa se aduca umbre actului de justitie, prin calomnierea unor persoane.
Aceste lucruri se restrang asupra imaginii ICCJ si asupra judecatorilor, care in acesta perioada trebuie sa pronunte solutii grele".
Tarcea a sustinut ca nu a fost la case conspirative, asa cum este acuzata.

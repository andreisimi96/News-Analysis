Miercuri, 13 Iunie 2018, ora 09:29
Real Madrid s-ar putea confrunta cu o serie de probleme dupa ce a ales, in sfarsit, un antrenor care sa il inlocuiasca pe demisionarul Zinedine Zidane .
Potrivit unei analize publicate de portalul Goal , alegerea madrilenilor este una ce poate provoca dificultati chiar inaintea debutului noului sezon.
Concret, noul antrenor al Realului, Julen Lopetegui, nu se va putea ocupa de echipa decat peste o luna, el fiind pana la jumatatea lui iulie in Rusia, alaturi de nationala Spaniei.
Sursa citata noteaza ca asa ceva se intampla rar la cluburile mari, iar momentul este unul cat se poate de nefavorabil pentru "galactici".
Cu Ronaldo si Bale tot mai decisi sa plece in aceasta vara, Realul avea nevoie ca antrenorul sa se ocupe de jucatori , sa le dea asigurari ca ii va utiliza si sa le explice tactica pe care vrea s-o implementeze.
Lopetegui, care este inca selectionerul Spaniei, nu poate face aceste lucruri pentru ca se concentreaza pe turneul final ce va incepe joi.
In plus, noul tehnician al Realului ar putea fi depasit de functie, el neavand rezultate notabile in cariera de antrenor si nici un nume care sa il ajute sa se impuna in vestiar.
Real Madrid a anuntat, marti, ca selectionerul Spaniei, Julen Lopetegui, va pregati echipa in urmatoarele trei sezoane, dupa demisia lui Zidane.
Lopetegui va ajunge la echipa dupa ce "La Roja" isi va incheia parcursul la Cupa Mondiala, acolo unde este favorita sa ajunga in fazele superioare.

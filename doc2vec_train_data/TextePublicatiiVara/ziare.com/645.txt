Joi, 31 Mai 2018, ora 09:16
Luptatorul roman Valentin Bordianu a reusit meciul carierei sale, miercuri seara la Moscova, acolo unde a obtinut o victorie incredibila impotriva legendarului "Scorpion Rosu", Alexey Ignashov.
Duelul care s-a disputat in cadrul galei Zhara Fight, organizata in cadrul celui mai luxos centru de evenimente din Moscova, Vegas City Hall, in fata a peste 3.000 de spectatori, a fost dominat clar de Bordianu.
Desi pe hartie nu avea nicio sansa, sportivul cunoscut pentru faptul ca in trecut i-a asigurat spatele lui Mike Tyson a avut o prestatie spectaculoasa, reusind sa il surprinda pe Ignashov cu loviturile sale de picior si seriile combinate.
La final, toti arbitri l-au dat invingator pe roman in unanimitate, iar Bordianu a fost aplaudat la scena deschisa de cei prezenti, inclusiv actorul Steven Seagal, presedintele organizatiei.
"A fost un meci incredibil. Putini imi dadeau sanse, dar asta m-a motivat enorm. Am crezut in mine, iar cand am pasit in ring, nu m-am mai gandit ca il am in fata pe idolul meu. Cu siguranta nu voi uita niciodata acest moment", a spus Bordianu, care se antreneaza la Academia Superkombat sub comanda lui Cezar Gheorghe.
De patru ori campion mondial de Muay Thai, Ignashov a castigat de-a lungul timpului impotriva unor sportivi precum Badr Hari, Semmy Schilt, Mike Bernardo sau Peter Aerts.
In ultimii 6 ani, bielorusul pierduse de numai doua ori, ultima oara in revansa cu Badr Hari.

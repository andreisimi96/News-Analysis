Luni, 11 Iunie 2018, ora 08:21
Un avion american de vanatoare tip F-15 s-a prabusit luni in mare, in largul insulei japoneze Okinawa, au anuntat surse guvernamentale citate de agentia Kyodo.
Pilotul s-a catapultat si a fost salvat de un elicopter al marinei militare nipone, dar deocamdata nu se cunosc detalii despre starea sa.
Avionul provenea de la baza aviatiei militare a SUA de la Kadena si a cazut la circa 80 de kilometri la sud de Naha, capitala prefecturii japoneze Okinawa.
Pe insula Okinawa se gasesc cele mai multe structuri militare americane din Japonia , iar Kyodo apreciaza ca incidentul va reinnoi temerile localnicilor privind siguranta. Un episod similar, care a implicat tot o aeronava F-15, a avut loc in aceeasi zona in mai 2013, reaminteste agentia.

Luni, 11 Iunie 2018, ora 12:42
Fostul premier Dacian Ciolos a afirmat, luni, referindu-se la mitingul de sambata din Piata Victoriei organizat de PSD - ALDE, ca "loialitatea oamenilor nu se castiga asmutindu-i impotriva semenilor".
El a precizat ca multi dintre cei adusi in Piata Victoriei sambata "au fost tratati cu condescendenta si in cel mai bun caz cu indiferenta de cei care le cer votul odata la cativa ani".
"Cand vrei sa stapanesti prin teama si agresivitate, ajungi doar sa fii dominat de aceste stari. Si sa nu mai vezi realitatea decat prin prisma acestor trairi. Dar loialitatea oamenilor nu se castiga asmutindu-i impotriva semenilor. Acest gest e doar un semn in plus de slabiciune si de egoism", a scris Ciolos pe Facebook.
In opinia sa, "libertatea unora nu poate fi castigata cu pretul saraciei altora".
"Multi dintre cei adusi in piata sambata au fost tratati cu condescendenta si in cel mai bun caz cu indiferenta de cei care le cer votul odata la cativa ani si care apoi guverneaza si isi fac legi pentru ei. Daca am ceva sa-mi reprosez, este ca nu am sesizat dimensiunea acestei drame mai devreme. Libertatea unora nu poate fi castigata cu pretul saraciei altora. Dar asta e lectia mea, a multora dintre noi, poate. Lectia domnului Dragnea sper sa o invete singur", a mai afirmat Ciolos.
Aproximativ 150.000 de persoane au participat sambata, in Piata Victoriei, la mitingul "impotriva abuzurilor", organizat de PSD - ALDE.

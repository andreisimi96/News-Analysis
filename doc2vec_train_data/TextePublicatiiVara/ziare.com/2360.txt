Joi, 14 Iunie 2018, ora 08:15
Premierul Viorica Dancila va efectua, in perioada 14-16 iunie, un turneu in Lituania si Estonia.
Dancila si omologul sau eston vor participa, sambata, la inaugurarea Consulatului Onorific al Republicii Estonia la Constanta.
Conform unui comunicat al Guvernului, dialogul politic cu oficialii din cele doua state membre UE se va concentra pe reconfirmarea relatiilor bilaterale apropiate, fundamentate pe un parcurs similar si pe interese comune legate de tematicile europene si pe asigurarea securitatii flancului estic. Un obiectiv major va fi reprezentat de agenda europeana si de pregatirea presedintiei rotative a Romaniei la Consiliul Uniunii Europene, precum si de armonizarea pozitiilor pe dosarele aflate in negociere in plan european.
La Vilnius, Viorica Dancila va avea intrevederi cu omologul lituanian, Saulius Skvernelis, si cu presedintele Parlamentului, Viktoras Pranckietis.
Programul vizitei premierului roman va mai include o vizita la Centrul NATO pentru Securitate Energetica de Vilnius, precum si participarea la un moment solemn organizat la monumentul "Colina Victimelor", in contextul in care, la 14 iunie, Lituania comemoreaza deportarile masive din anul 1941.
Vizita la Tallinn, care se va desfasura intre 15 si 16 iunie, este prima la nivel de prim-ministru roman in Republica Estonia dupa restabilirea relatiilor diplomatice ale Romaniei cu statul baltic, in 1991.
Seful executivului roman va avea o serie de consultari la nivel inalt cu presedintele Republicii Estonia, Kersti Kaljulaid, cu premierul Juri Ratas si cu vicepresedintele Parlamentului, Enn Eesmaa.
De asemenea, prim-ministrul Viorica Dancila va efectua vizite la Centrul Cooperativ de Excelenta NATO pentru Aparare Cibernetica (CCDCOE) si la Showroom e-Estonia, un important centru executiv de informare, prin intermediul caruia este realizata prezentarea modalitatii de functionare a societatii digitale estone.
Un alt moment al vizitei va fi un omagiu adus de premierul roman ostasilor estoni cazuti in Razboiul de Independenta, prin depunerea unei coroane de flori la Monumentul "Estonian Memorial".
La 16 iunie, Viorica Dancila si Juri Ratas vor zbura pe ruta Tallinn-Constanta a companiei estone Nordica, o cursa inaugurala.
De asemenea, cei doi inalti oficiali vor participa, ulterior, la inaugurarea Consulatului Onorific al Republicii Estonia la Constanta, precizeaza Guvernul.

Miercuri, 20 Iunie 2018, ora 10:49
Magistratii Tribunalului Brasov au dispus miercuri, printr-o decizie definitiva, eliberarea conditionata a omului de afaceri brasovean Ioan Neculaie, in dosarul in care a fost condamnat anul trecut la doi ani de inchisoare cu executare pentru nerespectarea regimului armelor si munitiilor.
"Magistratii au dispus miercuri eliberarea conditionata a lui Ioan Neculaie, fiind respinsa contestatia Ministerului Public. Decizia este definitiva", a declarat purtatorul de cuvant al Tribunalului Brasov, judecatorul Gabriela Ciolacu.
Ioan Neculaie a fost arestat in noiembrie 2017 dupa ce Curtea de Apel Brasov l-a condamnat la doi ani de inchisoare pentru nerespectarea regimului armelor si munitiilor. El a fost retinut la Vama Giurgiu , apoi transferat la Penitenciarul Codlea unde a executat o parte din pedeapsa.

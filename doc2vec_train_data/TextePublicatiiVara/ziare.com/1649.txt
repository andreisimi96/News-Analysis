Vineri, 08 Iunie 2018, ora 16:08
Premierul Viorica Dancila a anuntat, vineri, la inceputul sedintei de Guvern ca, incepand de luni, persoanele fizice vor putea plati taxele si impozitele prin CEC Bank.
Ea a precizat ca pana la finalul anului CEC Bank nu va percepe niciun comision.
"De luni, toate taxele si impozitele datorate catre ANF se vor putea plati catre unitatile CEC Bank. Pana la sfarsitul acestui an, CEC Bank nu va percepe niciun comision. Este vorba despre taxe datorate de persoane fizice, indiferent daca au sau nu cont la CEC", a subliniat Viorica Dancila.
Premierul a mai spus ca si taxele pentru pasaport se vor putea plati la CEC.
"Si taxele de pasaport se pot plati la CEC Bank, in aceleasi conditii, prin intermediul celor peste 1.000 de unitati", a conchis Viorica Dancila.

Sambata, 16 Iunie 2018, ora 11:05
Americanca Sloane Stephens a explicat motivul pentru care s-a bucurat pentru ca a pierdut finala de la Roland Garros in fata Simonei Halep.
Stephens a mentionat ca o considera pe Simona o persoana minunata si este convinsa ca si romanca s-ar fi bucurat pentru ea.
"Este evident ca atunci cand intri pe teren iti doresti sa castigi, dar, tinand cont de contextul general, m-am bucurat pentru Simona. Ea a avut o calatorie foarte dificila pentru a ajunge aici. A trait o dezamagire imensa anul trecut la Roland Garros, apoi in Australia si toate celelalte lucruri care i s-au intamplat.
Acum este o poveste grozava si un moment superb pentru ea, astfel ca eu nu pot decat sa ma bucur si sa o sprijin. Stiu ca si ea ar fi procedat la fel daca eu as fi fost in locul ei. Este o persoana minunata si merita tot ce i se intampla", a spus Stephens la Tennis Channel.
Simona Halep a castigat turneul de la Roland Garros dupa ce a invins-o in finala pe americanca Sloane Stephens, scor 3-6, 6-4, 6-1.
Sportiva noastra a ajuns astfel la primul turneu de Grand Slam din palmares, dupa trei finale pierdute.
In urma succesului de sambata trecuta, Simona s-a distanta in fruntea clasamentului WTA si primeste un cec in valoare de 2.2 milioane de euro.
Revenirea sportivei noastre in circuit se va produce incepand cu 25 iunie, la Eastbourne.

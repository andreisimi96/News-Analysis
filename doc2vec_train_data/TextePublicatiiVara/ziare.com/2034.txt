Luni, 11 Iunie 2018, ora 14:03
Simona Halep a marturisit ca nu s-a putut desparti de "Coupe Suzanne Lenglen", trofeul acordat castigatoarei intrecerii feminine de la Roland Garros .
Numarul 1 WTA a povestit ca a dormit alaturi de trofeu in noaptea de sambata spre duminica si ca se simte ca un copil.
"Sunt putin mai usurata pentru ca totul s-a terminat si am castigat, in sfarsit, Roland Garros. Nu am dormit foarte mult in prima noapte, insa am avut trofeul langa mine asa cum dorm copiii cu jucariile. A fost o noapte speciala.
Am avut o mica petrecere, iar apoi am mers in camera mea si am reusit sa ma calmez putin si sa analizez ce s-a intamplat, Darren mi-a spus ca inca nu imi dat seama, dar cu siguranta in zilele urmatoare voi simti mai bine acest lucru. Ma simt normal acum", a marturisit Simona intr-un interviu acordat celor de la WTA Insider.
Simona Halep a castigat, sambata, primul trofeu de Grand Slam din cariera, ea impunandu-se in fata lui Sloane Stephens in finala de la Roland Garros.
Victoria vine dupa trei finale majore pierdute, doua dintre ele chiar la Paris.
Simona va reveni in Romania luni dupa-amiaza, ea urmand a ateriza la Bucuresti in jurul orei 16:00. Ulterior, de la ora 20:00, Halep isi va prezenta trofeul pe National Arena , cel mai mare stadion din tara.

Marti, 29 Mai 2018, ora 18:58
Judecatorii din cadrul Judecatoriei Sectorului 2 au decis marti, in adunarea generala, sa se ralieze "Rezolutiei magistratilor romani pentru apararea statului de drept", semnata de aproape 2.000 de magistrati , si sa solicite, la randul lor, factorilor politici sa inceteze atacurile la adresa statului de drept si a judecatorilor si procurorilor din Romania si sa amane orice decizie privind legile justitiei pana la primirea avizului Comisiei de la Venetia.
Rezolutiei magistratilor romani pentru apararea statului de drept
Judecatorii din cadrul Judecatoriei Sectorului 2 anunta, printr-un comunicat de presa, ca au luat o serie de decizii in adunarea generala de marti in ceea ce priveste dezbaterile din ultima vreme legate de legile justitiei.
Astfel, judecatorii solicita factorilor politici sa inceteze atacurile la adresa statului de drept si la adresa magistratilor din Romania, afirmand ca Romania trebuie sa ramana stat memru al UE si al Consiliului Europei.
De asemenea, ei cer sefului statului si presedintilor celor doua camere parlamentare consultarea Comisiei de la Venetia privind modificarile aduse Codului penal, Codului de procedura penala si Codului de procedura civila si suspendarea dezbaterilor din Comisia spciala, precum si amanarea oricarei decizii pe acest subiect pana la primirea avizului Comisiei de la Venetia.
"Solicitam consultarea reala a corpului magistratilor cu privire la pachetele legislative care vizeaza activitatea lor, prin Adunarile Generale din cadrul instantelor si parchetelor. Solicitam consultarea reala a societatii civile, ale carei reactii trebuie sa fie avute in vedere in cadrul dezbaterilor legislative. Solicitam conditii demne de munca. Realizarea unui act de justitie de calitate presupune alocarea timpului minim necesar studierii cauzelor, analizarii problemelor de drept si a legislatiei in continua modificare, iar nu pronuntarea unor solutii ce pot fi afectate de inadecvarea conditiilor de lucru, de lipsa de timp si supraincarcare", mai spun judecatorii.
Ei ii cer ministrului Justitiei sa se abtina de la actiuni care intimideaza procurorii si afecteaza statul de drept si independenta justitiei si Consiliului Superior al Magistraturii ( CSM ) sa isi exercite rolul de garant al independentei justitiei si sa actioneze fata de atacurile la adresa statului de drept si a magistratilor.
"Solicitam puterii legislative si Consiliului Superior al Magistraturii sa adopte masuri imediate pentru a furniza un sprijin adecvat magistratilor impotriva carora sunt indreptate critici care submineaza independenta justitiei", mai transmit judecatorii.
Aproximativ 100 de procurori si judecatori au protestat in tacere, in urma cu aproape doua saptamani, pe treptele Palatului de Justitie, solicitand suspendarea dezbaterilor pe tema modificarilor legilor justitiei si a Codurilor penale pana la obtinerea unui aviz de la Comisia de la Venetia. Ei critica faptul ca le-au fost ignorate semnalele cu privire la modul in care modificarile legilor ar putea afecta sistemul judiciar.
In timpul protestului, a fost initiat un document intitulat "Rezolutia magistratilor romani pentru apararea statului de drept", document facut public de catre Forumul Judecatorilor din Romania.
Magistratii spun ca au adoptat aceasta rezolutie avand in vedere evolutiile publice recente cu privire la modificarea legilor justitiei, care pun in grav pericol independenta justitiei si parcursul statului roman in cadrul Uniunii Europene si al Consiliului Europei, faptul ca majoritatea covarsitoare a judecatorilor si a procurorilor romani nu au acceptat proiectele de lege vizand activitatea sistemului judiciar, vointa magistratilor nefiind luata in considerare si evitandu-se orice dialog cu acestia in cadrul unui veritabil "experiment judiciar".
Magistratii invoca si declaratiile ministrului Justitiei si ale reprezentantilor puterii legislative prin care se minimalizeaza Raportul GRECO si arata, de asemenea, ca propunerile legislative aflate in dezbatere publica reprezinta o involutie in crearea unui sistem de justitie penala modern si adaptat noilor realitati sociale, precum si o denaturare a scopului procesului penal si a politicii penale a statului, fiind evidenta schimbarea de paradigma de la o justitie penala care protejeaza victimele infractiunii la un nou concept care plaseaza inculpatul intr-o pozitie privilegiata.
In rezolutia initiata in timpul protestului de sambata din fata Palatului de Justitie, magistratii invoca si nesocotirea principiilor statului de drept, statutului magistratului si regulilor de transparenta ce trebuie sa caracterizeze procesul de consultare publica si incercarea de a intimida judecatorii si procurorii din Romania, prin transformarea unor abateri disciplinare cu grad de pericol social redus in infractiuni cu pedepse avand limite apropiate de cele prevazute pentru infractiunea de omor (spre exemplu, infractiunile prevazute la art. 280 indice 1 - Reaua credinta si art. 280 indice 2 - Grava neglijenta), "ura viscerala" impotriva autoritatii judecatoresti prin plasarea judecatorilor si a procurorilor romani in compania clanurilor infractionale, pe acelasi nivel cu proxenetii si traficantii de carne vie, cu camatarii si contrabandistii, fiind imaginate infractiuni pentru "contracararea clanurilor, precum si a procurorilor si judecatorilor, in comiterea infractiunilor specifice" si escaladarea fenomenului coruptiei, care reprezinta o amenintare serioasa pentru dezvoltare si stabilitate, cu consecinte negative la toate nivelurile de guvernare, si incercarile repetate, pe multiple planuri, de anulare a eforturilor magistratilor romani de combatere a infractiunilor de coruptie .
De asemenea, magistratii reclama atacurile fara precedent la adresa a numerosi judecatori si procurori care instrumenteaza inclusiv cauze de mare coruptie, dar si a celor mai importante institutii ale statului, cu rol de aparare si siguranta publica, inclusiv Directia Nationala Anticoruptie si faptul ca ministrul Justitiei "isi permite sa atace public pe toti procurorii din cadrul Directiei Nationale Anticoruptie, speculand faptul ca acestia administreaza probe cu incalcarea legii, apreciind asupra intrunirii elementelor constitutive ale unor infractiuni, stabilirii vinovatiei sau nevinovatiei unor persoane, solicitand liste cu solutiile de achitare pronuntate de instantele judecatoresti".
"Rezolutia magistratilor romani pentru apararea statului de drept" cuprinde unsprezece solicitari: incetarea imediata a atacurilor la adresa statului de drept si a judecatorilor si procurorilor din Romania, consultarea urgenta a Comisiei de la Venetia asupra unor aspecte curente vizand modificarea Codului penal, Codului de procedura penala si Codului de procedura civila, precum si unele aspecte conexe, fiind necesara suspendarea imediata a dezbaterilor Comisiei speciale comune pana la data primirii Avizului Comisiei de la Venetia, amanarea luarii oricaror decizii din partea tuturor autoritatilor competente in privinta legilor justitiei pana la data primirii Avizului Comisiei de la Venetia si pana la punerea de acord a textelor de lege cu solicitarile Comisiei Europene si ale GRECO, consultarea reala a corpului magistratilor cu privire la pachetele legislative care vizeaza activitatea lor, prin Adunarile Generale din cadrul instantelor si parchetelor.
"Invitam pe toti cetatenii Romaniei sa se alature acestei rezolutii, in calitatea lor de purtatori ai unor sperante si aspiratii de insanatosire morala a tarii si de mentinere a ei pe coordonatele Europei civilizate", se incheie "Rezolutia magistratilor romani pentru apararea statului de drept".

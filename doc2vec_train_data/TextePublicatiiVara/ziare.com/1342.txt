Miercuri, 06 Iunie 2018, ora 12:08
Tenismanul britanic Andy Murray, fostul numar unu mondial, si-a amanat revenirea in circuit dupa operatia la sold, insa spera sa poata lua parte la turneul de Mare Slem de la Wimbledon, programat luna viitoare.
Murray, in varsta de 31 ani, si-a reluat pregatirile, insa a anuntat ca nu va evolua la turneul pe iarba de la Rosmalen, in apropiere de s-Hertogenbosch (Olanda), care va debuta pe 11 iunie, informeaza Reuters.
"Cu regret trebuie sa anunt ca nu voi fi pregatit sa joc la Hertogenbosch. Eram nerabdator sa joc acolo pentru prima oara", a precizat Murray, al carui ultim meci oficial a avut loc in 2017, in sferturile de finala de la Wimbledon.
"Inca nu sunt pregatit sa revin. Imi doresc in continuare sa joc in urmatoarele saptamani, dar vreau sa fiu la capacitatea mea maxima atunci cand voi reveni", a spus Murray, care a castigat de doua ori turneul de la Wimbledon.
"Sunt iesit din circuit de aproape un an, ceea ce este mult mai mult decat ma asteptam eu sau oricine din echipa mea, insa sunt aproape sa joc din nou. Am inceput pregatirile in urma cu cateva zile si sper sa-mi fac revenirea in cursul actualului sezon pe iarba", a adaugat scotianul.
Urmatorul turneu pe iarba va avea loc la Queen's Club din Londra si va debuta pe 18 iunie, cu doua saptamani inaintea starului competitiei de la Wimbledon.

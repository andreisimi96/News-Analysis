Miercuri, 30 Mai 2018, ora 15:26
Ministrul Justitiei, Tudorel Toader, a avut o prima reactie dupa ce Curtea Constitutionala a admis, miercuri, sesizarea Guvernului referitoare la refuzul lui Klaus Iohannis de a o revoca pe Laura Codruta Kovesi, procuror sef al DNA.
CCR a decis ca exista un conflict institutional intre Executiv si Presedintie .
"Decizia CCR valorifica principiul constitutional potrivit caruia procurorii isi desfasoara activitatea sub autoritatea ministrului Justitiei", scrie ministrul pe pagina personala de Facebook.
Toader subliniaza ca, spre deosebire de ministrul Justitiei, presedintele Romaniei nu are nicio abilitare legala pentru a evalua competentele profesionale ale procurorilor de rang inalt.
"Presedintele Romaniei nu are nici o abilitare legala pentru evaluarea competentelor profesionale sau manageriale ale procurorilor de rang inalt, spre deosebire de ministrul justitiei care are astfel de competente, stabilite atat la nivel constitutional cat si la nivel infraconstitutional", a adaugat Tudorel Toader.
Amintim ca judecatorii Curtii Constitutionale au admis, miercuri, sesizarea Guvernului privind existenta un conflict institutional intre Executiv si Presedintie.
Curtea Constitutionala a decis ca refuzul lui Klaus Iohannis de a o revoca pe Laura Codruta Kovesi de la conducerea DNA a dus la un conflict juridic de natura constitutionala.
Seful CCR sustine ca Laura Codruta Kovesi ar fi trebuit revocata de presedintele Klaus Iohannis.
"S-a admis cererea Guvernului. Vom publica minuta sedintei si acolo va fi indicata calea de rezolvare a conflictului", a spus presedintele Curtii, Valer Dorneanu.
Revocarea lui Kovesi: CSM demonteaza punct cu punct cele 20 de motive din raportul lui Toader

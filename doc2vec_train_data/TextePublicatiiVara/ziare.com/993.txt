Duminica, 03 Iunie 2018, ora 20:06
FC Barcelona ar putea primi o suspendare record din partea FIFA din cauza unei posibile incalcari a regulilor in privinta transferurilor.
Cotidianul madrilen As scrie ca formatia catalana este monitorizata de forul mondial dupa ce presedintele clubului, Josep Maria Bartomeu, a recunoscut public ca a discutat cu agentul lui Antoine Griezmann.
Cum francezul este sub contract cu Atletico Madrid pana in 2022, FIFA ar fi intrat "pe fir" si aduna informatii cu privire la mutarile pe care le-au facut cei de la Barca.
Sursa citata sustine ca ar exista si precedente, AS Roma si Chelsea fiind sanctionate in trecut din acelasi motiv.
Statutul Jucatorului realizat de FIFA stipuleaza clar ca un fotbalist poate fi contactat de o alta formatie numai cu acordul clubului care il are sub contract sau daca ajunge in ultimele sase luni ale intelegerii.
Nu este cazul lui Griezmann, astfel ca Barca ar fi incalcat o regula elementara in fotbal.
Jurnalistii spanioli mai spun ca proaspata campioana a Spaniei ar putea primi o interdictie de a legitima jucatori timp de doi ani daca va fi gasita vinovata in cazul Griezmann.
FC Barcelona vrea sa il transfere pe atacantul francez fara a mai negocia cu Atletico, ci doar achitand clauza de reziliere a contractului sau echipa din Madrid in valoare de 100 de milioane de euro.

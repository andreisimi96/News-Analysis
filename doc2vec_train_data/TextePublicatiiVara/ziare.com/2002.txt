Luni, 11 Iunie 2018, ora 10:32
Plenul Senatului va avea pe ordinea de zi a sedintei de luni codul administrativ, acesta fiind prima camera sesizata.
Printre articolele adoptate de forul de specialitate se numara cele referitoare la indemnizatiile pentru alesii locali care si-au incetat mandatul si posibilitatea edililor si primarilor generali de a avea calitatea de persoana fizica autorizata sau de persoana care exploateaza o intreprindere individuala sau o intreprindere familiala.
Prin eliminarea literei f din articolul 262 al Codului administrativ, primarii si primarii generali nu mai sunt declarati incompatibili in exercitarea calitatii de persoana fizica autorizata sau de persoana care exploateaza o intreprindere individuala sau o intreprindere familiala. Astfel, acestia pot avea intreprinderi individuale sau de familie, insa, ei nu pot sa faca afaceri cu institutiile publice, inclusiv cu primariile, potrivit presedintelui Comisiei speciale pentru elaborarea Codului administrativ, Marcel Ciolacu.
"Nu fac nicio afacere cu statul (...) Nu au cum sa faca afaceri cu statul, sunt alte legi care reglementeaza acest lucru. (..) Sunt sute de cazuri in care primarii care au avut PFA, au accesat fonduri europene, au candidat la primarie si au fost alesi primari. Dupa a trebuit sa aleaga. Ori instrainau PFA-ul (...) sau isi pierdeau calitatea de primar", a declarat miercuri deputatul PSD, Marcel Ciolacu, dupa sedinta.
Un alt articol din actul normativ adoptat de comisia de specialitate prevede ca alesii locali sa primeasca indemnizatii speciale dupa ce isi incheie mandatul, Ministerul Finantelor urmand sa stabileasca impacul bugetar. Prin urmare, un primar de comuna va primi o indemnizatie de 800 de lei, in timp ce primarul general al Capitalei va primi o indemnizatie de 1.400 de lei. Edilii care au avut trei mandate vor primi, la incetarea acestora, suma propusa pentru un mandat inmultita cu trei.
"Impactul urmeaza sa fie facut de Ministerul Finantelor. La primarii de comuna in jur de 800 de lei inseamna aceasta indemnizatie, iar primarul Capitalei de 1.400 de lei pentru un mandat. Sunt vreo 200 de cazuri de primari de comune cu peste trei mandate", a mentionat presedintele Comisiei speciale, Marcel Ciolacu.
Printre articolele adoptate cu amendamente se numara art. 250, la care parlamentarii PSD-ALDE au modificat sintagma "indemnizatie de sedinta" cu sintagma "indemnizatie lunara". Astfel, modificata prevede acum ca: "Pentru participarea la sedintele consiliului si ale comisiilor de specialitate, consilierii locali, respectiv consilierii judeteni au dreptul la o indemnizatie lunara". De asemenea, indemnizatia lunara pentru consilieri locali si judeteni care participa la sedintele ordinare sau extraordinare ale consiliului local si ale "consiliului judetean si ale comisiilor de specialitate este in cuantum de pana la 10% din indemnizatia lunara a primarului, respectiv a presedintelui consiliului judetean" si nu de 5%, cum este in varianta actuala.
Comisia pentru elaborarea Codului administrativ a dat raport favorabil cu 12 voturi "pentru", nicio abtinere si o singura impotrivire, cea a deputatei USR, Florina Presada.
Tot pe ordinea de zi de luni a Senatului ar putea figura si modificarea Codului de procedura penala, decizia urmand a fi luata de Biroul Permanent al Senatului.
Comisia pentru legile Justitiei a dat vot favorabil modificarilor Codului de procedura penala. Au fost 15 voturi "pentru" si 3 voturi "impotriva".
"Codul de procedura penala vizeaza transpunerea directivei UE legata de prezumtia de nevinovatie, cat si cealata care se refera la confiscarea extinsa. Tot in acest Cod sunt modificarile care vizeaza armonizarea cu deciziile Curtii Constitutionale si decizia CEDO. De asemenea, aici se pun in concordanta si cea mai importanta este cea cu eliminarea Camerei prelimininare pentru a scurta procedura judiciara. Luni intra deja raportul in Senat pentru a fi adoptat si ca Romania sa nu mai plateasca eventuale penalitati pentru neaplicarea directivei UE cu prezumtia de nevinovatie. Directivele sunt cuprinse aici. In doua saptamani va iesi din Parlament", a declarat deputatul PSD Florin Iordache.
Printre amendamentele adoptate de Comisia pentru legile Justitiei aduse Codului de procedura penala, se numara cel care prevede ca procurorii pot distruge probele unei inregistrari obtinute in mod ilegal.
"Probele obtiunute in mod nelegal nu pot fi folosite in procesul penal, fiind lovite de nulitate absoluta. (...) Nulitatea actului prin care s-a dispus sau autorizat administrarea unei probe ori prin care aceasta a fost administrata determina excluderea probei si a mijloacelor de proba. Probele si mijloacele de proba excluse se pastreaza sigilate la sediul Parchetului in ce priveste cauzele aflate in faca de urmarire penala, respectiv al instantei, in ce priveste cauzele aflate in curs de judecata", prevede propunerea CSM, asumata de PSD si ALDE, adoptata in Comisie.
Un alt amendament se refera la faptul ca o persoana poate beneficia de reducerea pedeapsei, pentru un denunt pe care l-a facut, doar daca acesta este facut intr-un termen de maximum sase luni de la data la care persoana a luat la cunostinta de savarsirea infractiunii.
Forul de specialitate a modificat Codul de procedura penala, adoptand o propunere potrivit careia o instanta de apel nu poate desfiinta decizia, in prima instanta, de achitare a unui inculpat si nu poate da o hotarare de condamnare in apel, fara readministrarea probelor sua fara probe noi. O alta modificare, adoptata de forul de specialitate, si adusa unei litere din articolul 453 din Codul de procedura penala prevede ca: "g) neredactarea si/sau nesemnarea hotararii de condamnare de judecatorul care a participat la solutionarea cauzei".

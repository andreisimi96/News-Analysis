Miercuri, 30 Mai 2018, ora 15:05
Mihaela Buzarnescu a fost coplesita de emotii la finalul meciului cu Rebecca Peterson, in urma caruia a obtinut calificarea in turul trei de la Roland Garros.
Sportiva noastra si-a gasit cu greu cuvintele si a spus ca traieste un vis devenit realitate.
"Este pentru prima data in viata mea cand reusesc sa ajung in turul trei la un Grand Slam! Este o realizare incredibila, un vis pe care l-am avut de mica si pe care l-am implinit la 30 de ani. Ma bucur foarte mult ca sunt aici si ca joc la acest nivel. Visul meu devine realitate", a spus Buzarnescu dupa meci.
Sportiva noastra a trecut de ocupanta locului 97 WTA fara mari probleme, cu 6-1, 6-2, la capatul unui meci ce a tinut putin peste o ora.
Mihaela va avea insa un meci foarte dificil, urmand s-o intalneasca pe Elina Svitolina.
In functie de rezultatele de la Roland Garros, Mihaela poate intra in premiera in top 30 WTA.

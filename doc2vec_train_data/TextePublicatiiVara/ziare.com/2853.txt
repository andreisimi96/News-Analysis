Duminica, 17 Iunie 2018, ora 15:23
Papa Francisc a numit sambata practica de face avort dupa ce testele prenatale au descoperit posibile defecte genetice, ca fiind o versiune a incercarilor naziste de a purifica o rasa prin eliminarea celor slabi.
Suveranul pontif a facut comparatia intr-un discurs adresat membrilor unor asociatii familiale din Italia, scrie Reuters.
"Copiii ar trebui acceptati asa cum sunt, asa cum i-a trimis Dumnezeu, asa cum le permite Dumnezeu, chiar si atunci cand sunt bolnavi", a declarat el.
Papa Francisc a vorbit apoi despre testele prenatale pentru a determina daca fetusul sufera de o boala sau malformatie.
"Prima propunere in acest caz este "Ar trebui sa scapam de el?". Iar pentru a avea o viata mai linistita, un copil nevinovat este ucis", a afirmat el.
"Spun acest lucru cu durere in suflet. In ultimul secol toata lumea a fost scandalizata de ce faceau nazistii pentru a purifica rasa. Astazi, facem acelasi lucru, cu manusi albe", a avertizat suveranul pontif.
In cadrul programelor de purificare naziste, sute de mii de oameni au fost sterilizati cu forta si zeci de mii de copii au fost omorati intr-o incercare de a "curata" populatia de cei cu dizabilitati fizice sau cognitive.

de Redactia Ziare.com
Miercuri, 30 Mai 2018, ora 20:08
Dupa decizia CCR in cazul Kovesi, care a admis sesizarea Guvernului privind un conflict institutional intre Executiv si Presedintie, lumea a inceput sa se mobilizeze pe retelele sociale si s-a adunat sa protesteze, miercuri seara, in Piata Victoriei.
Sute de oameni s-au oprit direct dupa serviciu in fata Guvernului, altii au venit cu copiii, dorind toti sa-si arate dezacordul pentru situatia in care a ajuns Romania. De altfel, protestul este intitulat sugestiv "NU cedam! Aparam Democratia!" . Proteste similare au loc si in mai multe orase din tara.
Protestele sunt organizate de comunitatile Coruptia Ucide, Rezistenta si Insistam.
Ziare.com va transmite, in format LIVE TEXT, desfasurarea evenimentelor din Piata Victoriei:
20:08 - Si la Constanta s-a iesit in strada. "CCR nu e mai presus de Constitutie", e mesajul constantenilor.
20:07 - "PSD, ciuma rosie", striga din nou protestatarii.
20:03 - In Piata Victoriei numarul celor care protesteaza creste cu fiecare mijloc de transport in comun care opreste in zona. Cifra manifestantilor a trecut de 500.
20:01 - Si la Cluj Napoca s-a iesit in strada. "Cand nedreptatea devine lege, nesupunerea devine datorie" e mesajul clujenilor.
19:55 - Din cand in cand oamenii stransi in fata Guvernului striga "Hotii" si "rusine"!.
19:49 - In jur de 400 de protestatari sunt acum in fata Guvernului si lor continua sa li se alature alti oameni.
19:39 - In piata se afla si reprezentanti ai USR care strang semnaturi pentru "Fara penali in functii publice". Oamenii scandeaza "nu vrem sa fim condusi de hoti", "demisia", "rusine, rusine, rusine sa va fie"!
19:23 - Circa de 300 de persoane s-au strans in Piata Vicctoriei. Masinile care trec prin Piata Victoriei ii claxoneaza si ii saluta pe manifestanti
18:57 - Jandarmii, veniti in numar mare, au pus gardurile de delimitare in piata
18:30 - Circa 150 de oameni scandeaza "Hotii", "CCR, sluga PSD", "PSD, ciuma rosie", "Un partid de hoti si de mafioti"
18:00 - Cateva zeci de oameni s-au adunat in Piata Victoriei
Citeste si Va scoate CCR Romania din UE? Miza reala a deciziei

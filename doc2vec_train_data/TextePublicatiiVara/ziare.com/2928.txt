Luni, 18 Iunie 2018, ora 07:08
Selectionerul Germaniei, Jochuim Loews, s-a declarat dezamagit de jocul echipei sale in fata Mexicului (0-1) , in partida de debut la Cupa Mondiala de fotbal editia 2018, disputata duminica la Moscova.
"Nu am avut succes cu pasele si am pierdut mingile intr-o maniera pe care nu am mai vazut-o pana acum. Am jucat cu pase scurte si acest lucru a permis adversarului nostru sa ne ia mingea cu usurinta. Nu am fost concentrati", a declarat Loew la finalul jocului, informeaza agentia EFE.
Selectionerul german a subliniat ca echipa sa a jucat "rau in prima repriza", insa si-a revenit si s-a descurcat mult mai bine in repriza secunda, cand a avut ocazia sa egaleze, chiar daca echipa Mexicului a continuat sa fie periculoasa pe contraatac.
"Suntem dezamagiti. Am pierdut primul meci si este ceva anormal pentru noi. Nu am jucat asa cum o facem in mod obisnuit, in atac, cu pase rapide. Trebuie sa ne invatam lectia si sa facem lucrurile mai bine in partidele urmatoare", a mai spus Joachim Loew.
Acesta a elogiat, totodata, nationala Mexicului, "o echipa solida", cu "un joc bun pe contraatac" si care "trece foarte bine din defensiva in atac". "Sunt mari experti in posesia mingii si au jucatori foarte rapizi, care profita foarte bine de spatii", a precizat germanul.

Joi, 07 Iunie 2018, ora 10:17
Rudy Giuliani, avocatul lui Donald Trump, a afirmat ca liderul nord-coreean Kim Jong-Un a implorat "in genunchi" pentru ca un summit cu presedintele american sa aiba loc.
"Ei spuneau ca ei (nord-coreenii - n.red.) intentionau sa declanseze un razboi nuclear impotriva noastra, ca vor lupta impotriva noastra intr-un razboi nuclear", a declarat Rudy Giuliani, intr-o conferinta a investitorilor la Tel Aviv, potrivit Wall Street Journal, citat de AFP.
"Noi (Statele Unite - n.red.) am spus ca nu avem de gand sa organizam un summit in aceste circumstante", a afirmat el despre intalnirea care a fost anulata la sfarsitul lunii mai de catre Washington inainte de a fi reprogramata, asa cum s-a planificat initial pentru 12 iunie, in Singapore.
"Ei bine, Kim Jong-Un a revenit in genunchi si a implorat ca ea sa aiba loc, este de altfel exact pozitia in care acesta trebuie pus", a spus Giuliani, apreciind ca acum, dupa reprogramarea summitului, americanii au o pozitie dominanta.
Ministrul de externe din Singapore incepe joi o vizita oficiala de doua zile in Coreea de Nord, in timp ce pregatirile se accelereaza in orasul-stat pentru summitul istoric Trump-Kim, care va avea loc in mai putin de o saptamana.
Coreea de Nord ameninta ca anuleaza summit-ul cu Donald Trump: Ne pune cu spatele la zid

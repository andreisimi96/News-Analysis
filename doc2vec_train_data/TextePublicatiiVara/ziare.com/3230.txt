Luni, 02 Iulie 2018, ora 21:50
Fostul premier Dacian Ciolos dezminte informatiile aparute in spatiul public potrivit carora ar divorta, afirmand ca sunt minciuni si incercari de a-l intimida pentru a renunta la proiectul politic pe care l-a inceput. De asemenea, el le transmite celor care ii sunt alaturi "sa nu se lase manipulati de jocurile unor oameni speriati ca isi pierd statutul, privilegiile si influenta".
"Am ras, ca orice om normal la cap cand am auzit ca vocile din capul comunicatorilor PSD /ALDE au "descoperit" ca sunt fiul vitreg al lui Soros. Am crezut ca e greu sa mi se mai inventeze calomnii asemanatoare, ca limita dezinformarii a fost atinsa. Se pare ca m-am inselat. De cateva zile aflu ca divortez, ca de fapt sunt versiunea mai latina a lui James Bond cu parfum frantuzesc si alte bazaconii si fantezii. Toate sunt minciuni. Profit de ocazie sa le amintesc celor care continua sa le promoveze ca ne vom vedea in instanta, pentru a le combate", a scris Ciolos, luni, pe Facebook .
De asemenea, fostul premier le transmite celor care cred "lansand zvonuri si minciuni" despre el, despre familia, viata si cariera ca nu se va lasa intimidat si nu va renunta la proiectul politic inceput si ca este "mai hotarat ca oricand" sa "ajute" Romania sa isi consolideze statutul de tara europeana: "Am si un mesaj catre cei care cred ca - lansand zvonuri si minciuni despre mine, despre familie, despre viata si cariera mea - ma intimidez si renunt la proiectul politic inceput: sunt mai hotarat ca oricand sa ajut Romania sa isi consolideze statutul de tara europeana, civilizata si prospera".
"Celor care imi sunt alaturi le spun doar atat: nu va lasati manipulati de jocurile unor oameni speriati ca isi pierd statutul, privilegiile si influenta. Romania trebuie sa fie tara oamenilor buni, cinstiti, profesionisti si cu bun simt. O sa fac tot ceea ce pot sa fie asa", adauga Dacian Ciolos.

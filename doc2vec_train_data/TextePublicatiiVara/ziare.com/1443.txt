Miercuri, 06 Iunie 2018, ora 21:28
Organizatorii de la Roland Garros au anuntat programul de joi, zi in care Simona Halep si Garbine Muguruza se vor duela in semifinalele tabloului feminin.
Potrivit unui comunicat oficial, semifinala Halep - Muguruza se va juca pe terenul central, "Philippe Chatrier", si va incepe dupa ora 16:00, ora Romaniei.
Inaintea partidei Simonei se vor afla pe teren Rafa Nadal si Diego Schwartzman, al caror sfert de finala de pe tabloul masculin a fost suspendat miercuri seara din cauza ploii.
4-6/ 5-3 este scorul la care a fost intrerupt duelul Nadal - Schwartzman.
Halep si Muguruza se vor duela nu numai pentru un loc in marea finala, una in care ambele au mai fost, ci si pentru primul loc din clasamentul WTA .
Invingatoarea partidei de joi va fi, incepand de luni, numarul unu mondial in tenisul feminin.
Jocul dintre Halep si Muguruza va fi transmis in direct pe site-ul Ziare.com.

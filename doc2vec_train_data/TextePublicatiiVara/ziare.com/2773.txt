de Comunicat de presa
Sambata, 16 Iunie 2018, ora 21:30
Opera Nationala Bucuresti prezinta duminica, 17 iunie 2018, incepand cu ora 18:30, spectacolul "La Boheme", de Giacomo Puccini, in regia lui Ionel Pantea. La pupitrul dirijoral se va afla maestrul Alberto Veronesi - invitat.
Spectacolul de pe scena Operei Nationale Bucuresti este construit ca o fresca de epoca, dar fara a respecta perioada in care au plasat actiunea libretistii, adica prima jumatate a secolului XIX- lea.
Convins de faptul ca, pentru aceasta opera, Puccini s-a inspirat din propriile experiente ale anilor sai de studentie, regizorul Ionel Pantea si echipa sa de creatie au mutat actiunea peste cateva decenii, catre finalul secolului, in Parisul anilor 1880-1890.
Astfel, scenografii Stefan Caragiu si Liliana Cenean au recreat cu fidelitatea atmosfera Cartierului Latin din aceasta perioada, cu celebra cafeanea "Momus" si vanzatorii ambulanti de pe strazile orasului, imaginea unei mansarde intunecate, adapost pentru artistii vremii, zorii unei zile aproape de bariera Parisului etc.
Practic, spectacolul este o productie traditionala de opera, cu accent pe adevarul istoric si pe interpretarea personajelor, asa cum le-au dorit autorii.
Personajele din "La Boheme" retraiesc astfel pe scena Operei Nationale Bucuresti realitatea cruda data de statutul tinerilor artisti in epoca lui Puccini, dar din care ei reusesc sa evadeze uneori prin creatie, iubire si vis.
Regizorul Ionel Pantea despre productia "La Boheme" de pe scena Operei Nationale Bucuresti: "Cred ca este opera cea mai iubita si mai des reprezentata din creatia pucciniana. Am dorit o opera pe bune, convingatoare si vie, facuta cu noima si armonie, cultivand spontaneitatea, naturalul ca valoarea, care sa puna in fapt visele echipei. Doresc acestui spectacol sa-i bucure pe bucuresteni si nu numai, astfel incat sa savureze timp indelungat aceasta productie."
Biletele se gasesc pe http://tickets.operanb.ro/ si la casa de bilete a Operei Nationale Bucuresti (program luni - duminica intre orele 10:00 - 13:00 si 14:00 - 19:00).
Partener oficial: Enel Romania
Sponsori: Aqua Carpatica, Leonidas, Agapitos Cofetarie, Baiatul cu flori
Parteneri: Zarea, Artmark, Hotel Siqua
Parteneri de traditie: RFI Romania
Parteneri media: Radio Romania Cultural, Radio Romania Muzical, Romantic FM, Gold FM, Radio Seven, Observator Cultural, Agerpres, Business Review, Ziare.com, Business24, Raftul cu Idei

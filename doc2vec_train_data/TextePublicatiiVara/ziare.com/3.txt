de Anca Petrache
Sambata, 26 Mai 2018, ora 22:01
Probabil te-ai surprins pe tine insuti folosind un "m" prelungit in vorbire, din cand in cand, sau facand o pauza pe care nici tu nu o poti explica. Iar daca te intrebi de unde apar aceste pauze ciudate sau aceste "mmm"-uri caraghioase, oamenii de stiinta au acum si un raspuns.
Ei au descoperit ca aceste momente apar in discursul cuiva cel mai adesea inainte de un substantiv. Asta se intampla pentru ca vizualizarea cuvantului, un substantiv, inainte sa-l rostim, ne incetineste temporar vorbirea, creierul neputand sa faca ambele lucruri deodata.
Inainte de a rosti un cuvant "de actiune", asa cum sunt verbele, nu avem nevoie de atat de mult timp pentru vizualizare. Il vedem rapid cu ochii mintii si imediat cuvantul "iese" pe gura, arata Live Science .
Apoi, aceste momente apar si atunci cand vrem sa folosim un cuvant mai putin familiar (dar tot un substantiv) sau mai complicat, a explicat Frank Seifart, de la Universitatea din Amsterdam.
La aceste concluzii s-a ajuns dupa ce specialistii au analizat mii de inregistrari cu oameni care vorbesc in 9 limbi folosite in Europa, America de Nord, Mexic, Siberia, Himalaya, jungla amazoniana sau desertul Kalahari.
In toate cele 9 limbi, pauzele (fie ele umplute cu "mmm" sau orice alt sunet) apareau in 60% din cazuri inainte sa fie rostit un substantiv. Iar asta se intampla indiferent de "dificultatea" verbelor folosite.
In limbajul de zi cu zi, tindem sa folosim substantive atunci cand vrem sa aducem informatie noua, neasteptata. Altfel le omitem sau le inlocuim cu pronume, au observat cercetatorii. De aceea, avem nevoie de mai mult timp, pentru planificare, pentru a le rosti, chiar daca substantivele in speta nu sunt complicate sau nefamiliare, se mai arata intr-un raport publicat de jurnalul Proceedings of the National Academy of Sciences.

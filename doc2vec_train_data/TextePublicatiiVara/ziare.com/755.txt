de Anca Petrache
Vineri, 01 Iunie 2018, ora 10:50
In acest moment se poate spune ca poti calatori cu avionul aproape in fiecare colt de pe aceasta planeta. Deja exista aeroporturi in cele mai salbatice locuri de pe glob, locuri cu teren foarte dificil si altfel inaccesibile.
Iata care sunt aeroporturile din locurile cele mai neasteptate de pe glob, conform CNN .
Cele mai nordice
Cel mai nordic aeroport din lume e unul militar, aflat la extremitatea nordica a insulei canadiene Ellesmere. Acesta nu este insa deschis publicului.
Cel mai nordic loc in care poate ajunge oricine (daca are bani de bilet) e Aeroportul Svalbard, in Longyear, in arhipelagul norvegian Svalbard, aflat la jumatatea drumului dintre Polul Nord si Europa continentala.
Cele mai sudice
Cel mai sudic loc unde poti ajunge in zbor e Jack F. Paulus Skiway. Acesta a fost folosit de US Air Force si se afla chiar langa Polul Sud.
Mai sunt cateva locuri de aterizare in Antarctica, folosite atat de cercetatorii aflati in misiuni, cat si de turisti. Totusi, nu sunt zboruri comerciale regulate in Antarctica, asa ca o informare temeinica in prealabil se impune.
Cel mai sudic aeroport unde exista curse comerciale este Guardiamarina Zanartu, in Puerto Williams, in extremitatea sudica din Chile. Initial un aeroport militar, acesta primeste in prezent turistii.
Un altul, mai mare, este in orasul argentinian Ushuaia, peste un canal fata de Puerto Williams.
Aeroportul aflat la cea mai mare inaltime este Daocheng Yading, aflat in provincia chineza Sichuan. Inaugurat in 2013, acesta este la o altitudine de peste 4.000 de metri.
De altfel, patru dintre cele cinci aeroporturi aflate la cea mai mare altitudine se afla in China.
Cel mai jos
Cel mai jos aeroport din lume este Bar Yehuda, pe malul Marii Moarte, in Israel (locul considerat cel mai jos de pe suprafata Terrei) . Este la 378 de metri sub nivelul marii si, pentru ca nicio companie comerciala nu asigura curse regulate, e necesar sa te informezi temeinic daca vrei sa aterizezi aici.
Cel mai izolat
Desi e departe de tot, aeroportul Mataveri, de pe insula Pastelui, e pur si simplu asaltat de turistii veniti sa vada statuile Moai. E cel mai izolat aeroport din lume; de aici pana la aeroportul Totegegie din Polinezia franceza, aflat la vest, sunt 2.603 kilometri. In est, cel mai aproape e Chile, dar tot sunt 3.759 de kilometri pana la aeroportul din Santiago.
In cel mai fierbinte loc
Pe aeroportul international Ahvaz, in sud-estul Iranului, s-au inregistrat in iunie 2017 54 de grade Celsius. Temperatura a mai fost inregistrata in trecut si in Mitribah, Kuwait (in iulie 2016) si in Valea Mortii din California, in iunie 2013.
O temperatura aproape la fel de mare, de 53,9 grade Celsius, s-a mai inregistrat in iulie 2016 si pe aeroportul din Basra, in sudul Irakului.
Cel mai friguros
Aeroportul unde se inregistreaza cele mai mici temperaturi se afla in Siberia, in Yakutsk, unde temperaturile medii in timpul iernii sunt de minus 39 de grade Celsius.
Tot in Siberia a fost inregistrata si cea mai joasa temperatura de pe Terra, in Oymyakon. Acolo s-au atins minus 67,7 grade Celsius.
Cel mai mare
King Fahd International Airport, din Arabia Saudita, se intinde pe suprafata record de 78.000 de hectare.
La distanta foarte mare, cu "numai" 13.726 de hectare, e Denver International. Aeroportul Heathrow, din Londra, cel mai tranzitat din Europa, se intinde pe doar 1.227 hectare.
Cea mai scurta pista
Daca e dificil de stabilit care este cel mai mic aeroport din lume, a-l alege pe cel cu cea mai scurta pista e foarte simplu. E vorba despre Aeroportul Juancho E. Yrausquin, de pe insula Saba.
Aeroportul e construit pe singura fasie de pamant plata de pe insula vulcanica, iar ca sa poti ateriza sau decola de aici trebuie sa ai un certificat special, pe langa cel de pilot.
Cea mai lunga pista
Cu o lungime de 5.500 de metri, castigatoare e pista aeroportului Qamdo Bamda, din Tibet. Lungimea este o cerinta, data fiind altitudinea mare la care se afla aeroportul.
Pana nu demult acesta era si aeroportul situat la cea mai mare altitudine.

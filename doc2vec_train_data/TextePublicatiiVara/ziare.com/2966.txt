Luni, 18 Iunie 2018, ora 12:39
Serviciul Roman de Infomatii (SRI) a declasificat protocolul de cooperare cu Parchetul General si Inalta Curte, procedura lansata la sfarsitul lunii mai de seful serviciului secret, Eduard Hellvig.
Protocolul de cooperare intre SRI si Parchetul de pe langa Inalta Curte de Casatie si Justitie (PICCJ) si Inalta Curte de Casatie si Justitie (ICCJ) a fost postat luni pe site-ul serviciului secret.
Potrivit SRI , s-a avut in vedere faptul ca protocolul nu contine niciun fel de date sau informatii care sa puna in pericol securitatea nationala a Romaniei, asa cum este definita astazi de legislatia in vigoare si de recentele hotarari in materie ale Curtii Constitutionale a Romaniei.
SRI arata ca principalul subiect tratat in cadrul protocolului se referea la crearea si operationalizarea cadrului legal si organizatoric pentru acreditarea de securitate a sistemului informatic comun de gestionare a informatiilor clasificate vehiculate in procedurile de emitere a mandatelor de securitate nationala.
Protocolul este semnat de George Maior (SRI), Laura Codruta Kovesi (PICCJ) si Nicolae Popa (ICCJ).
Serviciul secret arata ca semnarea protocolului a fost facuta ca urmare a emiterii unei solicitari cu caracter obligatoriu din partea ORNISS (martie 2006), prin care se impunea celor doua institutii incheierea unui acord reciproc de securitate, precum si dobandirea, de PICCJ, a unui certificat de acreditare de securitate.
In aplicarea dispozitiilor ORNISS, in anul 2009 a fost semnat acordul de securitate SRI-PICCJ, iar in anul 2012 s-a realizat acreditarea de securitate a sistemului informatic interconectat. In luna martie 2017 a fost prelungita acreditarea pana in 2020.
Protocolul declasificat poate fi consultat aici.

Miercuri, 20 Iunie 2018, ora 09:26
O femeie a fost ranita dupa ce tavanul unei camere de hotel din Baile Felix s-a prabusit peste ea.
Incidentul s-a petrecut in noaptea de duminica spre luni, scrie Bihoreanul .
"In noaptea de 17 spre 18 iunie, in jurul orelor 00:30, s-a desprins tencuiala tavanului, pe aproximativ 3 metri patrati. Aceasta s-a prabusit pe clientii hotelului cazati, care erau intinsi inpat, iar in urma acestui eveniment s-a vatamat o doamna in varsta de 56 de ani", a fost mesajul transmis catre redactia ziarului.
Femeia a fost ranita la cap si picioare si a fost transportata la Unitatea de Primire a Urgentelor din Spitalul Judetean Oradea.
"Persoana a prezentat leziuni minore, escoriatii la nivelul fetei si piramidei nazale, respectiv la nivelul genunchilor. Nimic grav, insa a fost transportata la UPU, pentru a fi consultata de medic", a declarat dr. Liciniu Venter, manager al Serviciului de Ambulanta.
Victima nu a ramas internata in spital.
Comisariatul Judetean pentru Protectia Consumatorilor Bihor a inceput, marti, un control la hotel. Deocamdata reprezentantii hotelului nu au comentat incidentul.

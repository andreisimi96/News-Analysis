Miercuri, 13 Iunie 2018, ora 08:17
O suspendare a presedintelui Romaniei, Klaus Iohannis, va fi posibila, pentru incalcarea Constitutiei, in cazul in care acesta nu va aplica decizia Curtii Constitutionale, sustine ministrul Muncii, Lia Olguta Vasilescu.
"Categoric, in acest moment, pentru ca nu a iesit sa spuna nu respect decizia Curtii Constitutionale nu exista un motiv de suspendare. Dar, daca termenul nu va fi rezonabil si nu va aplica aceasta decizie a Curtii, atunci cu certitudine va fi posibila o suspendare pe incalcarea Constitutiei. (...) Sigur o sa luam o decizie. Asteptam sa mai cugete domnul presedinte Iohannis, pentru ca vedem ca mai greu cugeta dumnealui, sa prezinte o decizie intr-un timp rezonabil.
Asteptam ca dumnealui sa se pronunte intr-un timp rezonabil si, daca nu o va face, abia in acel moment vom lua o decizie. Presedintele Romaniei se poate suspenda in masura in care incalca prevederile Constitutiei. Este motiv clar de suspendare. Nu este luata nicio decizie pana acum in cadrul coalitiei de guvernare sau a Partidului Social Democrat," a explicat Olguta Vasilescu, marti seara, la TVR.
De la Ludovic al 14-lea incoace eu nu am mai auzit asa ceva
Ea s-a aratat "ingrijorata" de faptul ca presedintele "citeste mai greu", in contextul in care are de citit saptamanal de la Parlament "sute sau chiar mii de pagini".
" De la Ludovic al XIV-lea incoace eu nu am mai auzit in lumea civilizata sa vina un conducator de stat sa spuna statul sunt eu . Nimeni nu a avut curajul sa spuna ceea ce a spus presedintele astazi. O replica chiar iresponsabila din punctul meu de vedere.
De asemenea, sa spui ca nu exista stat paralel, pot sa ii dau eu un exemplu de stat paralel domnului Klaus Iohannis si vizavi de infractori si de tot ceea ce a sustinut domnia sa astazi. (...) Vreau sa ii transmit domnului Klaus Iohannis ca nu poti sa ii amputezi ceva ce nu are. Pentru ca, daca ne uitam in Constitutia Romaniei, o sa vedem ca nu are niciun rol in ceea ce priveste revocarea procurorilor.
Dumnealui doar trebuie sa constate o procedura, daca procedura a fost indeplinita legal sau nu. Acest lucru ne-a explicat Curtea Constitutionala in peste 100 de pagini. Si, sigur, domnul Iohannis pricepe mai greu, citeste mai greu. Incep sa fiu ingrijorata, pentru ca imi dau seama ca in fiecare saptamana Parlamentul Romaniei transmite la Presedintie cateva zeci de legi pe care dumnealui trebuie sa le contrasemneze si sa le trimita la promulgare. Adica, daca spune ca n-a putut sa citeasca aceasta motivare a Curtii Constitutionale intr-o saptamana, atunci ma gandesc cum poate sa citeasca sute sau poate chiar mii de pagini in fiecare saptamana, ceea ce ii transmite Parlamentul", a mai spus ministrul Muncii.
Sa ne amintim de momentul 2012
Aceasta a reamintit de referendumul pentru suspendarea presedintelui Traian Basescu din 2012, cand Curtea Constitutionala a hotarat ca acesta nu este revocat, decizie care "nu ne-a placut absolut deloc", dar a fost respectata.
"Sa ne intoarcem putin in timp, inainte de dosarul lui Liviu Dragnea care a fost facut exact pentru acel referendum. S-au prezentat opt milioane de oameni la vot, mai mult decat a luat presedintele Klaus Iohannis si cred ca intreaga clasa politica la un loc. A fost suspendat cu scor la fel de urias, 90%, si cu toate astea a venit Curtea Constitutionala si a spus, printr-o erata, ca nu este suspendat presedintele Romaniei.
Sigur, ne-am vaicarit, am suferit, ne-am dat cu capul de pereti absolut toti care participasem la acel referendum, nu doar clasa politica, ci si oamenii simpli care pana la urma au iesit din casa sa voteze ceva. Dar am respectat aceasta decizie a Curtii Constitutionale.
Cu totii am inghitit in sec si am spus asta este, a decis Curtea Constitutionala, un organism fundamental al statului roman, mergem mai departe. Toata Uniunea Europeana la vremea respectiva a spus: trebuie sa respectati decizia Curtii Constitutionale. Nu mai este la fel de vocala. Este foarte adevarat, dar inca nu a incalcat presedintele aceasta decizie a Curtii Constitutionale.
Sa presupunem ca intr-adevar domnul Klaus Iohannis citeste mai greu, poate are nevoie si de explicatii, poate are nevoie sa-i si deseneze consilierii lui la Cotroceni ca sa priceapa mai bine si mai repede despre ce este vorba, dar cu certitudine, asa cum noi am respectat o decizie a Curtii care nu ne-a placut absolut deloc, asa va trebui sa faca si Klaus Iohannis, pentru ca suntem intr-o democratie si ne place sa credem cu totii ca macar la nivelul presedintelui Romaniei se va respecta o decizie a Curtii Constitutionale, aceeasi Curte care l-a investit pe domnia sa cu mandatul de presedinte.
Atunci cand am facut noi acel referendum de suspendare a presedintelui a fost o decizie a Parlamentului luata intr-un numar extrem de mare si Curtea Constitutionala ne-a raspuns textual ca nu exista nicio incalcare a Constitutiei de catre presedintele de la acea vreme, Traian Basescu.
In acest caz, fiind vorba de decizia Curtii Constitutionale care nu se respecta, eu cred ca e un caz flagrant de incalcare a Constitutiei Romaniei, dar eu nu cred ca presedintele Klaus Iohannis se va juca, asa cum a facut din pacate de multe ori de cand este in acest mandat, cu un lucru atat de important", a subliniat Lia Olguta Vasilescu.
Curtea Constitutionala a Romaniei (CCR) a publicat saptamana trecuta motivarea deciziei prin care a stabilit ca presedintele Romaniei urmeaza sa emita decretul de revocare din functie a procurorului-sef al DNA.
Iohannis a declarat marti ca a citit motivarea deciziei CCR, insa evaluarea nu este terminata, precizand ca, in aceasta etapa, motivarea aduce la suprafata mai multe intrebari decat clarificari.

de Ioana Ene Dogioiu, Senior editor
Luni, 18 Iunie 2018, ora 00:00
Incepe una dintre cele mai grele saptamani din istoria ultimilor 28 de ani ai Romaniei. Si felul in care vom iesi din ea ar putea marca decisiv alti multi ani de acum inainte.
PSD se pregateste sa dea marele asalt impotriva justitiei prin votarea intr-un ritm infernal, de mars sovietic, a modificarilor la codurile penale. Adica o colectie de schimbari confectionate pe masura exacta a dosarelor penale sau condamnari de care trebuie sa scape diferiti pesedisti si lideri ALDE, un demers de aceasta data fara nicio perdea cat timp in expunerea de motive a proiectului apare, situatie fara precedent, chiar numele lui Calin Popescu Tariceanu.
Ce prevad noile coduri? De exemplu, ca nicio persoana achitata de prima instanta nu mai poate fi condamnata fara probe noi de instanta de apel. Adica pentru prima data in istoria dreptului, hotararea unei prime instante inferioare capata autoritate de lucru judecat in fata instantei superioare. ICCJ poate fi blocata de Curtea de Apel.
Se face o vadita confuzie intre dispozitiile CEDO care interzic condamnarea fara readministrarea probelor (vezi cazul Gutau in care legea veche a fost sanctionata de CEDO, nu judecatorii care au judecat conform ei) si interpretarea noua pe care judecatorii pot sa o dea probelor readministrate in fata lor.
Alt exemplu: este motiv de revizuire, fara nicio limita de timp, alta premiera absoluta, a hotararilor semnate de alt judecator decat cel care a judecat. Tot o confuzie vadita cu o decizie CEDO care stabileste aceasta regula pentru cazurile in care intr-un complet de un singur judecator acel singur judecator nu mai poate semna hotararea. In cazul lui Dragnea, care ar urma sa fie marele beneficiar al noii reglementari, completul a fost de cinci judecatori.
In timp ce PSD si ALDE lupta sa securizeze condamnarile obtinute in prima instanta, Liviu Dragnea isi asteapta saptamana aceasta hotararea in prima instanta in dosarul Bombonica. Precedenta posibila pronuntare a fost insotita de marele miting anti-justitie, aceasta probabila pronuntare este insotita de pregatirea suspendarii presedintelui Iohannis si de presiuni fara precedent asupra completului de 3 judecatori, presiuni despre care a ajuns sa vorbeasca aproape in clar si presedintele ICCJ, Cristina Tarcea.
Asupra judcatoarei de care depinde practic inclinarea balantei intr-o parte sau intr-alta, se fac presiuni atat de coplesitoare incat au ajuns sa o marcheze inclusiv fizic, spun surse judicare.
De altfel, Liviu Dragnea i-a amenintat in direct la televizor pe procurorii DIICOT si s-a referit inclusiv la magistrati ca la niste "soboloani" pe care "brigazile albe" ale PSD trebuie sa-i curete.
Declaratiile oficiale vizeaza mai degraba o suspendare "ca hotii" , adica doar cat sa rezolve Calin Popescu Tariceanu toate semnaturile pe toate chestiunile importante, dupa care referendumul sa nu mai aiba loc. Ceea ce constitutional este imposibil, nu si cu aceasta Curte Constitutionala insa devenita brat de lupta al PSD.
O CCR aflata ea insasi intr-o situatie limita prin neconstitutionalitatea mandatului unuia dintre judecatori, Petre Lazaroiu. Institutia care imparte dreptatea constitutionala si care ea insasi a decis anul acesta cu valoare general obligatorie ca un judecator nu poate avea un mandat mai lung de 9 ani, il tine in brate, impotriva propriei decizii, pe judecatorul Lazaroiu.
Singurul care poate pune capat acestei situatii este presedintele Romaniei care sa constate prin decret ca dl Lazaroiu nu mai intruneste conditiile pentru a fi judecator CCR si sa numeasca din partea presedintiei un alt judecator constitutional.
In tot marsul devastator al PSD presedintele a jucat deja o carte: propunerea ca deputatul PSD Gabriel Vlase sa devina seful SIE, propunere care ar putea sa fie discutata in Parlament concomitent cu posibila suspendare a presedintelui.
Dragnea este pus astfel in fata unei alegeri imposibile: sa accepte o desemnare facuta, dupa toate informatiile, peste capul lui prin negociere cu una dintre taberele din partid , ceea ce ar putea avea consecinte pe viitor si i-ar submina autoritatea in partid, sau sa blocheze desemnarea lui Vlase, ceea ce ar pune din nou PSD in situatia ireala de la motiunea impotriva lui Sorin Grindeanu , adica PSD vs PSD.
Deja vedem ca in partid sunt voci, precum a lui Codrin Stefanescu, care saluta desemnarea lui Gabriel Vlase. Cum sa spuna Dragnea partidului ca unul dintre cei mai vechi si mai influenti pesedisti, vicepresedinte PSD si al Camerei Deputatilor, care a si condus sedintele Camerei pe legile justitiei, pupilul lui Viorel Hrebenciuc , este indezirabil, conserva a serviciilor, reprezentant al statului paralel?
Cum sa blochezi acest vot, dar sa obligi partidul sa voteze suspendarea presedintelui care a facut aceasta propunere? Daca nu cumva are o amnezie institutionala totala, dupa costurile politice ale fostelor suspendari, PSD ar pica fix intr-un celebru banc cu un iepuras care ori era prost, ori ii placea.
Costul poate fi anticipat si de un recent sondaj de opinie realizat de IMAS la comanda Europa FM, care arata o sustinere foarte mare pentru justitie si faptul ca electoratul constientizeaza presiunile tot mai mari asupra justitiei.
Respingerea lui Gabriel Vlase pentru conducerea SIE ar putea fi decontata masiv de Liviu Dragnea si la motiunea de cenzura pe care opozitia urmeaza sa o depuna tot saptamana aceasta, cu atat mai mult cu cat premierul Dancila cu gafele ei sistematice sunt o povara tot mai greu de dus pentru PSD.
Si in toata aceasta furtuna perfecta, greu de crezut ca independent de ea, aterizeaza la Bucuresti Wess Mitchell, Adjunctul Secretarului de Stat al SUA pentru Europa si Eurasia, care isi va transmite mesajul exact din mijlocul Facultatii de Drept.
Nu stim ce va spune la Bucuresti dl Michell, dar stim ce a spus domnia sa intr-un recent discurs: "in Europa Centrala si de Est, SUA sunt interesate de intarirea eforturilor de lupta impotriva coruptiei si de combatere a dezinformarii rusesti, precum si de consolidare a societatii civile in zona (...) O zona unde competitia geopolitica se intensifica este frontiera estica a Europei. Zona care pleaca din Caucaz, prin Balcani si bazinul Dunarii - este o zona de atentie geopolitica noua pentru Rusia si 'playground' pentru China."
Si nu stim cu ce urechi il vor asculta dnii Dragnea si Tariceanu, care s-au intrecut in declaratii denigratoare la adresa partenerilor din UE si NATO care fi incurajat "statul paralel" si abuzurile lui, motiv pentru care acum roata trebuie intoarsa la momentul in care procurorii erau subordonatii ministrului justitiei, adica epoca Stanoiu pre-aderare la UE si NATO.

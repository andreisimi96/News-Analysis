Duminica, 03 Iunie 2018, ora 00:00
Dependenta de smartphone -uri este o chestiune in legatura cu care specialisti din domenii diverse avertizeaza deja de cativa ani ca ar trebui sa fim ingrijorati. Iata ca "vindecarea"ar putea veni tocmai de la compania responsabila in mare masura pentru popularitea pe care telefoanele inteligente o au.
Apple va introduce luni, cu ocazia conferintei dezvoltatorilor, o noua functie pentru iPhone-uri si iPad -uri, numita "Digital Health" (Sanatate digitala), noteaza CNBC .
Functia va fi integrata in noul sistem de operare iOS 12 si ar trebui sa ii ajute pe utilizatori sa isi gestioneze mai bine timpul petrecut folosind smartpone-urile si tabletele companiei. Mai exact, Digital Health, care va fi inclusa la Settings, va dispune de instrumente care le vor arata utilizatorilor cat timp au folosit o aplicatie. Astfel, cei interesati de acest aspect vor putea sa aprecieze daca au o problema cu utilizarea smartphone-ului.
Google a prezentat o functie similara odata cu lansarea noii versiuni de Android, Android P, la inceputul lunii mai, care face exact acelasi lucru: le arata utilizatorilor cat timp au folosit fiecare aplicatie de pe telefon. Utilizatorii Android vor putea stabili niste limite zilnice de utilizare pentru aplicatii , iar dupa ce au depasit limitele setate nu vor mai putea sa le acceseze in ziua respectiva.
De asemenea, Android P introduce modul "Do Not Disturb", care se activeaza automat atunci cand telefonul este intors cu ecranul in jos si asezat pe o suprafata plana, ceea ce inseamna ca nu vei mai fi deranjat de notificarile primite cat timp teleonul se afla in aceasta pozitie. O alta functie, "Wind Down", te ajuta sa te pregatesti de culcare facand in asa fel ca, la ora la care a fost setata sa se activeze, ecranul telefonului sa devina mai neclar.
In general, Apple anunta noua versiune iOS la conferinta dezvoltatorilor (Worldwide Developer Conference - WWDC), insa utilizatorii vor avea acces la ea de-abia in toamna.
Citeste si: Cel mai nou Android a fost anuntat. Cum va schimba radical telefonul pe care il ai deja

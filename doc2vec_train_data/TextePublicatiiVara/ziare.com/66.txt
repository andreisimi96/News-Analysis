de Magda Gradinaru
Sambata, 26 Mai 2018, ora 12:07
Inainte ca instanta sa pronunte verdictul in cazul lui Liviu Dragnea, asteptat pentru 29 mai, un lider important al PSD, fostul ministru Nicolae Banicioiu, si-a anuntat trecerea in noul partid al lui Victor Ponta.
Va reusi fostul premier sa joace iarasi pe scena mare a politicii? Va capitaliza el esecurile evidente ale guvernarii PSD/ALDE sau cartile sunt, de fapt, la Cotroceni?
L-am intrebat pe prof.univ. Cristian Pirvulescu, presedintele de onoare al Asociatiei Pro Democratia, cum arata aceste miscari de trupe si de scena, dintr-o vineri de dinaintea mini-vacantei de Rusalii.
Este un fapt politic semnificativ dezertarea lui Nicolae Banicioiu din PSD-ul lui Dragnea, caruia oricum nu ii era in gratii? Va reusi Victor Ponta sa revina in jocul puterii? In politica romaneasca, se pare ca, odata iesit de pe scena mare, nu e atat de simplu - daca nu e imposibil - sa ta intorci.
Dincolo de aceste miscari din PSD, unde multi stau la usa, asteptand sa cada Liviu Dragnea, ce asteptari rezonabile sa avem de le presedintele Klaus Iohannis? Poate presedintele sa faca mai mult decat sa transmita mesaje catre tara, in conditiile in care PNL il sprijina, dar parca ar sprijini si PSD, in acele masuri legislative care ii protejeaza suplimentar pe politicieni?
- Vineri, am avut aceasta stire, de Breaking News, ca domnul Nicolae Banicioiu demisioneaza din PSD si se inscrie in acest nou partid al lui Victor Ponta, Pro Romania. Este acesta un fapt semnificativ politic sau nu?
Este vorba despre un fost ministru si un membru marcant al PSD-ului. Pe de alta parte, nu este deloc surprinzator, pentru ca relatiile domnului Ponta cu domnul Banicioiu sunt vechi. E adevarat ca si altii au avut relatii cu domnul Ponta, dar nu au facut inca acest pas, desi erau considerati de multa vreme ca fiind gata sa paraseasca partidul.
Pentru moment, nu putem sa spunem ca este o mare lovitura, dar da, intr-o zi de vineri, o astfel de plecare si mai ales reactiile foarte nervoase ale liderilor PSD, comunicatele de presa ale organizatiilor judetene arata ca nu a fost bine primita ultima plecare, in conditiile in care au plecat si cativa tineri parlamentari saptamana aceasta. Vorbim de cinci PSD-isti care au plecat, nu se schimba majoritatea, dar totusi, se fragilizeaza, mai ales ca s-ar putea ca hemoragia sa continue.
Cat de mult, nu stim, am vazut ca atunci cand au avut loc negocierile pentru listele din 2016, domnul Ponta a cerut 50 de locuri pentru apropiatii sai si nu a primit decat zece.
Ca urmare, e greu de spus cat va continua o astfel de situatie, mai ales ca aceia care au plecat nu erau in niciun caz in gratiile actualei conduceri a PSD. Discutam mai degraba despre ce poate face in continuare Victor Ponta cu formatiunea sa politica si am in vedere profilul celor care au plecat.
Il dau exemplu pe domnul Nechifor de la Suceava, fost presedinte al Consiliului Judetean si un politican poate mai putin cunoscut la nivel national, care are si experienta de europarlamentar, dar care pare a fi destul de atasat social-democratiei.
Spun asta in conditiile in care, totusi, Victor Ponta lansa, in 2016, un partid politic care nu era deloc pe linia social-democrata, ci mai degraba pe o linie iliberala, nationalista si vag xenofoba, care intre timp a fost preluata cu brio de PSD, care, evident, nu mai are nicio legatura cu socialismul.
Intrebarea este: oare Victor Ponta va incerca sa faca, cu aceia pe care i-a adus si tinand cont de profilul lor, o opozitie de stanga reala, la PSD? Vom avea o alternativa socialista la PSD?
Socialistii europeni sunt, evident, nemultumiti de ceea ce se intampla cu social-democratii romani, am vazut si comunicatul pe care l-au trimis presei romanesti, privind mutarea ambasadei de la Tel Aviv la Ierusalim, dar sunt si pragmatici: sunt alegeri anul viitor, pe 23 mai 2019. Va putea Victor Ponta sa preia simpatia social-democrata din Romania? Nu cred, pentru ca votul pentru PSD nu a fost niciodata un vot ideologic, a fost un vot pragmatic si clientelar, care a fost adunat de primarii PSD.
Forta PSD sta in organizatiile locale, in special cele din zona rurala si din orasele mici si mijlocii.
- Nu are concurenta in administratia locala.
Nu. Si cata vreme nu are concurenta, nu se va putea construi un partid politic. Fara o baza locala, nu se poate construi un partid politic, deci nu se pot castiga alegeri.
- Toata lumea pare acum ca vrea sa se aseze cumva pe aceasta zona de stanga. S-a vorbit despre asta si in cazul partidului domnului Ciolos. Este stanga ofertanta electoral?
In ceea ce priveste Romania+, partidul domnului Ciolos, acolo vorbim despre pragmatism si de copierea modelului Macron, or Macron este societal la stanga si economic la dreapta, ceea ce inseamna ca ramane la centru.
Numai ca in Romania noi nu avem un electorat care sa faca alegeri ideologice. Avem unul, in zona urbana, dar el este nesemnificativ electoral sau prea putin important. Oamenii nu voteaza cu PNL pentru ca e de dreapta - si oricum, cand e de stanga, cand e de dreapta -, ci voteaza anti-comunist si vad in PNL cel mai important partid alternativa la PSD.
Va putea sa apara o miscare de centru in Romania? Nu cred ca alegerile europene sunt cel mai bun moment. Alegerile europene sunt considerate, in stiinta politica, alegeri intermediare si, de obicei, la aceste alegeri se manifesta votul de protest. De asta apar partide ca UKIP, in Marea Britanie, si de asta partidele extremiste obtin rezultate bune. Sigur, este si sistemul proportional.
La noi, mobilizarea electoratului este facuta de catre primari si primarii sunt la PSD. Deci prima sansa o are PSD.
- Si a doua sansa probabil PNL, pentru ca el mai are o baza administrativa.
Vorbim de 30% primari, fata de 50%, la PSD. ALDE si PMP nu au o baza locala puternica; ALDE a mai preluat ceva de la PNL, dar nu este semnificativ pentru alegerile europene.
Mi-e greu sa spun cum s-ar putea reconfigura peisajul politic in vederea europenelor, dar cu siguranta vor candida si vor face viata politica putin mai dinamica.
- Dar Victor Ponta? Politica romaneasca postdecembrista ne arata ca, odata iesit din politica mare, nu prea poti reveni. Se poate reinventa politic Victor Ponta?
Va incerca, cu siguranta, si depinde foarte mult de sprijinul pe care i-l vor da socialistii europeni, daca i-l vor da, dar va fi foarte dificil.
Va fi foarte dificl, fiindca Victor Ponta a avut o intreaga cariera politica datorata PSD-ului. A inceput ca apropiat al lui Adrian Nastase, asistent universitar al lui. Apoi intra in politica, devine sef al Corpului de Control si apoi primeste responsabilitati politice din ce in ce mai importante. Este o scurtatura. Nu a construit niciun partid, a profitat de scurtaturi.
Asta este ceea ce se numeste o cariera scurta politic, fata de cariera dificila, lunga, de militant. Ponta a plecat de sus si apoi a primit pozitii la nivel local. Intai a devenit ministru si apoi a primit o organizatie locala, sa o coordoneze.
Nu stiu in ce masura va reusi sa construiasca. Se vorbeste despre preluarea structurii UNPR. Evident, UNPR are o structura pragmatica, non-ideologica, apropiata de PSD in mod traditional. E greu de spus daca oamenii acestia nu s-au integrat deja in PSD. Ei au aderat la UNPR, pentru ca se afla la guvernare si era partid creat pentru sprijinirea majoritatii prezidentiale a lui Traian Basescu in 2009.
Daca nu mai are nimic de oferit, va fi greu ca structura sa se mobilizeze, ea trebuie populata cu militanti care sa faca campanie.
S-ar putea ca Victor Ponta sa incerce - are avantajul de a fi tanar - formule novatoare, cum e Facebook. Nu stiu daca va atrage un electorat care, de principiu, este mai degraba atasat de USR, eventual PNL, Romania +. Va avea multe dificultati.
Ca politician se poate, mediatic, reinventa, dar ca sa aiba forta, trebuie sa castige alegerile.
- Cine va capitaliza, totusi, tot ce face guvernarea PSD/ALDE, de la gafele premierului Dancila pana la degringolada cu Pilonul II? Platforma lui Ciolos, USR, PNL, presedintele Iohannis?
Cred ca mai degraba presedintele Iohannis si cei care ii sunt asociati, cu conditia ca presedintele Iohannis sa reziste asaltului la care probabil va fi supus in perioada urmatoare. Am ajuns la un apogeu al crizei politice si Dragnea va trebui sa reactioneze.
Ipoteza mea era ca vor organiza doua referendumuri intr-unul, cel de revocare si cel pentru modificarea Constitutiei, dar este evident ca, pana la toamna, acesta din urma nu se va mai realiza, daca se va mai realiza vreodata, pentru ca s-ar putea sa apara probleme grave de neconstitutionalite. Dar nici nu pot ramane in expectativa.
Riscurile sunt de implozie in interiorul PSD. De asta ar putea profita Ponta. Daca PSD are o problema, daca Dragnea este condamnat, sunt o multime de daca, dar vor primi raspunsuri foarte repede, in cateva zile, atunci Ponta ar putea prelua din mers PSD si ar putea pune in aplicare acea strategie pe care o anunta in 2014, dupa esecul de la prezidentiale, si anume crearea unui alt partid, care sa preia militantii PSD, dar sa lase finantele undeva sa se perimeze. Ar putea lasa nereformistii in PSD.
- In afara de Ponta, mai sta cineva la panda, sa cada Dragnea?
Toti. PSD este un partid al loviturilor sub centura. Dragnea este unul dintre cei care a stiut sa foloseasca pozitiile subalterne pentru a lovi puternic si a creat o structura nationala, destul de eficenta. Dar, in momentul in care cade, vor fi foarte multi care sunt gata sa preia partidul. Doamna Firea, de exemplu. De aceea si schimburile acestea de replici intre Ponta si Firea, destul de acide in ultima vreme, in conditiile in care Victor Ponta a adus-o pe Gabriela Firea in partid, in 2012. E batalia dintre cei doi, care vad oportunitatea de a prelua puterea de la varf.
- Presedintele Iohannis face suficient? Sunt multe asteptari puse in carca presedintelui.
Face cat poate. Stiti care e problema presedintelui Iohannis? Este singurul presedinte din istoria postdecembrista care nu a putut sa isi puna in aplicare programul politic. Nu a avut nicio clipa majoritatea si atunci nu a avut nici posibilitatea de a mobiliza foarte mult. Este redus la atributiile prezidentiale si cu un sprijin destul de limitat din partea PNL-ului.
Baza PNL-ului este intr-o situatie apropiata cu cea a PSD-ului, sunt foarte multi care au procese, exista nu neaparat o simpatie, dar una implicita pentru actiunile PSD-ului, care vizeaza modificarea Codurilor Penale si mai ales reducerea luptei anticoruptie.
Va atrag atentia asupra unei stiri. Joi, in Spania, au fost condamnati mai multi alesi locali, inclusiv Partidul Popular, la pedepse cu inchisoarea - un ales a primit 30 de ani de inchisoare, partidul trebuie sa dea bani inapoi, pentru ca au fost folositi ilegal in campania electorala. Iata ca sunt pedepse mult mai dure.
Exista o cerere generala pentru mai multa moralitate in politica. In Romania, constatam ca societatea a obosit putin, dar stiri de acest fel ar putea sa creasca increderea judecatorilor, care sunt coplesiti de campaniile media care au fost facute impotriva lor.
- Am vazut astazi si comunicatul fara precedent al Inaltei Curti.
Este clar ca judecatorii care se uita la televizor, din nefericire, pentru ca ar trebui sa nu se uite, sunt influentati de dezbaterile publice si de aceste atacuri furibunde impotriva statului de drept si a independentei Justitiei.
Presedintele Iohannis ramane singurul care ar putea reactiona, fara sa aiba puteri reale.
Va dau un exemplu: presedintele Italiei, care este acum confruntat cu un nou guvern, poate sa demita prim-ministrul, sa dizolve Parlamentul, sa refuze lista de ministri, sa impuna propriii ministri. Presedintele Mattarella nu este un politician de prima linie, este acum la confruntarea lui cu istoria. Asa este si Iohannis: la confruntarea lui cu istoria.
El incearca acum sa ii forteze pe PSD-isti sa treaca la actiune. Presedintele nu mai are multe solutii, a trecut la atac direct si spera ca PSD-istii sau se vor retrage, sau vor merge pana la capat, pana la suspendare.
Ar fi fost riscant daca erau cele doua referendumuri impreuna. Asa, PSD, cu toate resursele locale pe care le are, are in continuare probleme si, in plus, va fi privita ca o actiune clara impotriva statului de drept.

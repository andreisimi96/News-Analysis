Luni, 28 Mai 2018, ora 15:20
Un barbat a fost dus, luni, la spitalul din Galati cu alcoolemie de 6,3 la mie in sange, avand si o lovitura la cap. Acesta a murit, insa, dupa cateva ore. Urmeaza sa se stabileasca daca i-a fost fatala o lovitura suferita sau cantitatea de alcool din sange.
Surse din cadrul unitatii medicale spun ca barbatul de 40 de ani a fost declarat decedat la putin timp dupa ce a ajuns la spital.
Trupul neinsufletit a fost transportat la Serviciul de Medicina Legala, iar medicul legist va stabili cauza decesului, daca moartea a fost cauzata de cantitatea de alcool din sange sau de lovitura de la nivelul capului.
Se pare ca barbatul a baut duminica toata ziua, iar seara a plecat spre casa, unde, se pare ca ar fi cazut si s-a lovit la cap.
"Am avut un caz la Varlezi. Echipajul de la Ambulanta a mers la un barbat de 40 ani in coma, cu traumatism cranio cerebral. A fost gasit acasa in stop cardio respirator, a fost resuscitat, intubat si dus la UPU. Avea o alcoolemie de 6,3 la mie", a declarat directorul Serviciului de Ambulanta Judetean, Mihai Polinschi.
Medicii galateni spun ca alcoolemia barbatului care a murit luni este, probabil, cea mai mare inregistrata la o unitate medicala din Galati.
In urma cu opt ani un caz asemanator s-a produs in judetul Iasi. In 2010, o ieseanca in varsta de 63 de ani a fost internata la Spitalul de Urgenta din Iasi cu o alcoolemie de 7,55 la mie alcool in sange.

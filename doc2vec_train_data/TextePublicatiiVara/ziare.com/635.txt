Joi, 31 Mai 2018, ora 08:33
Un copil de 12 ani a ajuns, miercuri seara, la Spitalul de Pediatrie "Sfanta Maria" din Iasi, dupa ce a fost impuscat la nivelul gambelor.
Potrivit medicilor, se pare ca minorul ar fi fost impuscat de un baiat in varsta de 17 ani cu un pistol pe care acesta l-ar fi sustras, in urma cu trei zile, de la un magazin de arme.
"Am trimis o autospeciala de terapie intensiva mobila la o solicitare pe strada Closca. Pacientul prezenta la nivelul gambelor cate trei plagi impuscate. Este stabil hemodinamic, a fost dus la Unitatea de Primire a Urgentelor din cadrul Spitalului de Pediatrie Sfanta Maria", a declarat coordonatorul SMURD Iasi, prof.univ.dr Diana Cimpoesu, citat de Agerpres.
Politia face ancheta.
"Un minor de 12 ani a ajuns acasa aseara (miercuri - n.red.) avand leziuni la picioare. Tatal sau l-a intrebat ce a patit si acesta a spus ca a mers la plimbare cu prietenul sau, cu care se cunostea de mai mult timp. Minorul a declarat ca prietenul lui avea asupra sa un pistol si l-ar fi lovit in zona picioarelor. S-a stabilit ca este vorba despre un pistol de tip airsoft, din plastic, cu bile, ce nu necesita autorizare", a declarat Anca Vijiac, purtatorul de cuvant al Inspectoratului de Politie Judetean Iasi, pentru Mediafax.

Vineri, 01 Iunie 2018, ora 15:22
Rusia este o superputere intr-o noua realitate, care nu este un nou razboi rece, a declarat, vineri, pentru MEDIAFAX si Monitorul Apararii, George Friedman, fondator si presedinte al Geopolitical Futures.
"Cred ca nu ar trebui sa vorbim de razboi rece, ci de noi realitati, in care Rusia este o superputere, Turcia este foarte importanta, Romania si Statele Unite sunt si ele importante. Cred ca este mai simplu sa vorbim despre o noua perioada, dar nu se compara cu un razboi rece", a spus Friedman, intrebat daca in acest moment se poate vorbi despre un nou razboi rece de durata si care ar fi caracteristicile acestui tip de conflict.
George Friedman participa, vineri si sambata, la Sibiu, la o conferinta despre securitatea la Marea Neagra, organizata de Universitatea Lucian Blaga.
La sesiunea plenara au participat, alaturi de George Friedman, si James Carafano, vicepresedinte al Heritage Foundation, Cristian Diaconescu , fost ministru de Externe, Mihai Somordolea, secretar al CSAT.
Discutiile vizeaza subiecte de interes geopolitic si geostrategic la Marea Neagra, de identificare de resurse capabile pentru transformarea a acestei scene de confruntari, rivalitate si ambitii statale, intr-o oportunitate-cheie.

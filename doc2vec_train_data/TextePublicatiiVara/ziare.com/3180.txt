Miercuri, 20 Iunie 2018, ora 15:23
Presedintele PSD, Liviu Dragnea, si premierul Viorica Dancila au iesit din sala plenului reunit protejati de agentii de paza, care au facut un cordon pentru ca protestatarii sa nu ajunga in preajma celor doi. Dragnea nu a vrut sa discute nici cu jurnalistii.
Singurul care a vorbit cu protestatarii a fost ministrul de Externe, Teodor Melescanu, care a fost intrebat daca este vinovat de impiedicarea oamenilor sa voteze in diaspora la alegerile prezidentiale din 2014, el replicand: "Eu sunt de vina si pentru Razboiul de independenta".
La intrebarile repetate ale jurnalistilor, imbranciti de deputati PSD si de agentii de paza, Liviu Dragnea a refuzat sa raspunda. "Tu ti-ai facut datoria, ai intrebat, e OK in redactie", ia replicat el unei jurnaliste.
"In orice tara civilizata ar trebui sa vina sa ii ia cu dubele", a spus secretarul general al PSD, Marian Neacsu, la intrarea in biroul lui Dragnea.
"Inca nu i-au luat pe astia de aici?", a spus Carmen Dan la iesirea din sala de plen.
Unsprezece protestatari Rezist au venit pe holul de la plenul reunit al Parlamentului inca din timpul discursului premierului Viorica Dancila si au strigat "Justitie, nu coruptie!", "Cuib de hoti si de mafioti", "Dragnea nu uita, asta nu e tara ta". In acelasi timp, si in fata Parlamentului, in Parcul Izvor, s-au adunat protestatari, iar in boxe se aude "Imnul golanilor" din iunie 1990.

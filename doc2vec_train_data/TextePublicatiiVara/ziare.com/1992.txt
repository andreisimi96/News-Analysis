Luni, 11 Iunie 2018, ora 08:41
Marius Sumudica spune ca a fost dorit la CFR Cluj , echipa ce isi cauta antrenor dupa plecarea lui Dan Petrescu , insa nu a ajuns in Gruia din cauza prieteniei cu... Gigi Becali .
Tehnicianul care in prezent este liber de contract a dezvaluit ca a fost sunat de cineva din anturajul campioanei, iar acesta i-a transmis ca nu poate ajunge la CFR pentru ca este prieten cu patronul din umbra al rivalei din Liga 1 .
"Eu tot timpul am spus ca nu am fost contactat de cei de la CFR Cluj si ca ii admir, admir oamenii de acolo, conducerea. Nu le-a placut niciodata sa iasa in fata, l-au sprijinit pe Petreescu si pana in ultima clipa cand Petrescu nu a plecat n-au vorbit de niciun antrenor.
E adevarat ca au existat discutii prin intermediari si ajungeau la mine la ureche ca as fi pe lista lor, dar surprinzator, am primit un telefon - nu vreau sa-l fac public, sa spun cine m-a sunat - si mi s-a reprosat apartenenta mea, sa zic, nu stiu, poate apartenenta e mult spus, prietenia mea cu Gigi Becali si asta a fost unul din motivele pentru care eu nu am ajuns la CFR, ca vezi Doamne as fi prieten cu Gigi Becali", a spus Sumudica la Telekom Sport .
Marius Sumudica este liber de contract dupa ce a fost demis de turcii de la Kayserispor.
Desi se spune ca este dorit in continuare in Superliga turca, pana in momentul de fata "Sumi" nu a semnat cu nicio echipa.
Cei de la CFR, la randul lor, cauta un tehnician dupa ce omul care le-a adus titlul, Dan Petrescu, a ales sa plece in China.

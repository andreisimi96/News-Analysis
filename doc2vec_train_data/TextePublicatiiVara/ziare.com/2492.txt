Doi primari PNL au fost exclusi din partid, dupa ce au participat la mitingul PSD
Vineri, 15 Iunie 2018, ora 07:53
Primarii PNL din comunele Slatioara si Voineasa, judetul Olt, au fost exclusi din partid, joi seara, acuzati ca au trecut "cu sufletul" la PSD, dupa ce au participat la mitingul de sambata din Bucuresti.
Decizia sanctionarii primarilor Savu Ungureanu (Slatioara) si Liviu Anuta (Voineasa) a fost luata in sedinta Biroului Politic Judetean de joi, potrivit unui comunicat remis de PNL Olt.
"Motivele care au stat la baza excluderii sunt: participarea la congresul PSD, participarea la intalnirile cu primarii la sediul PSD, participarea la mitingul organizat de PSD si, nu in ultimul rand, lipsa de la activitatile politice ale PNL, filiala Olt. Mentionam ca nu s-a luat aceeasi decizie in cazul consilierilor locali din cele doua localitati", se arata in comunicatul citat.

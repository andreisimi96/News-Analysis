Miercuri, 13 Iunie 2018, ora 21:00
Adrian Mutu a vorbit despre trairile pe care le-a avut in timpul barajului cu Chindia Targoviste, castigat dramatic de FC Voluntari la loviturile de departajare.
"Briliantul" a spus ca spera sa fie pastrat la club desi a fost la un pas sa retrogradeze.
"Nu mai conteaza acum ce a fost, conteaza ca ne-am indeplinit obiectivul. Am bifat si mergem mai departe. Am avut incredere in baietii mei, stiam ce executanti am, de asta l-am bagat in ultimele minute si pe Cernat. Iata ca am reusit sa ne impunem. Cred ca noi am fost echipa mai periculoasa, am avut ocazii mai mari, chiar daca ei au controlat jocul.
Este al doilea baraj in ultimele trei sezoane pentru Voluntari, trebuie sa invatam, iar acum trebuie sa refacem echipa pentru sezonul urmator, astfel incat sa nu mai traim periculos. Eu sper sa raman aici, de asta am venit. Daca nu, voi face alegerile mele in aceasta vara", a declarat Adrian Mutu pentru Telekom Sport .
FC Voluntari s-a salvat dramatic de la retrogradare si va juca si in sezonul urmator in Liga 1 .
Formatia lui Adrian Mutu a pierdut in timpul regulamentar, scor 0-1, cu Chindia Targoviste, dar s-a impus la loviturile de departajare cu 3-0.

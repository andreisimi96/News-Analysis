Duminica, 10 Iunie 2018, ora 15:22
Liderul PNTCD, Aurelian Pavelescu, a scris, pe pagina sa de Facebook, ca mesajul sau de sustinere a mitingului PSD de sambata nu este doar al partidului actual, ci si al inaintasilor, printre care i-a mentionat pe Iuliu Maniu, Corneliu Coposu si Ion Ratiu.
In replica, fiul lui Ion Ratiu, Nicolae Ratiu, a comentat ca afirmatia lui Pavelescu este "o totala aberatie" si ca acesta "nu intelege principiul separatiei puterilor intr-o societate democratica".
"Cei mai importanti lideri de opinie au apreciat actiunea PNTCD ca un gest semnificativ.
Acest mesaj nu este doar al meu si al PNTCD de astazi, ci al marilor nostri inaintasi, de la Simion Barnutiu, Pop de Basesti, Iuliu Maniu, Ion Mihalache, Ion Ratiu sau Corneliu Coposu.
Pentru ca apara libertatea si democratia, fundamentul doctrinar al PNTCD, principiu formulat de Iuliu Maniu, primul dintre cele patru, care stabilesc pentru totdeauna linia acestui glorios partid: 'Democratie Desavarsita', 'Morala Crestina', 'Patriotism Luminat' si 'Dreptate Sociala'", a postat Pavelescu pe Facebook, dupa o serie de mesaje prin care i-a indemnat pe oameni sa iasa in strada impotriva "statului paralel".
Fiul lui Ion Ratiu, Nicolae, s-a aratat indignat de afirmatia "ridicola" a lui Pavelescu.
"Afirmatia cum ca tatal meu, Ion Ratiu, ar fi sustinut propunerile lui Liviu Dragnea si Tariceanu privind legea si justitia este o totala aberatie. Domnul Pavelescu clar nu intelege principiul separatiei puterilor intr-o societate democratica. Cum indrazneste domnul Pavelescu sa-l invoce pe tatal meu, Ion Ratiu, pentru a-si sustine propria afirmatie ridicola? Nu este cu nimic mai bun decat liderii PSD si ALDE, care nu se vor opri de la nimic pentru a se sustrage justitiei pentru infractiunile lor", a scris Nicolae Ratiu, potrivit News.ro.
Liderul PNTCD a postat pe Facebook mai multe mesaje de sustinere a mitingul "impotriva abuzurilor, a statului paralel si a miscarilor nazisto-staliniste care au acaparat statul roman", denuntand abuzurile unei "haite de postaci, care transmit aceleasi sloganuri, injuraturi, insulte de o obscenitate fara margini", care "nu pot fi tolerate intr-un stat de drept".

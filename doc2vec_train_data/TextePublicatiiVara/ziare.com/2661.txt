Sambata, 16 Iunie 2018, ora 08:08
Starul portughez Cristiano Ronaldo a vorbit despre meciul magic facut contra Spaniei, in care a marcat de trei ori.
La finalul partidei, atacantul de la Real Madrid a afirmat ca rezultatul de egalitate i se pare echitabil.
"Acesta este rezultatul muncii din ultimii ani. Oameni au crezut mereu in mine si am muncit pentru Portugalia. Am incercat sa castigam, dar remiza este corecta deoarece Spania a avut controlul balonului. Echipa s-a sacrificat insa pana la final.
Sunt bucuros ca am inscris la a patra Cupa Mondiala si am obtinut un nou record in cariera, dar lucrul cel mai important este ca am remizat cu o favorita de la Cupa Mondiala", a spus Cristiano Ronaldo dupa meci.
Spania si Portugalia au terminat la egalitate , scor 3-3, intr-o confruntare din Grupa B a Cupei Mondiale 2018. A fost o partida superba, cu multe rasturnari de situatie si spectacol total la Sochi.
Dupa acest rezultat, Iran ocupa primul loc in Grupa B, cu 3 puncte, urmata de Spania si Portugalia cu cate un punct. Maroc este ultima, fara niciun punct.
In primul meci din Grupa B, Iran a invins Marocul cu 1-0.
In etapa a doua, Maroc va intalni Portugalia, pe 20 iunie de la ora 15:00, iar Iran se va intalni cu Spania, pe 20 iunie de la ora 21:00.

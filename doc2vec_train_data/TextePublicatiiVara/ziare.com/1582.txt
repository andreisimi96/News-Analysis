Joi, 07 Iunie 2018, ora 21:57
Garbine Muguruza ar fi plans serios dupa meciul pierdut in fata Simonei Halep in semifinalele feminine de la Roland Garros .
Jucatoarea din Spania a aparut la conferinta de presa rosie la fata si nu putini dintre cei care au urmarit imaginile au sustinut prin comentarii pe diverse platforme ca pare ca Muguruza a plans.
Dubla campioana de Grand Slam, Garbine nu a dat semne de nervozitate in timpul discutiei cu jurnalistii, ea recunoscand cat se poate de onest superioritatea lui Halep.
"Cred ca a jucat la un nivel foarte bun. Nu a ratat mult, nu a cedat puncte. Loviturile ei au fost lungi si a fost agresiva tot meciul. A servit mult pe forehandul meu. Astazi a ales aceasta tactica. Am avut raliuri bune, iar ea a avut mult succes de aceasta data", a spus Muguruza.
Simona Halep s-a calificat, joi, in finala feminina de la Roland Garros dupa o victorie superba in fata Garbinei Muguruza.
6-1, 6-4 a fost scorul intalnirii pe care Simona a controlat-o aproape in totalitate.
In marea finala, de sambata, Simona o va intalni pe Sloane Stephens , campioana in exercitiu de la US Open.
Partida va fi transmisa in direct pe site-ul Ziare.com incepand cu ora 16:00, ora Romaniei.

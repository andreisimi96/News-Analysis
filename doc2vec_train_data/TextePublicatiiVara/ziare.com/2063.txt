Simona Halep a prezentat trofeul la National Arena. Gabriela Firea, fluierata copios de spectatori (Video)
de Cristian Soitu
Luni, 11 Iunie 2018, ora 20:30
Aproximativ 20 de mii de romani au venit, luni seara, la National Arena , pentru a o felicita pe Simona Halep dupa castigarea turneului de la Roland Garros.
Fanii au primit-o cu foarte multa caldura pe Simona, dar a existat si un moment tensionat, cand primarul Gabriela Firea a incercat sa "fure spectacolul" si a sfarsit prin a fi fluierata copios de spectatori. Intr-un final, Firea s-a vazut nevoita sa paraseasca terenul in fluieraturile fanilor Simonei.
Pana la acel moment, primarul Capitalei i-a facut marcaj strans Simonei si, printre fluieraturile fanilor, a incercat sa anunte ca ii ofera cheia orasului Bucuresti.
"Simona, bine ai venit in Romania, bine ai venit la Bucuresti! Nu fac altceva decat sa-mi exprim satisfactia ca ai venit in tara si sa-ti ofer cheia orasului Bucuresti. Te rog sa primesti din sufletul nostru, este cheia Capitalei tarii", a spus Firea, care ulterior a iesit de pe teren intr-un cor de fluieraturi.
Dupa iesirea din scena a primarului, lucrurile au revenit la normal si atmosfera a fost foarte calduroasa.
Simona a parut extrem de emotionata si a spus ca este mult mai bucuroasa pentru castigarea turneului de Grand Slam dupa ce a revenit in tara.
"Va multumesc foarte mult ca ati venit. Am vrut special sa vin sa ne bucuram impreuna de acest trofeu. Bucuria e mai mare decat pe terenul central de la Paris. Va multumesc foarte mult. Este un moment deosebit, sunt foarte mandra ca sunt romanca! Aceste performante au venit si sunt suta la suta din tara noastra. Mereu m-am antrenat aici, am crescut aici si mereu am crezut ca se face performanta mare chiar daca provin dintr-o tara mai micuta", a spus Simona in fata spectatorilor.
"A fost un drum greu, vreau sa multumesc tuturor antrenorilor care au pus o caramida la aceasta performanta, familiei mele care m-a ajutat si sustinut in fiecare zi. Stim bine ca nu avem un sistem dezvoltat in sport, dar vreau sa multumesc Romaniei pentru tot ce mi-a oferit pana acum si vreau sa cred ca o sa mai avem multi campioni. Sper ca acest trofeu sa fie inceputul unei noi generatii de campioni si, de ce nu, si in alte sporturi. Sper sa avem mai multa incredere in noi, ca oameni, si sa credem suta la suta ca avem forta. Trebuie sa credem in noi intai", a mai spus Simona.
Pe scena a urcat si Ilie Nastase , primit de asemenea cu foarte multa caldura de spectatorii prezenti pe National Arena.
"Sunt foarte mandru de Simona. Si eu am trecut prin aceeasi situatie, am jucat trei finale inainte sa iau un Grand Slam. O felicit pe ea, pe parintii ei. Daca nu erau parintii, Federatia mai putin o ajuta... O felicit pentru ca a avut rabdare, iar dupa rabdare au venit si trandafirii, adica victoriile. Vreau sa va felicit si pe voi!", a spus Nastase.
Evenimentul s-a incheiat cu doua surprize muzicale din partea Monicai Anghel si a lui Marcel Pavel.
20:33 - Se incheie evenimentul.
20:26 - Monica Anghel urca din nou pe scena si canta melodia "Simply the best".
20:24 - Tatal Simonei, Stere, urca si el pe scena: "Cuvinte prea multe nu am ce sa va spun, am facut fapte in schimb. Multumesc bunului Dumnezeu pentru ca mi-a dat un asemenea cadou. A fost cadoul meu, iar Dumnezeu face fapte prin noi oamenii. Domnul Dumnezeu m-a ales pe mine, iar eu trebuie sa transmit poporului roman multa sanatate si sper ca in continuare sa apara cat mai multi sportivi, chiar si mai sus decat Simona".
20:23 - Ilie Nastase , primit cu foarte multa caldura de public: "Sunt foarte mandru de Simona. Si eu am trecut prin aceeasi situatie, am jucat trei finale inainte sa iau un Grand Slam. O felicit pe ea, pe parintii ei. Daca nu erau parintii, Federatia mai putin o ajuta... O felicit pentru ca a avut rabdare, iar dupa rabdare au venit si trandafirii, adica victoriile. Vreau sa va felicit si pe voi!"
20:21 - Pe scena urca George Cosac, presedintele FR de Tenis si Ilie Nastase. "Sper ca domnul Nastase sa-mi dea din puterea lui si sa mai castig un turneu de Grand Slam", spune Simona.
20:20 - Simona continua: "A fost un drum greu, vreau sa multumesc tuturor antrenorilor care au pus o caramida la aceasta performanta, familiei mele care m-a ajutat si sustinut in fiecare zi. Stim bine ca nu avem un sistem dezvoltat in sport, dar vreau sa multumesc Romaniei pentru tot ce mi-a oferit pana acum si vreau sa cred ca o sa mai avem multi campioni. Sper ca acest trofeu sa fie inceputul unei noi generatii de campioni si, de ce nu, si in alte sporturi. Sper sa avem mai multa incredere in noi, ca oameni, si sa credem suta la suta ca avem forta. Trebuie sa credem in noi intai".
20:19 - Fanii intrerup discursul Simonei: "Simona! Simona! Simona!", se aude pentru cateva zeci de secunde.
20:18 - Simona Halep tine un discurs in fata fanilor: "Va multumesc foarte mult ca ati venit. Am vrut special sa vin sa ne bucuram impreuna de acest trofeu. Bucuria e mai mare decat pe terenul central de la Paris. Va multumesc foarte mult. Este un moment deosebit, sunt foarte mandra ca sunt romanca! Aceste performante au venit si sunt suta la suta din tara noastra. Mereu m-am antrenat aici, am crescut aici si mereu am crezut ca se face performanta mare chiar daca provin dintr-o tara mai micuta".
20:17 - Gabriela Firea paraseste terenul in fluieraturile copioase ale spectatorilor!
20:16 - Gabriela Firea e fluierata copios de spectatori. Primarul Capitalei insista sa tina un discurs intr-un cor puternic de fluieraturi: "Simona, bine ai venit, bine ai venit in tara noastra! Nu fac altceva decat sa-mi exprim satisfactia ca ai venit in tara si sa-ti ofer cheia orasului Bucuresti".
20:12 - Marcel Pavel si Monica Anghel intoneaza imnul national, Simona e foarte emotionata. Langa ea se afla si Gabriela Firea, care ii face marcaj strans din momentul in care a patruns pe teren. Se pare ca primarul Bucurestiul vrea sa tina si un discurs.
20:10 - Simona Halep intra pe teren insotita de Gabriela Firea.
20:05 - Se fac ultimele pregatiri inainte de start. Monica Anghel si Marcel Pavel au fost invitati sa intoneze imnul national, iar Simona va intra pe acordurile melodiei "We are the champions".
La ora 19:45, cu un sfert de ora inainte de inceperea evenimentului, pe stadion erau deja aproximativ 15 mii de oameni.
Iar pe aleile din preajma stadionului oamenii continua sa vina, astfel ca vom avea o asistenta mai mare ca la multe meciuri de fotbal.
Simona va aparea in fata romanilor dupa ora 20:00 si va prezenta trofeul de la Roland Garros .

Miercuri, 13 Iunie 2018, ora 15:52
Liviu Dragnea sustine ca l-a concediat pe George Harabagiu, coordonatorul online al PSD, cel despre care Victor Ponta a dezvaluit ca ar fi in spatele manipularii potrivit careia protestatarii #rezist ar fi huiduit-o pe Simona Halep pe Arena Nationala, nu pe Gabriela Firea .
"L-am concediat", a spus Dragnea pentru Antena 3.
Amintim ca, marti seara, mai multe filiale judetene ale PSD au publicat pe Facebook un colaj foto pe care scria ca Simona Halep a fost cea huiduita, luni seara, pe Arena Nationala, si nu primarul general al Capitalei.
"SIMONA HALEP marea noastra CAMPIOANA HUIDUITA de circa 20.000 de 'fani' pe Arena Nationala, pe data de 11.06.2018", scria in partea de sus a colajului, iar jos aparea "APLAUDATA de sute de mii de romani, in Piata Victoriei, pe data de 09.06.2018".
Dupa aparitia acestor postari, Victor Ponta a relatat ca George Harabagiu este cel care se ocupa de campania online a PSD.
Citeste mai multe detalii despre George Harabagiu

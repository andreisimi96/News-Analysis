Duminica, 27 Mai 2018, ora 08:00
Deputatul Catalin Radulescu, cunoscut si drept deputatul "mitraliera", a transmis un mesaj public colegilor din PSD, cerandu-le sa nu mai foloseasca termeni precum "tradatori" sau "sobolani" la adresa colegilor care au ales sa plece alaturi de Victor Ponta, deoarece limbajul alunga si alti membri.
"Dragi colegi din PSD, va rog sa va abtineti in a mai cataloga fostii colegi, care aleg sa-si urmeze alt drum, in 'tradatori' sau 'sobolani', pentru ca nu faceti altceva decat sa determinati plecarea multor altor colegi. Nu pot accepta maniera asta suburbana, golaneasca, lipsita de caracter, de a ne jigni unii pe altii.
Nu inteleg cum ne-am laudat in campania electorala cu Guvernul PSD Ponta si apoi Victor Ponta e un tradator. Nu inteleg cum am propus si sustinut un Guvern PSD Tudose, si acum Mihai Tudose a un sobolan. Nu inteleg cum l-am sustinut in Guvern pe Mircea Dobre, ca ministru al Turismului, si acum e un tradator. Nu inteleg si nu vreau sa inteleg cum am spus ca Nicu Bancioiu a fost cel mai bun ministru PSD al Sanatatii si acum e tradator.
Daca sunt colegi in partidul nostru care vor sa urmeze alta cale, alt lider si daca nu se mai regasesc in acest partid, trebuie sa le anulam toate meritele, tot ce au facut bine pentru partidul nostru si mai ales pentru cetatenii romani si trebuie sa-i umilim, sa ii jignim, sa ii privim cu ura?", se arata in mesajul public al lui Catalin Radulescu.
Parlamentarul face referire si la greselile gramaticale si lipsa de expertiza a unor ministri. La randul sau, scapa cateva greseli in mesaj.
"Si tocmai unii dintre colegii care au suferit si au fost umiliti in partidul nostru, in ultimii ani, ii fac tradatori pe altii care aleg sa plece? Nu am auzit pe niciunul dintre cei care au plecat ca si-au jignit colegii sau ca ne-au facut pe noi ceilalti care am ramas in PSD, tradatori sau sobolani ca nu i-am urmat.
Nu ajunge ca ne facem de ras saptamanal pentru incultura, agramatism, si lipsa de expertiza? Nu ajunge ca avem o multime de dusmani in exteriorul tarii si in opozitie? De ce trebuie sa fim meschini, ipocriti si fara caracter? E dreptul fiecaruia sa isi aleaga calea si liderul.
Sau vreti sa spune-ti (Sic!) 'mincinos' ca, in partidul nostru e lapte si miere, ca sunteti toti multumiti de unele persoane care au ajuns vicepresedinti ai partidului, ca sunteti fericiti de lipsa de expertiza sau profesionalism a unor ministrii (Sic!) pusi de noi, sau ca rade lumea de noi din cauza 'gafelor' sau ca il iubiti toti pe presedintele Dragnea, iar in spate sau pe la colturi il injurati? Credeti ca astfel veti opri plecarea colegilor? Nu. Va inselati", a mai declarat Radulescu.
Cu toate acestea, Radulescu sustine ca nu vrea sa plece din PSD.
"Nu vreau sa plec din PSD, pentru ca sunt de 22 de ani in acest partid, sunt medic, am facut facutatea la Timisoara inainte de '89 cand candidau 30 pe un loc, am crezut totdeauna ca fiecare dintre noi am adus o plusvaloare partidului nostru, m-am batut legislativ pentru modificari revolutionare atat in codul penal, codul de procedura penala si Legea Ani, modificari care sa limiteze abuzurile de orice fel, am fost si sunt fidel partidului meu, mi-am aparat totdeauna colegii abuzati de orice fel, dar nu voi accepta niciodata sa transformam acest partid intr-un partid inchizitoriu, lipsit de scrupule, aservit unora sau altora, ipocrit si fara repere si principii morale si etice si care sa promoveze incultura, lipsa de expertiza, limbajul golpnesc si injurios impotrova unor colegi sau fosti colegi de partid", mai spune Radulescu.
Organizatia Partidului Social Democrat, filiala Pitesti, a decis, la jumatatea lunii martie, sa-i retraga sprijinul politic deputatului Catalin Radulescu , decizia fiind luata de Comitetul Executiv al filialei din Pitesti.
Anul trecut, Catalin Radulescu a fost audiat de procurorii de la Parchetul General in dosarul de tulburare a linistii si ordinii publice deschis ca urmare a declaratiilor facute de acesta, potrivit carora are o mitraliera AKM pe care este pregatit sa o foloseasca.
Amintim ca in ultimele zile mai multe persoane au demisionat din PSD alegand formatiunea lui Victor Ponta- Pro Romania. Printre demisionari se afla si trei fosti ministri din Guvernele PSD: fostul ministru al Sanatatii, Nicolae Banicioiu (Guvernul Ponta 2), Augustin Jianu, fost ministru al Comunicatiilor (Guvernul Grindeanu) si Mircea Titus Dobre, fost ministru al Turismului (Cabinetul Tudose).
Prima reactie cu privire la demisiile din PSD a fost a presedintelui PSD, Liviu Dragnea, care a criticat "atitudinea de sobolan a doi fosti premieri ai partidului". Nu a dat nume, insa se speculeaza ca, pe langa Victor Ponta, ar fi vorba si de actiunile lui Mihai Tudose. Ulterior, toate organizatiile locale PSD au trimis mesaj pentru unitate criticand "tradatorii".

Luni, 04 Iunie 2018, ora 17:48
Maria Sharapova a comentat retragerea neasteptata a Serenei Williams cu doar cateva minute inaintea meciului direct din optimile de finala ale Grand Slam-ului de la Roland Garros.
Tenismena din Rusia se declara dezamagita si afirma ca "abia asteptam sa joc impotriva ei".
"Asteptam cu nerabdare sa joc impotriva Serenei. Sunt dezamagita ca s-a retras. Ii doresc recuperare rapida si sper sa revina cat mai curand in circuitul WTA", a spus Maria Sharapova.
Serena Williams s-a retras cu doar cateva minute inainte de startul mult asteptatului meci cu Maria Sharapova, din optimile de finala de la Roland Garros.
Tenismena americana a luat aceasta decizie din cauza unei accidentari suferita la muschii pectorali, in partida sustinut duminica in proba de dublu, alaturi de sora ei.
"Din pacate am niste probleme la muschii pectorali. In acest moment nici macar nu pot sa servesc", a anuntat Serena in cadrul unei conferinte de presa.
In sferturi, Maria Sharapova o va intalni pe invingatoarea optimii dintre favorita numarul 3, Garbine Muguruza, si ucraineanca Lesia Tsurenko.

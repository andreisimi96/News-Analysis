Luni, 28 Mai 2018, ora 19:58
In decembrie 2017, a fost publicat un raport conform caruia americanii au bagat milioane de dolari in investigarea unui OZN. Un raport recent arata ca lucrurile devin si mai bizare.
Un program secret de la Pentagon s-a derulat in perioada 2007-2012. Se numea Advanced Aerospace Threat Identification si a costat peste 20 de milioane de dolari. Programul a examinat incidentele mai multor piloti militari care au declarat ca au vazut obiecte zburatoare care pareau sa "incalce regulile fizicii".
Unul dintre cazurile cele mai ciudate a fost despre intalnirea pe care au avut-o doi piloti de F-18 in 2004. David Fravor, unul dintre piloti, a spus ca asa ceva nu a mai vazut niciodata. "Intr-un minut era aici, iar apoi disparea brusc", a spus el, conform The New York Times, publicatia care a prezentat prima data aceste fapte.
Cazul revine in atentie odata cu obtinerea, de catre o publicatie locala din Las Vegas, a unui raport de 13 pagini despre analiza facuta pe cazul din 2004. Acest OZN a fost denumit in raport AAV (Anomalous Aerial Vehicle; Vehicul Aerian Anormal - trad.) . Cei doi piloti de F-18 au spus ca era capabil sa coboare de aproape 18.000 de metri la 15 metri. Mai mult, era capabil sa zboare la punct fix sau sa ramana intr-un loc o anumita perioada de timp, apoi sa zboare cu o viteza incredibila.

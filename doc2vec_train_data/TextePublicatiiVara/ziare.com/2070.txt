Luni, 11 Iunie 2018, ora 21:50
Primarul general al Capitalei, Gabriela Firea, a reactionat, luni seara, pe Facebook, dupa ce a fost huiduita de fanii Simonei Halep de pe Arena Nationala , unde jucatoarea romanca si-a prezentat trofeul castigat la Roland Garros.
"Nicio fapta buna nu ramane nepedepsita, spune o vorba veche din popor!", isi incepe Firea postarea de pe pagina personala de Facebook.
Edilul a avut grija sa laude "mobilizarea uriasa" a Primariei Capitalei, care a reusit in mai putin 24 de ore sa organizeze un "eveniment de tinuta" in cadrul caruia Simona Halep sa isi prezinte trofeul castigat la Roland Garros.
"In mai putin de 24 de ore, Primaria Capitalei a organizat un eveniment de tinuta, pe Arena Nationala, in cadrul caruia marea noastra campioana Simona Halep sa poata prezenta fanilor trofeul. A fost o mobilizare uriasa! S-a lucrat frenetic minut de minut", a scris Firea pe reteaua sociala.
Ea a acuzat ca "aparatul sorosist de propaganda, prin organele sale tributare de presa" a incercat, de luni dimineata, sa compromita evenimentul "cu tot felul de stiri false si comentarii rautacioase".
"Nu a contat ca umbresc momentul unic pentru Simona Halep. Nu a contat ca, seara, martori au fost si copii, la un festival al urii si dezbinarii. Cand am declarat-o Cetatean de onoare al Municipiului Bucuresti, multi au strambat din nas. Si au comentat negativ. Acum, daca nu o primeam asa cum merita, ar fi spus ca sunt aroganta si ca nu imi fac datoria de primar general.
In toate capitalele civilizate ale lumii, marii campioni sunt intampinati cu entuziasm de cetateni si sunt recompensati prin intermediul autoritatilor de la acel moment: ministru, primar, presedinte de federatie etc. Nu exista o alta cale civilizata prin care sa ne aratam respectul fata de valorile noastre", a afirmat primarul general al Capitalei.
Firea sustine ca "echipe de cetateni cu venin au venit bine organizate", fiind plasate "strategic printre oameni decenti", au fost platite de ONG-uri "dubioase" pentru a transforma Bucurestiul intr-un "oras sub asediu".
"Echipe de cetateni cu venin au venit bine organizate, plasate strategic printre oameni decenti, care au venit la un eveniment memorabil pentru Simona Halep. De dragul ei si din respect pentru performanta sa uriasa, puteau lasa o jumatate de ora ura la poarta Arenei Nationale. Acolo este despre sport, respect, valori, performanta.
Nu despre cati bani primim de la ONG-uri dubioase, pentru a transforma Bucurestiul intr-un oras sub asediu. Slava Domnului ca cei mai multi sunt oameni civilizati, democrati, cu respectul fiecaruia de a avea dreptul sa nu fie de acord cu celalalt.
In rest, si maine este o zi! Si maine e o zi de munca! Si maine ne vom bucura ca apare soarele, ca suntem sanatosi, ca putem avea credinta si ca putem ierta. Ai castigat, continua! Ai pierdut, continua!", a conchis edilul.

Miercuri, 13 Iunie 2018, ora 11:48
Selectionerul Spaniei, Julen Lopetegui, risca sa fie demis chiar inaintea debutului Cupei Mondiale, dupa ce a semnat un contract cu Real Madrid .
Presa iberica anunta la unison faptul ca presedintele Federatiei, Luis Rubiales, este profund nemultumit de gestul antrenorului, care a semnat un alt contract cu doua zile inaintea startului oficial al Mondialului.
Surse citate de Marca sustin ca Rubiales intentiona sa il demita inca de marti pe Lopetegui, insa a fost sfatuit sa astepte si sa se gandeasca mai bine.
Ajuns in Rusia, presedintele Federatiei spaniole nu a avut un mesaj incurajator pentru Lopetegui, el confirmand indirect ca se discuta despre demiterea selectionerului.
"Vom lua cea mai buna decizie pentru echipa nationala ", a spus acesta.
Tot in cursul zilei de marti, posturile TV din Spania au prezentat imagini cu directorul sportiv al Federatiei, Fernando Hierro, gesticuland nervos intr-o discutie cu selectionerul chiar in timpul unui antrenament.
Julen Lopetegui va sustine miercuri la pranz o conferinta de presa in Krasnodar.

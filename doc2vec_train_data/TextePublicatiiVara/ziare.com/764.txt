Vineri, 01 Iunie 2018, ora 09:22
CFR Cluj a castigat sezonul 2017/2018 al Ligii 1 si ar trebui sa fie prezenta in preliminariile Ligii Campionilor, insa planurile clujenilor ar putea fi date peste cap.
Fostul atacant al gruparii din Gruia, brazilianul Ronny, anunta ca mai are de primit o restanta de 90.000 de euro de la CFR Cluj.
Ronny sustine chiar ca formatia din Cluj risca sa fie exclusa din cupele europene, daca nu-si va achita datoria.
"Sunt foarte trist pentru tot ceea ce mi se intampla. Am castigat cazul la UEFA inainte ca gruparea din Cluj sa intre in insolventa. Anul trecut, cei din Cluj au iesit din insolventa si nu si-au achitat datoriile. Sunt trist. Am primit 10 la suta din restantele de 100.000 de euro, mai astept restul de 90.000 de euro. Mai sunt jucatori neplatiti, dar nu vorbesc pentru ei", a spus Ronny pentru Gazeta Sporturilor .
"Sunt nervos fiindca forurile internationale au spus ca am dreptate si trebuie sa-mi primesc banii. Am vorbit la FIFA cu oamenii care se ocupa de caz si spuneau ca sefii CFR-ului ar trebui sa plateasca pentru a nu avea probleme in competitiile europene. I-am anuntat ca gruparea nu mai e in insolventa. De ce vor sa joace in Europa, in preliminariile Champions League, daca nu si-au rezolvat datoriile financiare catre jucatori? Poate nici nu vor ajunge acolo", a adaugat acesta.
CFR Cluj ar trebui sa-si inceapa aventura in luna iulie, in turul doi preliminar al Ligii Campionilor.
Ronny Carlos da Silva s-a aflat sub contract cu CFR Cluj in perioada 2011-2014.

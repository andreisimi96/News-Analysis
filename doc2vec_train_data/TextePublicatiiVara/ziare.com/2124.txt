Marti, 12 Iunie 2018, ora 14:29
FC R Bucuresti, echipa infiintata pentru a lua locul Academiei Rapid dupa ce aceasta din urma nu a reusit sa obtina personalitatea juridica, a reusit sa achizitioneze marca Rapid.
La a 19-a licitatie organizata de lichidatorul defunctului Rapid, FC R a decis sa plateasca suma solicitata.
"Era de asteptat sa se intample acest lucru pana la urma. A participat un singur ofertant, FC R Bucuresti, care a oferit pretul de pornire al licitatiei si a fost declarat castigator. Acest lucru presupune foarte mult pentru suporteri , SC Fotbal Club R Bucuresti are intentia sa fie continuatorul Rapidului. Marca iti ofera numele, culorile si, eventual, si palmaresul acestora", a declarat lichidatorul Rapidului la DigiSport .
406.800 euro, plus TVA, a costat marca Rapid, care este de acum in proprietatea FC R.
Giulestenii ar putea reusi "performanta" de a-si schimba numele de trei ori pe parcursul unui an in aceste conditii.
Academia Rapid a evoluat in Liga 4 Bucuresti si in Cupa Romaniei . Nou infiintata FC R va juca in barajul pentru promovarea in Liga 3, iar din toamna Rapid ar putea evolua in al treilea esalon valoric.

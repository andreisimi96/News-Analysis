Luni, 04 Iunie 2018, ora 14:12
Calculele in clasamentul WTA s-au schimbat dupa ce Caroline Wozniacki a fost eliminata luni dupa-amiaza inca din optimile de finala ale Grand Slam-ului de la Roland Garros.
In acest moment, in clasamentul LIVE al WTA, Simona Halep se afla pe locul 2, la o distanta de 345 de puncte fata de tenismena daneza.
Cu o victorie insa in sferturile de finala, Simona va ajunge la 6.570 de puncte si o va depasi cu 5 puncte doar pe Caroline Wozniacki, care nu mai poate strange puncte la editia din acest an a Openului Frantei.
La prima pozitie WTA aspira insa si Garbine Muguruza, aflata, in prezent, la 390 de puncte distanta de Simona Halep si la 735 de puncte in spatele lui Caroline Wozniacki.
Dar iata cum arata Top 3 in clasamentul LIVE al WTA:
1. Caroline Wozniacki - 6.745 puncte (eliminata optimi Roland Garros)
2. Simona Halep - 6.400 puncte (calificata sferturi Roland Garros)
3. Garbine Muguruza - 6.010 puncte (joaca luni in optimi la Roland Garros)
Pentru a ramane pe primul loc WTA si la inceputul saptamanii viitoare, Simona Halep are nevoie sa ajunga in semifinale la Roland Garros.
Apoi, daca si Garbine Muguruza va ajunge in penultimult act al turneului de la Paris, cele doua se vor intalni intr-o semifinala de foc, in care vor fi puse in joc atat un loc in marea finala a turneului de la Paris, cat si primul loc WTA.

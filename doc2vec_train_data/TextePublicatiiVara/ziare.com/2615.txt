Vineri, 15 Iunie 2018, ora 21:18
Simona Halep a primit, vineri seara, inca doua premii din partea Asociatiei de Tenis Profesionist ( WTA ) . Nici Mihaela Buzarnescu nu a fost uitata de forul mondial.
Simona a fost desemnata asadar jucatoarea lunii mai in tenisul feminin, dupa o ancheta a WTA .
Sportiva noastra le-a intrecut in aceasta ancheta pe Petra Kvitova, Sloane Stephens si Elina Svitolina.
In acest an, Simona a mai fost declarata cea mai buna jucatoare dintr-o luna in ianuarie.
De asemenea, Simona a castigat si premiul acordat de WTA pentru cea mai frumoasa lovitura reusita in luna mai.
Simona a primit acest premiu pentru un punct din meciul cu Maria Sharapova din semifinalele turneului de la Roma.
Sportiva noastra le-a intrecut asadar pe Petra Kvitova, Maria Sharapova , Angelique Kerber si Anastasia Pavlyuchenkova.
Pe de alta parte, Mihaela Buzarnescu a fost desemnata revelatia lunii mai in tenisul feminin. Romanca a castigat lupta cu Daria Kasatkina si Anett Kontaveit.
In aprilie, Ana Bogdan a fost desemnata de WTA revelatia lunii.

Marti, 05 Iunie 2018, ora 10:04
Ion Tiriac a glumit pe seama jocului practicat de Simona Halep la Roland Garros.
Managerul din umbra al sportivei se amuza pe seama faptului ca Simona are un joc foarte slab la fileu.
"Era vorba ca vine la fileu de doua ori, cand incepe meciul, sa dea mana cu arbitrul si apoi cu adversarul, la final. Ea treuie sa se simta sigura si ramane in spate", a spus Tiriac pentru Fanatik.
Omul de afaceri a analizat apoi sansele Simonei la castigarea Roland Garros, declarandu-se sceptic.
"Halep e o jucatoare foarte diferita de celelalte. Daca vrei sa piarda primul tur, il pierde, daca vrei sa castige turneul, il castiga.
In cartea mea de adrese nu e favorita, doar cand se termina meciul, atunci este. Favoriti din astia am vazut destui. Daca mai face inca un Grand Slam cadou, e alta treaba. Poate sa o impiedice nemtoaica, ce joaca acum bine, dar nici frantuzoaica nu e de aruncat la gunoi. Vin si Sarapova si Muguruza, care au fost numarul 1, castigatoare de Grand Slam. Daca trece si de ele, au iesit doua jucatoare mari afara, dar cele care le-au baut pe cele mari pot candida la titlu", a mai spus Tiriac.
Partida dintre Simona si Kerber va avea loc miercuri, la o ora ce nu a fost stabilita deocamdata de organizatori.
Scorul intalnirilor directe dintre cele doua jucatoare este 5-4 in favoarea Simonei, dar o intalnire a avut loc in circuitul ITF, in 2009.
Citeste si: Simona Halep analizeaza duelul cu Angie Kerber de la Roland Garros: Sunt pregatita mental si fizic

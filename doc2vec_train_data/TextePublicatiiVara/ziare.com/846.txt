Vineri, 01 Iunie 2018, ora 19:55
Un roman in varsta de 20 de ani, Andrei Iancu, a fost retinut in portul Dover din Marea Britanie si acuzat de trafic de persoane, dupa ce Politia a descoperit in portbagajul masinii sale, intr-o valiza, un adolescent de 16 ani, scrie The Guardian.
Ofiterii vamali din portul Dover au gasit in portbagajul masinii romanului, intr-o valiza, un baiat vietnamez, a carui varsta a fost apoximata la 16 ani.
Starea victimei era "critica" si a fost transportata la spital, unde, potrivit autoritatilor, s-a imbunatatit.
Valiza a fost gasita in portbagajul unei Skoda Octavia in timpul perchezitiilor la trecerea din Franta in Marea Britanie.
Autoritatile l-au pus sub acuzare pe Andrei Iancu, care este din Buzau, pentru incercarea de a introduce ilegal o persoana in Marea Britanie.
Suspectul ramane in custodia Politiei si va aparea, vineri, in fata magistratilor din Medway.

Sambata, 09 Iunie 2018, ora 19:29
Legendara tenismena Martina Navratilova a vorbit despre victoria Simonei Halep din finala Roland Garros , obtinuta in fata americancei Sloane Stephens.
Navratilova a spus ca diferenta s-a facut prin prisma pregatirii fizice, capitol la care Simona s-a dovedit a fi net superioara.
"Motivul real al victoriei Simona Halep este factorul fizic. Nu am niciun dubiu! Din punct de vedere emotional, pentru a face fata unui meci de acest gen trebuie sa fii foarte pregatita din punct de vedere fizic, pentru a avea energia suplimentara de care ai nevoie. Stephens a ramas fara benzina la mijlocul setului secund si a inceput sa comita greseli.
Incerca sa se salveze de urmatoarea lovitura si a comis greseala dupa greseala. De cealalta parte, Halep stia ca poate alerga toata ziua daca avea nevoie. Lucrul acesta a intors meciul mai mult ca orice altceva", a spus Martina Navratilova la postul britanic ITV.
Simona Halep a castigat turneul de la Roland Garros dupa ce a invins-o in finala pe americanca Sloane Stephens, scor 3-6, 6-4, 6-1.
Sportiva noastra a ajuns astfel la primul turneu de Grand Slam din palmares, dupa trei finale pierdute.
In urma succesului de sambata, Simona s-a distanta in fruntea clasamentului WTA si primeste un cec in valoare de 2.2 milioane de euro.
Revenirea sportivei noastre in circuit se va produce incepand cu 25 iunie, la Eastbourne.

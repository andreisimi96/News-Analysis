Marti, 29 Mai 2018, ora 13:52
Partidul Miscarea Populara ramane fara grup la Senat, dupa ce senatorii Ion Ganea si Iustin Talpos au trecut la PSD, fiind nevoie de cei putin sapte parlamentari pentru a forma un grup.
"Se dizolva grupul. Inca nu a depus solicitare la Biroul permanent, dar s-a facut comunicarea in grupul PMP. Voi trece la PSD", a declarat senatorul Ion Ganea.
Si senatorul de Maramures, Iustin Talpos, a trecut la PSD.
"Domnul senator Talpos se alatura unei echipe politice puternice in Maramures si va activa incepand de azi in grupul PSD din Senatul Romaniei si in cadrul organizatiei PSD Baia Mare pe plan local.
Am apreciat in acesti ani activitatea domnului senator Talpos si ma bucur ca experienta sa in domeniul educatiei va putea fi folosita de catre PSD pentru proiecte concrete!
Mult succes domnule senator Iustin Talpos!", a scris Gabriel Zetea, presedinte PSD Maramures, pe Facebook.
Pentru ca un grup sa fie validat este nevoie la Senat de cel putin sapte parlamentari, iar PMP avea opt. Prin plecarea celor doi, grupul se desfiinteaza.

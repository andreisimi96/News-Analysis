Miercuri, 13 Iunie 2018, ora 17:19
Juristul CSA Steaua , colonelul de justitie Florin Talpan, a notificat, miercuri, Federatia Romana de Fotbal si a amenintat insitutia condusa de Razvan Burleanu cu un proces costisitor.
Conform unor surse federale, Talpan a cerut FRF sa stopeze in ultima clipa desfasurarea barajului pentru promovarea in Liga 3 dintre Academia Rapid si FC Singureni.
In cazul in care acest meci va avea loc, Talpan a amenintat FRF cu un proces costisitor.
In notificarea trimisa pe adresa FRF, Talpan invoca faptul ca in acest moment exista un caz pe rol in care CSA Steaua contesta dreptul de joc al unor fotbalisti de la Academia Rapid, in meciul direct din play-off-ul Ligii 4. CSA Steaua a pierdut la prima comisie, dar a facut recurs.
"Va aducem la cunostinta ca in afara de Regulamentul Sportiv care nu permite omologarea rezultatului unui joc atat timp cat nu exista o decizie definitiva se incalca in mod grav prevederile legale ale Codului Civil, motiv pentru care CSA Steaua se va adresa autoritatilor competente ale Statului Roman fiind vorba dincolo de orice dubiu de un abuz si de nerespectarea legii cu consecinte extrem de grave", se arata in notificarea trimisa de Talpan.
-revenim cu detalii-

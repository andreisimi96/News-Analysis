Duminica, 10 Iunie 2018, ora 16:59
Printul Philip, care a implinit duminica 97 de ani, este asociat in mod iremediabil cu unele glume incorecte din punct de vedere politic pe care le-a rostit de-a lungul timpului in cadrul evenimentelor oficiale la care a participat. AFP aminteste cateva dintre aceste remarci spontane ale sotului de sapte decenii al reginei Elisabeta a II-a a Marii Britanii.
- La dezvelirea unei placi pe un stadion de cricket din Londra, in luna mai 2017: "Il veti vedea pe cel mai mare expert mondial in dezvelirea placilor".
- In octombrie 2013, catre Malala Yousafzai, sustinatoare a dreptului la educatie al fetelor, care a supravietuit unei tentative de asasinat a talibanilor: " (Copiii) merg la scoala pentru ca parintii lor nu-i doresc in casa".
- Inainte de aniversarea a 90 de ani de viata, in 2011: "Incep sa cada bucati".
- Catre o tanara care i-a oferit flori in 1984, in Kenya: "Sunteti femeie, nu-i asa?".
- In 1966 a ranit inimile a milioane de gospodine dupa ce a denuntat public faptul ca "femeile britanice nu stiu sa gateasca".
- "Aratati de parca v-ati pregati de culcare", i-a spus in 2003 presedintelui Nigeriei, Olusegun Obasanjo, imbracat intr-un costum traditional.
- Dupa un concert sustinut de Tom Jones in 1969, l-a felicitat pe cantaret in stilul caracteristic: "Cu ce faceti gargara, cu pietre?".
- "Ah, deci dumneavoastra sunteti cel care conducea aceasta masina oribila? O zaream des cand mergeam la castelul Windsor", i-a spus lui Elton John in 2001.
- "Daca mai stati mult aici o sa va intoarceti acasa cu ochii oblici", i-a avertizat pe studentii britanici in timpul unei vizite in China, in 1986.
- Unei trupe de dansatori de culoare, in 2009: "Sunteti toti din aceeasi familie?".
- "Inca mai aruncati cu sulite unii in altii?", l-a intrebat pe un aborigen in timpul unei vizite in Australia, in 2002.
- "Deci ati reusit sa scapati nemancat?", i s-a adresat in 1998 unui student britanic revenit dintr-o calatorie in Papua Noua Guinee.
- In 1994, catre un locuitor din Insulele Cayman: "Majoritatea va trageti din pirati, nu-i asa?".
- Referindu-se la un contor electric vechi si defect, in timpul unei vizite intr-o fabrica din Scotia, a spus: "Fara indoiala a fost instalat de un indian".
- "Cum faceti sa ii tineti pe localnici departe de bautura pana trec examenul pentru permis?", l-a intrebat pe un instructor auto din Scotia in 1995.
- "Nu puteti fi aici de mult timp... nu aveti burta", i-a spus in 1993 unei persoane din Marea Britanie aflata in vizita in Budapesta.
- "Filipine probabil ca este pe jumatate goala... sunteti cu totii aici la NHS", serviciul de sanatate publica din Marea Britanie, a remarcat el in 2013 adresandu-se asistentelor filipineze care lucrau intr-un spital din Regatul Unit.
- "Cate persoane ati calcat in dimineata aceasta?", l-a intrebat pe un barbat cu dizabilitati aflat intr-un fotoliu rulant, la Londra in 2012.
- In Cardiff, in 1999, adresandu-se copiilor din cadrul Asociatiei persoanelor cu deficiente de auz, care stateau alaturi de o formatie din Caraibe: "Daca stati aproape de muzica aceea nu ma mira ca sunteti surzi".
- In timpul recesiunii din 1981 le-a spus somerilor: "Eu nu pricep: mai intai spun ca vor mai mult timp liber, iar acum se plang ca nu au de munca".
- "N-o sa poti sa zbori niciodata, esti prea gras", i-a spus in 2001 unui baiat de 13 ani care visa sa devina astronaut.
Consortul suveranei britanice s-a retras oficial din viata publica in august 2017. El a suferit recent o operatie la sold.
Regina si Philip au impreuna patru copii, opt nepoti si sase stranepoti.
Elisabeta s-a casatorit cu Philip Mountbatten, ofiter in Marina Britanica, in catedrala Westminster din Londra pe 20 noiembrie 1947, in cadrul unei ceremonii spectaculoase, la care au participat numerosi sefi de state si reprezentanti ai unor familii regale din lumea intreaga.

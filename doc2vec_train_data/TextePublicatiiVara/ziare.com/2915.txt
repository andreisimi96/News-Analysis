Luni, 18 Iunie 2018, ora 00:00
Doar cei care au trecut printr-o casatorie pe care au incheiat-o stiu ce inseamna sa simti, in prima faza, ca totul in jur se darama, sa simti cu toti porii esecul. Insa specialistii de peste Ocean vor sa schimbe acest mod de a percepe lucrurile. O idee-trend devine tot mai puternica acolo: divortul nu este un esec. De fapt e cea mai buna dovada ca a fost chiar un succes.
Din ce in ce mai multi terapeuti de cuplu spun ca mariajul are ca tinta, ca suntem sau nu constienti de asta, sa ajute oamenii sa creasca, sa se dezvolte. "E o uzina de crescut oameni!", explica Hal Runkel, psihoterapeut din Atlanta, conform Business Insider .
"Mariajul este modalitatea perfecta de a te ajuta sa cresti, sa te dezvolti. Te provoca incontinuu. Iti va expune egoismul. Iti va expune imaturitatea. Si toate acestea sunt lucruri bune. Iti va cere incontinuu sa cresti in moduri in care nu le-ai fi anticipat", explica el.
Se poate intampla, insa, ca unul sau ambii parteneri sa se schimbe atat de mult, atat de profund, inca sa realizeze ca aceasta casatorie in care se afla nu-i ajuta sa duca viata pe care si-o doresc. Iar cea mai buna decizie e sa iasa din aceasta situatie, mai spune Runkel. Desi greu de acceptat, asa stau lucrurile, mai explica specialistul.
De aceeasi parere este si psihoterapeutul Laura Markham, din New York: "Nu ne casatorim ca sa crestem, sa evoluam, dar sincer, casnicia e unul dintre cele mai bune laboratoare pentru a face asta".
Desi suna a cliseu, o casatorie care se termina cu un divort tot te invata despre tine. Te invata cum sa fii intr-o viitoare relatie. Apoi, faptul ca spui "stop" inseamna ca ai facut alegerea de a pune capat suferintei. Iar acesta nu poate fi un esec, mai spun specialistii intervievati de Business Insider.

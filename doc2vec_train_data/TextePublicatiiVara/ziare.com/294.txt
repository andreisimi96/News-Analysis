Luni, 28 Mai 2018, ora 20:57
Ecaterina Andronescu a declarat, luni, ca nu intentioneaza sa plece din PSD, desi sunt lucruri ce o nemultumesc, afirmatiile venind in contextul in care fostul ministru al Educatiei a participat la lansarea agendei politice a partidului Pro Romania, condus de Victor Ponta .
"Eu nu intentionez sa plec din PSD, dar modul in care se intampla lucrurile in ultima vreme nu pot sa va spun ca ma multumesc. Nu imi pun aceasta problema acum. (n.red. - sa plece din PSD) . (...) Ma deranjeaza faptul ca partidul acesta a fost putin diferit condus. Nu un singur om ia toate deciziile, iar acest lucru este de natura sa ma necajeasca", a spus Ecaterina Andronescu la Romania Tv.
Fostul prim-ministru Victor Ponta a lansat, luni, agenda platformei Pro Romania, anuntand ca in toamna se va organiza un Congres in cadrul caruia se va desemna si candidatul la alagerile prezidentiale din 2019, candidat ce "este astazi aici in sala".
La eveniment a participat si Ecaterina Andronescu, despre care s-a speculat in ultimele zile ca ar putea demisiona din PSD pentru a se inscrie in partidul lui Ponta, pentru ca, ulterior, aceasta sa devina si candidatul la alegerile prezidentiale a noii formatiuni poltice.
"Poate fi (n.red. - Ecaterina Andronescu candidat la prezidentiale) . Nu am discutat in mod direct si nu am cum sa anunt eu nimic. O sa spun doar ca, daca exista pe partea dreapta doi candidati foarte puternici, domnul Iohannis si domnul Tariceanu, este obligatoriu sa avem si in zona de centru, centru-stanga un candidat puternic si, daca PSD nu are candidat, avem noi un candidat pe care il iubesc PSD-istii. Este unul dintre candidatii pe care i-am sustine din toata inima", a declarat Victor Ponta.

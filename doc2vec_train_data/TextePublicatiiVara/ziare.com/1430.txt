Miercuri, 06 Iunie 2018, ora 18:56
Comisia de Disciplina a Asociatiei Municipale de Fotbal Bucuresti a respins contestatia facuta de Steaua impotriva celor de la Academia Rapid , care ar fi folosit jucatori profesionisti fara a avea dreptul de a-i legitima.
Sedinta Comisiei a fost una cu scandal, juristul Stelei, Florin Talpan, contrandu-se dur cu juristul Ligii Profesioniste de Fotbal, Paul Mincu.
Potrivit celor de la ProSport , Academia Rapid a adus contractele in baza carora au fost legitimati cei cinci fotbalisti contestati de stelisti, insa juristul Mincu a prezentat numai prima pagina a intelegerilor.
Mai mult, in timpul discutiilor acelasi Mincu ar fi sustinut ca Academia Rapid are personalitate juridica, iar cand Talpan i-a cerut documentele care arata acest lucru juristul Ligii a tipat si i-a spus stelistului ca nu e treaba lui.
Decizia Comisiei de Disciplina nu este definitiva si poate fi contestata. Daca si apelul va fi respins, Steaua are posibilitatea de a merge la Tribunalul pentru Arbitraj Sportiv de la Lausanne.
Stelistii au contestat dreptul de joc al fotbalistilor Ionut Voicu, Vasile Maftei, Daniel Niculae, Marian Vlada si Petre Goge deoarece acestia au contracte cu o alta entitate, nu cu Academia Rapid, asa cum cere regulamentul.

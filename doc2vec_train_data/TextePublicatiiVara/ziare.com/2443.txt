de Cristian Soitu
Joi, 14 Iunie 2018, ora 19:55
Rusia a castigat meciul de deschidere de la Cupa Mondiala 2018 , scor 5-0, in fata Arabiei Saudite, in Grupa A a turneului final.
Sub privirile a aproximativ 78 de mii de spectatori, Rusia a debutat cu dreptul la turneul final pe care il organizeaza.
In pofida scorului, partida de la Moscova nu a excelat in spectacol, iar rusii s-au impus dupa ce au speculat mai bine gafele din defensiva adversa.
Arabia Saudita a avut un joc steril de posesie si a parut mult sub miza unui asemenea joc.
Scorul a fost deschis in minutul 12, de Gazinsky, care a marcat la debutul in echipa nationala cu o lovitura de cap.
Rusii au facut 2-0 cu doua minute inainte de pauza, cand Cheryshev, intrat din postura de rezerva, a marcat cu un sut sub bara.
In partea secunda, sauditii nu au dat semne de revenire, iar Dzyuba a punctat in minutul 71 cu o lovitura de cap, la prima atingere de balon.
In prelungiri am mai avut doua goluri, reusite de acelasi Cheryshev, care a marcat cu un sut superb sub transversala, si de Golovin, din lovitura libera.
In celalalt meci din Grupa A se vor intalni Egipt si Uruguay, vineri de la ora 15:00.
Rusia va intalni in etapa a doua Egipt, pe 19 iunie de la ora 21:00, iar Arabia Saudita se va duela cu Uruguay, pe 20 iunie de la ora 18:00.
RUSIA - ARABIA SAUDITA 5-0
90+4 - Final de meci!
90+4 - GOL RUSIA!!! Gazdele mai marcheaza o data, prin Golovin, din lovitura libera!
90+1 - GOL RUSIA!!! Cheryshev marcheaza cu un sut cu exteriorul la care portarul advers nu are replica! O bijuterie!!!
90 - 3 minute suplimentare.
88 - Golovin vede cartonasul galben.
84 - Schimbare Arabia Saudita: Asiri intra in locul lui Al Sahlawi.
78 - Meciul este fragmentat in ultimele minute, avem multe intreruperi.
71 - GOL RUSIA!!! Dzyuba inscrie la prima atingere cu o lovitura de cap!!!
70 - Schimbare Rusia: Dzyuba intra in locul lui Smolov.
68 - Sansa buna pentru Rusia, dar Abdulah se opune excelent si retine in doi timpi!
65 - Schimbare Rusia: Kuziaev intra in locul lui Samedov.
64 - Schimbare Arabia Saudita: Fahad intra in locul lui Otayf.
62 - Cheryshev primeste in careu, insa suteaza din unghi in blocaj.
56 - Centrare periculoasa a sauditilor, dar rusii scapa cu fata curata.
52 - Samedov trage bine din afara careului, insa mingea trece peste poarta.
50 - Smolov primeste intr-o pozitie buna, dar sutul sau este blocat si Rusia are un corner.
46 - Se reia jocul!
45 - Pauza!
43 - GOL RUSIA!!! Cheryshev preia elegant in careu si suteaza puternic sub bara! Rusii au 2-0!!!
42 - Cheryshev patrunde bine in careu, insa se incurca in driblinguri si iroseste o sansa buna.
40 - Ritmul este destul de scazut, sauditii au posesia dar nu reusesc mare lucru.
35 - Golovin cade in careu si cere penalti, insa jocul continua.
35 - Sauditii incearca sa plece pe un contraatac, dar sunt blocati la marginea careului.
31 - Yasser trimite mult peste poarta cu capul, dupa o lovitura libera.
28 - Sauditii nu-si revin momentan din socul primirii golului. Paseaza destul de lent, in general la mijlocul terenului.
24 - Schimbare Rusia: Cheryshev intra in locul lui Dzagoev, accidentat.
21 - Prima actiune de atac a sauditilor, care beneficiaza de un corner. Se bate slab si rusii resping usor.
15 - Ocazie Rusia! Gazdele turneului final patrund din nou in careu, dar sutul lui Dzagoev e blocat!
12 - GOL RUSIA!!! Gazinskiy inscrie cu o lovitura de cap din sase metri dupa o centrare din partea stanga!
10 - Corner pentru Rusia din partea stanga, se bate inalt, iar sauditii resping fara emotii.
7 - O prima sansa a rusilor, dar sutul lui Samedov e blocat de Osama.
5 - Rusii incep tare, fac un pressing agresiv si nu-i lasa pe sauditi sa paseze.
2 - O prima actiune de atac a rusilor, dar sauditii resping din centrul careului.
1 - A inceput meciul!
Echipele de start:
RUSIA: Akinfeev - Fernandes, Kutepov, Igansevich, Zhirkov - Zobnin, Gazinskiy, Golovin - Samedov, Smolov, Dzagoev.
ARABIA SAUDITA: l-Maiouf - Alburayk, Os.Hawsawi, Om.Hawsawi, Al-Shahrani - Al Jassaam, Ateef - Al Dawsari, Al Shehri, Al Faraj - Al Sahlawi.
17:32 - A inceput ceremonia de deschidere!

Marti, 19 Iunie 2018, ora 10:06
Noi detalii despre contractul semnat intre Gabriela Firea si nasul Gigi Becali ies la iveala.
Primaria Capitalei a sustinut, intr-un punct de vedere emis luni , ca intelegerea semnata cu clubul FCSB, privind mentenanta terenului de la National Arena, a fost "doar o solutie temporara".
In replica, jurnalistul Catalin Tolontan de la Gazeta Sporturilor explica felul in care Gabriela Firea a incercat sa induca in eroare opinia publica prin aceasta precizare.
Aceasta "solutie temporara", cum este descrisa de Primaria Bucuresti, a fost prevazuta sa dureze opt luni.
Mai mult, in Articolul 1 din contract se noteaza ca "prelungirea prezentului protocol se poate face printr-un act aditional cu acordul ambelor parti". In aceste conditii, reiese ca Primaria si FCSB vizau un acord pe termen lung si nu doar o solutie temporara.
Totodata, Tolontan a dezvaluit si ca Becali a inceput sa-si optimizeze cheltuilile din banii bucurestenilor dupa ce a semnat contractul cu Primaria Capitalei.
Asta deoarece costurile de organizare la meciurile echipei FCSB (tusarea gazonului, mutarea portilor, divoting, montarea si verificarea plaselor portilor) au fost suportate, dupa semnarea contractului, din bani publici. Pentru fiecare meci, suma s-a ridicat la aproximativ 3.500 de euro.
Inaintea semnarii contractului, aceste costuri erau considerate de portocol si erau suportate de clubul FCSB din surse proprii de finantare. Acum, aceste costuri sunt suportate din banii Primariei, desi Firea nu a recunoscut acest lucru.
Istoricul contractului semnat intre FCSB si Primaria Capitalei
Contractul dintre Primaria Capitalei si FCSB a fost semnat pe 1 noiembrie 2017 si va expira pe 30 iunie 2018.
Ciudat este ca Primaria Capitalei a oferit firmei Cris Garden, prin procedura directa a SEAP, mentenanta gazonului in octombrie 2017.
Dupa numai cateva zile, in schema a aparut si FCSB, care are rolul de intermediar. FCSB isi ia angajamentul ca se va ocupa de ingrijirea terenului, numai ca tot firma Cris Garden este cea subcontractata de clubul lui Becali pentru a face lucrarile.
Din banii publici alocati pentru mentenanta gazonului, lui FCSB i se scade o parte din chiria aferenta disputarii meciurilor pe National Arena.
Potrivit jurnalistului Catalin Tolontan, clauzele din contract prevad ca Becali "are dreptul sa aleaga prestatorul de servicii" si "sa negocieze clauzele contractuale si pretul serviciilor", in timp ce Primaria trebuie doar informata si nu are un cuvant de spus sau vreun control.
FCSB are un contract cu firma Cris Garden si pentru ingrijirea bazei de la Berceni, aflata in proprietatea lui Becali, doar ca intre cele doua contracte exista diferente substantiale.
Concret, mentenanta gazonului de pe National Arena, suportata din banii bucurestenilor, a depasit 30 de mii de euro pe luna in noiembrie si decembrie 2017, cand stadionul a gazduit cate trei meciuri pe luna plus doua antrenamente.
Pe de alta parte, mentenanta a cinci terenuri din baza de pregatire a FCSB, suportata de Becali, costa 12 mii de euro pe luna, potrivit informatiilor publicate de Catalin Tolontan, in conditiile in care lucrarile sunt facute de aceeasi firma.
Sursa citata scrie ca, in cazul de fata, avem de-a face cu un conflict de interese. Asta deoarece FCSB are tot interesul sa aiba un pret cat mai mare pentru mentenanta gazonului de la National Arena, din banii bucurestenilor, deoarece si plata chiriei pentru stadion, suportata de Becali, scade implicit.
FCSB plateste 12 mii de euro pentru fiecare meci disputat pe National Arena, insa si incaseaza in jur de 30 de mii de euro lunar pentru mentenanta gazonului din partea Primariei.

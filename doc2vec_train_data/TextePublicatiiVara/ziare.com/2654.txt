Sambata, 16 Iunie 2018, ora 07:03
Intors in tara natala, Darren Cahill a starnit interesul jurnalistilor australieni, care l-au intrebat "cum a facut-o pe Simona Halep campioana la un Grand Slam".
In fata acestei intrebari, Cahill a dat o lectie de modestie, refuzand sa-si aroge vreun merit.
El a spus ca meritele ii apartin in totalitate Simonei si familiei care a educat-o si crescut-o.
"Ea este cea care face toata munca. Simona e o persoana grozava, in fata careia nu pot spune decat 'Jos palaria!' Are o familie grozava si a avut de unde sa invete. Sunt atat de mandru de ea! A fost un moment de mare bucurie, dar si de usurare dupa ce a castigat acel Grand Slam.
Am stat alaturi de ea in ultimii trei ani si in sfarsit a castigat un Grand Slam... Stiu ce inseamna pentru ea si ce inseamna pentru Romania. Nu cred ca am mai trait o zi la fel de frumoasa precum cea din finala Roland Garros ", a spus Cahill intr-un interviu pentru Adelaide Now.
Apoi, Cahill le-a transmis australienilor ca romanii sunt un popor extraordinar si ca intre cele doua natii exista multe asemanari.
"Romanii au iesit din comunism in urma cu aproximativ 35 de ani, iar acum au o mentalitate grozava. Cred ca sunt similari cu australienii din multe puncte de vedere, in felul in care privesc sportul. Toata tara o sprijina pe Simona, este o nebunie. Felul in care au sustinut-o si in finala, cand strigau 'SI-MO-NA, SI-MO-NA'.... Ti se face pielea de gaina!", a mai spus Cahill.
Simona Halep a castigat turneul de la Roland Garros dupa ce a invins-o in finala pe americanca Sloane Stephens, scor 3-6, 6-4, 6-1.
Sportiva noastra a ajuns astfel la primul turneu de Grand Slam din palmares, dupa trei finale pierdute.
In urma succesului de sambata, Simona s-a distanta in fruntea clasamentului WTA si primeste un cec in valoare de 2.2 milioane de euro.
Revenirea sportivei noastre in circuit se va produce incepand cu 25 iunie, la Eastbourne.

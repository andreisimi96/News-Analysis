Luni, 11 Iunie 2018, ora 19:07
Ministrul de Externe, Teodor Melescanu, a confirmat, luni, la Palatul Parlamentului, inlocuirea ambasadorului SUA la Bucuresti, Hans Klemm, el afirmand doar ca persoana care va prelua postul va fi o persoana "care vorbeste limba romana".
"Asteptam sa vedem daca i se ofera agrementul si dupa aceea va pot spune si numele. In orice caz e o persoana care cunoaste limba romana", a declarat Melescanu, intrebat cine ii va lua locul lui Hans Klemm ca ambasador al SUA la Bucuresti.
Totodata, Melescanu a evitat sa evalueze activitatea lui Hans Klemm.
"Nu pot eu sa fac evaluari la adresa ambasadorului Klemm pentru ca nu cunosc decat o parte mica a activitatii sale, respectiv discutiile institutionale pe care le-am avut la Ministerul Afacerilor Externe si, din acest punct de vedere, va asigur ca au fost intotdeauna cordiale, chiar daca nu am fost de acord cu toate problemele. In rest, evaluarea nu-mi apartine mie, apartine Departamentului de Stat", a adaugat ministrul de Externe.
Chestionat daca Hans Klemm a avut interventii referitoare la decizii politice, Melescanu a raspuns: "Dansul nu a avut interventii in ceea ce priveste deciziile politice. A exprimat puncte de vedere. Romania este o tara democratica unde toata lumea se poate exprima".
Hans Klemm a preluat functia de ambasador SUA in Romania in septembrie 2015. Anterior el a fost principal adjunct al asistentului secretarului de stat in cadrul Biroului de Resurse Umane si in perioada iulie 2013-decembrie 2014 a ocupat functiile de director general interimar al Serviciului Diplomatic si director interimar de personal al Departamentului de Stat.
In 2012 Klemm a fost principalul reprezentant al SUA la APEC, the Asia Pacific Economic Cooperation forum (forumul Cooperare Economica Asia-Pacific), iar din 2010 a condus toate programele civile si militare in domeniul statului de drept desfasurate de SUA in Afganistan. El a mai indeplinit multiple mandate in Japonia si a lucrat si la ambasadele SUA din Bonn, Seul si Port of Spain.

Luni, 04 Iunie 2018, ora 00:00
Motiunea simpla prin care PNL cere demisia ministrului Finantelor, Eugen Teodorovici, va fi dezbatuta luni in Camera Deputatilor. Liberalii acuza lipsa de predictibilitate a masurilor Guvernului in domeniul fiscal, precum si intentia de a face Pilonul II de pensii optional.
Motiunea simpla a PNL, intitulata "Harababura fiscala PSD-ALDE te lasa fara banii tai de pensie", va primi votul final in plenul de miercuri al Camerei Deputatilor.
"Au trecut mai bine de 4 luni de cand ati fost investit in functia de ministru al finantelor publice si ati ratat deja sansa de a demonstra ca actiunile dumneavoastra, atunci cand erati doar senator si presedintele Comisiei de buget finante, nu au fost altceva decat exercitii de imagine in interiorul PSD. (...)
Domnule ministru Teodorovici. Nu va reprosam dumneavoastra aberatia denumita 'revolutie fiscala', pe care Guvernul PSD-ALDE nr.2 a girat-o si a promovat-o ca panaceu la problemele economiei romanesti, chiar daca si domnul Ionut Misa si domnul Mihai Tudose cunosteau foarte bine ca aceasta va face mai mult rau decat bine!
Dumneavoastra, in schimb, va reprosam faptul ca, desi cunoasteti relele facute de harababura fiscala a PSD-ALDE, v-ati pus personalitatea inestimabila la umbra de eventuale critici publice si nu ati facut absolut nimic pentru a elimina raul produs de aceste modificari fiscale.
Mai mult, la cele peste 260 de modificari fiscale operate anul trecut, dumneavoastra ati aratat ca puteti fi si mai harnic la capitolul instabilitate si carpeala fiscala, operand peste 120 de modificari ale Codului fiscal, in numai 3 luni!", sustine PNL in textul motiunii simple.
Liberalii ii mai reproseaza ministrului de Finante ca atat el, cat si ceilalti colegi din Guvern, vor sa faca Pilonul II de pensii optional si ulterior sa il desfiinteze.
"Va solicitam sa nu va mai prefaceti ca nu stiti, ca nu pricepeti, ca nu cunoasteti ca Guvernul urmareste sa elimine pensiile obligatorii administrate privat! Pseudo-simularile pe care le tot invocati ca se fac sau se vor face la Ministerul Finantelor nu urmaresc varianta cea mai buna pentru sustenabilitatea in viitor a pensiilor, ci modul in care reusiti sa peticiti mai repede bugetul, care arata ca un svaiter.
Stim ca nu sunteti nici ministrul muncii si nici prim-ministru, ca sa va atribuim competente in domeniul pensiilor. Cu toate acestea, stim cu totii ca banii pentru pensii, pentru ca acestea sa poata fi platite, trebuie sa existe in buget, luna de luna", se mai arata in documentul liberalilor.
Parlamentarii PNL ii reamintesc ministrului Eugen Teodorovici si de fiasco-ul creat de Legea salarizarii.
"Ar fi bine sa nu uitati ca, atunci cand Legea salarizarii a generat scaderi de salarii pentru mii de salariati, doamna Olguta Vasilescu v-a aratat cu degetul spunand ca nu domnia sa face politica fiscala a tarii, ca ea a marit salariile, dar Ministerul Finantelor Publice este vinovat pentru ca acestea au scazut. Nici ministrul de la administratie nu-si asuma faptul ca ati luat banii de investitii de la toate primariile din tara si arata cu degetul tot spre dumneavoastra! Ati dus administratiile publice intr-o subfinantare crunta, ca sa le faceti dependente de Guvern, adica ne-ati intors in timp, in anii 90, cand banii ajungeau in tara doar pe baza carnetului de partid", potrivit sursei citate.
Guvernul vrea ca Pilonul II de pensii va fi optional, potrivit anuntului facut de ministrul Muncii, Lia Olguta Vasilescu, precizand ca in cursul verii se va face o prezentare clara a Pilonului II de pensii pentru informarea cetatenilor.

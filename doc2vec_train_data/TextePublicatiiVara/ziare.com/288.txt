Luni, 28 Mai 2018, ora 20:43
Organizatorii turneului de la Roland Garros au anuntat programul zilei de marti, cand patru sportive din Romania vor evolua in primul tur al probei de simplu.
Potrivit unui comunicat oficial, intalnirea dintre Simona Halep si Alison Riske va avea loc marti, dupa ora 18:30.
Partida Simonei este ultima de pe arena centrala Philippe-Chatrier si are in fata doua meciuri de baieti si unul de fete.
Inaintea acestui meci, de la ora 12:00, Sorana Cirstea o va intalni pe Daria Gavrilova in primul duel de pe terenul cu numarul 6.
Dupa ora 13:30 este programat si meciul dintre Irina Begu si Anna Schmiedlova, al doilea de pe terenul cu numarul 4.
Ana Bogdan va juca si ea marti, dupa ora 16:30, impotriva jucatoarei Marketa Vondrousova din Cehia.
Toate meciurile vor fi transmise in direct pe Ziare.com.
In turul doi le avem deja calificate pe Mihaela Buzarnescu si Alexandra Dulgheru .

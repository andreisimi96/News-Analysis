de Redactia Ziare.com
Joi, 07 Iunie 2018, ora 19:45
Cand Curtea Constitutionala a facut publice motivele pentru care considera ca presedintele Klaus Iohannis trebuie sa semneze decretul de revocare a Laurei Codruta Kovesi, presedintele se afla in Polonia, unde a si avut o declaratie de presa, in care a vorbit despre geopolitica regiunii, fara a spune ceva despre evenimentele petrecute in tara.
Astfel, Klaus Iohannis a sustinut o declaratie de presa comuna cu presedintele polonez Andrzej Duda
"Sunt foarte bucuros ca am revenit in Varsovia, avem amintiri placute de la anterioarele noastre intalniri, discutiile de astazi au fost foarte bune.
Intalnirea aceasta bilaterala are loc intr-un context jubiliar important: serbam 100 de ani importanti pentru statele si natiunile noastre, pentru Romania este centenarul Marii Uniri, iar pentru Polonia este centenarul dobandirii independentei", a spus Iohannis.
Presedintele a vorbit despre securitatea in regiune si despre viitorul summit care va avea loc la Bucuresti.
"Interesul comun este flancul estic si securitatea pe flancul estic, toata lumea cunoaste vecinatatea dificila"
Summit-ul din aceasta toamna de la Bucuresti a fost un subiect important pe agenda celor doi oficiali.
"Vrem sa intram pe discutii aplicate, pe proiecte regionale asteptate de toti participantii la acest summit. Intentionam sa avem, impreuna cu summit-ul celor Trei Mari, un format de tip economic", a mai spus presedintele.
"Am discutat mult despre vecinii nostri, despre situatia din Ucraina si din Republica Moldova", a adaugat aceasta.
Cei doi oficiali au primit doar doua intrebari din partea jurnalistilor, una de la presa din Romania si cealalta din partea presei poloneze.
Curtea Constitutionala argumenteaza, in motivarea publicata joi, ca presedintele Klaus Iohannis este responsabil de declansarea conflictului constitutional cu ministrul Justitiei, ale carui atributii le-a cenzurat, refuzand revocarea lui Kovesi de la sefia DNA. Daca avea obiectii de legalitate, Iohannis putea cere reexaminarea cazului, arata CCR in motivare.
Ministrul Justitiei Tudorel Toader a spus joi, cu putin timp inainte ca CCR sa publice motivarea deciziei in cazul revocarii Laurei Codruta Kovesi de la Sefia DNA, ca presedintele Klaus Iohannis, d aca nu respecta decizia Curtii, poate fi suspendat.

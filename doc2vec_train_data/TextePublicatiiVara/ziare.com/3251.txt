Luni, 02 Iulie 2018, ora 18:11
Prim-vicepresedintele PNL Raluca Turcan anunta ca liberalii vor contesta la CCR modificarile la Codul penal, acuzand Comisia Iordache ca s-a transformat in "turnesolul pentru albirea dosarului lui Dragnea".
"Legea privind Ordonanta 13 este resuscitata de Comisia Iordache zi si noapte! Cu cat trece timpul, cu atat mai mult ne putem convinge ca OUG 13 a fost un obiectiv asumat de majoritatea PSD -ALDE. Pentru a-l salva pe Dragnea de puscarie, parlamentarii Puterii dau liber la furat din banii publici. Se da liber la furat pentru partid si pentru terti daca modificarile facute de Comisia Iordache vor trece si CCR nu va interveni.
De astazi este dezincriminat abuzul in serviciu daca este savarsit pentru altii!! Functionarii publici sau conducatorii de institutii nu vor mai raspunde pentru abuz si furt daca faptele au fost facute in beneficiul altor persoane. In plus, faptele se prescriu mult mai repede. Este clar ca cei care au facut abuzuri in serviciu vor sa stearga urmele si sa imblanzeasca sanctiunile pentru complici si pentru cei care inca au scapat nepedepsiti.
Confiscarea extinsa nu va mai exista in cazul infractiunilor spalarii de bani si constituirii de grup infractional organizat. Inca nu a fost dat votul final pe Codul penal, dar 2 iulie ramane ziua in care Comisia Iordache s-a transformat in turnesolul pentru albirea dosarului lui Dragnea, precum si pentru dosarele altor potentati ai PSD si ALDE. (...) PNL va contesta aceasta lege la Curtea Constitutionala si va face toate demersurile pentru a stopa legiferarea in interesul faradelegii!", a scris Turcan, luni, pe Facebook .
In opinia ei, parlamentarii PSD, ALDE si UDMR vor vota in plen pentru a "arunca Romania pe mana infractorilor".
Comisia speciala pentru legile Justitiei a intocmit, luni, un raport de admitere a modificarilor aduse Codului penal, cu 15 voturi "pentru" si sapte "impotriva".
Proiectul va fi introdus marti pe ordinea de zi a plenului Senatului, in calitate de prima Camera sesizata.

Miercuri, 30 Mai 2018, ora 11:46
Versiunile actualizate ale telefoanelor mainstream de la Nokia au fost lansate astazi la Moscova. Intr-o atmosfera cat se poate de relaxata, incarcata de muzica live si lumini stridente, HMD Global a dezvaluit noile Nokia 2, Nokia 3 si Nokia 5, scriu cei de la Playtech.ro .
Cele mai noi telefoane de la Nokia sunt departe de a fi revolutionare si nici nu-si propun. Cu toate acestea, cei care nu vor sa investeasca mai mult de 1000 de lei intr-un telefon nesubventionat tocmai au primit cea mai buna veste de la HMD Global.
Toate terminalele dezvaluite de finlandezi sunt din gama entry level si mainstream. Aceasta este partea ecuatiei care s-ar putea sa nu te incante teribil. Pe de alta parte, insa, s-ar putea sa vorbim de cele mai bune dispozitive pe segmentele lor de piata, iar acest detaliu nu trebuie neglijat.
Cu alte cuvinte, reprezinta o afacere buna.
In mod traditional, aceste upgrade-uri au fost promovate in trecut ca fiind insotite de sufixul 2018. De aceasta data, in cadrul conferintei de la Moscova, fiecare telefon nou a fost prezentat cu numele Nokia 2.1, Nokia 3.1 si Nokia 5.1.
In magazine, ramane sa vedem care va fi nomenclatorul ales.

de Marius Doroftei, Editor Ziare.com
Duminica, 03 Iunie 2018, ora 22:26
Steaua Bucuresti a pierdut mult mai clar decat o arata scorul "finala" Ligii 4 Bucuresti in fata celor de la Academia Rapid .
In fata a poate 15 mii de spectatori, giulestenii s-au impus cu scorul de 2-0 la capatul unei partide in care nu s-a pus niciun moment problema invingatoarei.
"Militarii" au inceput duelul de pe National Arena constienti ca numai o victorie ii duce la baraj, insa au evoluat ca si cum ei erau cei care se multumeau cu remiza.
Academia, in schimb, a profitat de valoarea superioara a fotbalistilor si a atacat periculos.
Daniel Niculae a deschis scorul in minutul 23, el finalizand elegant, cu "scarita" peste Iancu, un atac rapid initiat de Vlada. Giulestenii au mai avut si alte oportunitati de a marca in prima repriza, insa le-au ratat cu seninatate.
Partea secunda ne-a adus o Steaua ceva mai decisa, elevii lui Lacatus si Ion Ion intrand mai hotarat la minge, incercand si reusind sa faca pressing si amenintand buturile adverse.
Constantinescu, Barfoi si Rasdan au fost destul de aproape de egalare, iar Predescu a cerut fara succes un penalti la o minge ce l-a lovit in mana pe Bratu.
Golul doi a fost inscris in minutul 68, atunci cand Goge a tasnit bine in banda, a centrat in careul stelist, de unde Grigore a trimis sub transversala.
Marius Lacatus si Ion Ion au fost depasiti net din punct de vedere tactic de Constantin Schumacher, Academia Rapid aratand ca o echipa cu faze lucrate, in timp ce Steaua a parut in multe momente un grup de jucatori care abia s-au cunoscut.
Academia Rapid isi adjudeca astfel titlul de campioana a Bucurestiului si merge la barajul de promovare in Liga 3 impotriva campioanei judetului Giurgiu.
Cele doua formatii se vor infrunta si saptamana viitoare in finala Cupei Romaniei, faza pe Bucuresti.
Min.90+5 Finalul partidei! Academia Rapid castiga Liga 4 Bucuresti si merge la barajul de promovare in Liga 3!
Min.86 Daniel Niculae suteaza din unghi, insa trimite doar in plasa laterala.
Min.76 Steaua este in continuare depasita net la mai toate capitolele. Soarta meciului pare decisa.
Min.71 Cartonas galben pentru Olaru.
Min.68 GOOOL ACADEMIA! Goge pleaca in banda stanga, trimite in careul Stelei de unde Grigore reia sub transversala!
Min.60 Steaua cere penalti dupa ce balonul sutat de Predescu si deviat de Voicu il loveste in mana pe Bratu. Alexandru Tudor lasa jocul sa continue.
Min.58 Sut Rasdan pe langa poarta rapidista.
Min.56 Batfoi reia din foarfeca din careului Academiei, dar trimite peste poarta.
Min.54 Steaua are nevoie de doua goluri pentru promovare, dar nu reuseste sa isi creeze ocazii.
Min.48 Constantinescu suteaza bine, insa trimite putin peste transversala. Prima sansa importanta a Stelei.
Min.46 Incepe partea secunda.
Min.45+1 Finalul primei reprize!
Min.43 Steaua nu a amenintat serios poarta giulestenilor in aceasta prima repriza.
Min.42 Ocazie pentru Academia, insa mingea se scurge pe langa poarta.
Min.34 Sut al lui Vlada de la distanta, Iancu retine in doi timpi.
Min.23 GOOOL ACADEMIA! Atac in viteza al giulestenilor, pasa in centrul careului pentru Niculae, iar acesta trimite elegant peste Iancu!
Min.16 Zeciu reuseste sa respinga excelent din fata lui Goge un balon pe care scria 1-0.
Min.12 Vlada primeste un cartonas galben.
INFO: In peluza rapidista se aprind torte negre si atmosfera devine irespirabila in unele sectoare.
Min.8 Inca o sansa pentru giulesteni, dar fundasii Stelei resping pana la urma balonul.
Min.3 Prima ocazie a meciului apartine Academiei, Vlada sutand in blocajul lui Iancu din unghi.
Min.1 Incepe partida!
20:10 - In Bucuresti a inceput sa ploua. Sa vedem daca jocul celor doua echipe va avea de suferit.
ECHIPELE DE START
Steaua: Iancu - Zeciu, Paduret, Sitaru, Radu - Olaru - Patranoiu, Constantinescu, Rasdan, Predescu - Batfoi
Rezerve: Chis, Jitaru, Camara, Mirea, Lolescu, Vilcea, Grigore
Rapid: Ciuculescu - Voicu, Iacob, Bratu, Stancu - Burlacu, Durita, Maftei, Goge - Vlada, Niculae
Rezerve: Ignat, Ladaru, Pancu, Dovleac, Grigore, Olariu, Barbalau
INFO: Derbiul dintre Steaua si Academia Rapid conteaza pentru etapa a treia a playoff-ului Ligii 4 Bucuresti. Inaintea acestui meci, giulestenii ocupa prima pozitie, cu 9 puncte, in timp ce "ros-albastrii" sunt pe doi, cu 6 puncte.
INFO: Steaua trebuie sa castige daca vrea sa promoveze, in timp ce Academiei ii este suficienta o remiza.
INFO: Campioana Bucurestiului va juca un baraj contra campioanei judetului Giurgiu pentru a promova in Liga 3.

Joi, 31 Mai 2018, ora 07:59
Reportul categoriei I pentru Loto 6/49 la extragerea programata pe 31 mai depaseste 4,46 milioane de lei, in timp ce la Joker se va inregistra cel mai mare report din istoria acestui joc, de aproximativ 19,95 milioane lei (peste 4,3 milioane de euro), a anuntat Loteria Romana, intr-un comunicat de presa.
Astfel, la categoria I a jocului Joker, in cazul in care s-ar castiga premiul reportat, acesta ar fi cel mai mare din istoria jocului.
Potrivit sursei citate, la Loto 6/49, la categoria I, este in joc un report in valoare de peste 4,46 milioane lei (peste 963.500 de euro), in timp ce la Noroc, categoria N-3, se inregistreaza un report in valoare de aproximativ 89.000 de lei (peste 19.200 de euro).
De asemenea, pentru Loto 5/40, la categoria I, reportul sare de 61.300 lei (peste 13.200 de euro), iar la categoria a II-a se consemneaza un report in valoare de aproximativ 50.000 de lei (peste 10.800 de euro).
In plus, la Super Noroc, categoria I, reportul este depaseste 31.600 lei (circa 6.800 de euro) .

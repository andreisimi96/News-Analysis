Vineri, 01 Iunie 2018, ora 18:08
Elina Svitolina a comentat infrangerea surprinzatoare suferita in fata Mihaelei Buzarnescu, in turul trei de la Roland Garros.
Ocupanta locului 4 WTA a pus esecul pe seama faptului ca nu a prins cea mai buna zi. Totusi, ea afirma ca Mihaela are un viitor stralucitor.
"Am fost complet depasita astazi si nu am putut oferi cel mai bun tenis al meu. Oricum, Mihaela merita felicitari pentru victorie. A castigat meritat, a jucat un tenis grozav. Daca va continua sa joace asa si daca va rezista presiunii meciurilor, poate ramane in top pentru mult timp", a spus Svitolina la conferinta de presa.
Mihaela Buzarnescu s-a calificat in optimile de finala de la Roland Garros dupa ce a invins-o minunat pe ucraineanca Elina Svitolina, favorita numarul 4.
Sportiva noastra a obtinut victoria carierei dupa o evolutie de exceptie. Scorul final a fost 6-3, 7-5 pentru Mihaela, protagonista unei lectii de tenis.
In optimile de finala, Mihaela o va intalni pe americanca Madison Keys, favorita numarul 13 de la Roland Garros.
Partida din optimi va avea loc sambata, la o ora ce nu a fost stabilita deocamdata si va fi transmisa in direct de Ziare.com.
Pentru calificarea in optimile de finala, Mihaela si-a asigurat un cec in valoare de 222 de mii de euro.

Duminica, 10 Iunie 2018, ora 19:22
Dominic Thiem a oferit prima reactie dupa esecul din finala de la Roland Garros, finala pierduta cu Rafael Nadal , rege pentru a 11-a oara pe zgura pariziana, un record deosebit.
6-4, 6-3, 6-2, a fost scorul pentru Nadal in finala cu Dominic Thiem, in fata caruia si-a luat revansa dupa esecul suferit la Madrid.
"E unul dintre cele mai frumoase lucruri pe care tu le poti face pentru sport, sa castigi din nou aici, mai ales de 11 ori, e nemaipomenit. Pentru mine au fost doua saptamani extraordinare. Cand tu castigai prima data in 2005, aveam doar 11 ani si ma uitam la meci, nu ma asteptam vreodata sa joc o finala cu tine. Mi-a placut acest turneu de cand eram junior, sper ca voi mai avea sanse sa castig aici, poate chiar cu tine Rafa. Vreau sa fac si o promisiune, sper ca data viitoare sa vorbesc in limba franceza la ceremonia de premiere", puncta la festivitatea de premiere Dominic Thiem, locul 8 mondial, din Austria.
Thiem putea fi primul jucator austriac care triumfa la Roland Garros dupa Thomas Muster, care realiza acest lucru in 1995.
Nadal a triumfat pentru a 17-a oara intr-un turneu de Mare Slem si ramane pe 1 ATP si de luni incolo.

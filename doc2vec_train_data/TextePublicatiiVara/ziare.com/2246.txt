Miercuri, 13 Iunie 2018, ora 11:56
Senatorul de Arges Ion Popa a anuntat, miercuri, ca demisionateaza din PNL si se inscrie in ALDE.
Senatorul sustine ca de 16 ani este fidel valorilor si principiilor liberale si ca a trecut printr-o perioada plina de provocari: "cu bune, cu rele, cu multe greutati si, alaturi de colegii liberali, ne-am bucurat, ne-am intristat, am castigat si am pierdut. Nu am lipsit de la nicio batalie electorala si am depus toate eforturile sa realizam obiectivele propuse, obiective asumate de intreaga echipa".
"Din pacate, rezultatele ultimelor alegeri nu au fost cele sperate de noi, asa incat mi-am asumat acest esec si am demisionat atunci din toate functiile din partid. Am constatat ca am fost considerat printre putinii vinovati...
Au trecut doi ani de la acel moment, iar lucrurile nu s-au imbunatatit ci, dimpotriva, s-au agravat. Altii, la fel de 'vinovati' ca si mine, s-au agatat de functii mai inalte. Ei sunt cei care decid in Partidul National Liberal si sunt si mai vocali. Oamenii care au muncit in campanii, devotati ideilor liberale, nu mai sunt bagati in seama, in schimb, tradatorii sunt promovati si apreciati", a sustinut el.
Ioan Popa considera ca aceasta ar fi noua strategie de conducere a PNL care, "in loc sa promoveze competenta si bunul-simt, este macinat de orgolii interne, inclusiv in Arges. Astazi, partidul din care am facut parte, pentru care m-am batut atatia ani, s-a transformat complet.
PNL ar fi trebuit sa garanteze drepturile si libertatile fundamentale, sa condamne abuzurile si sa renunte la ipocrizie. Liderii care trebuiau sa uneasca, au dezbinat, abandonand principiile si valorile liberale. Cei care ar fi trebuit sa fie niste exemple sunt doar niste munti de frustrari si lasitate... Nu stiu cati colegi mai tolereaza aceste lucruri, dar eu nu!".
In aceste conditii, spune el, a luat cea mai grea hotarare din cariera sa, si anume sa demisioneze din PNL.
"Nu am parasit doctrina, ci am lasat in urma doar oameni care m-au dezamagit. Vechilor mei camarazi le garantez ca raman acelasi bun prieten daruit principiilor comune.
Voi activa ca senator al grupului ALDE. Ii asigur pe argeseni ca nu voi abandona proiectele pentru judet. Argesul are nevoie de parlamentari care sa se concentreze pe promovarea si dezvoltarea zonei, nu pe preamarirea unor lideri politici fals", a adaugat senatorul.
La inceputul lunii, si deputatii Mihai Doru Opriscan si Ion Tabugan si-au anuntat oficial trecerea la ALDE . Mihai Doru Opriscan a fost pana in luna martie membru al PNL, iar apoi a devenit deputat neafiliat de Mures. Ion Tabugan a fost pana in luna mai membru al grupului parlamentar PMP, apoi activand ca deputat neafiliat de Caras Severin.

Luni, 04 Iunie 2018, ora 06:00
Ion Tiriac a oferit primele declaratii despre Simona Halep , dupa ce a urmarit-o in toate meciurile disputate pana acum la Roland Garros 2018.
Managerul din umbra al sportivei considera ca Simona e marea favorita la castigarea Roland Garros, insa doar daca va reusi sa-si stapaneasca emotiile.
"Simona Halep este un fenomen, are un talent nelimitat! Sunt sanse foarte mari sa castige Roland Garros. Problema este ca este o jucatoare foarte emotiva si din cauza asta are de suferit. A facut deja cadou trei finale de Grand Slam pana acum.
E foarte emotiva precum toti latinii. Treaba asta n-o vezi la rusi, englezi sau germani", a spus Ion Tiriac la EuroSport.
Simona Halep se va duela, luni de la ora 12:00, cu Elise Mertens pentru un loc in sferturile de finala de la Roland Garros.
Partida va fi transmisa in direct de Ziare.com.
Singura intalnire de pana acum a avut loc luna trecuta, la Madrid, cand Simona s-a impus in doua seturi.
Elise Mertens ocupa locul 16 in clasamentul WTA si este considerata o specialista pe zgura.

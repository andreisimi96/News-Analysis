de Dan Alexandru
Sambata, 02 Iunie 2018, ora 15:24
Multipla campioana de Mare Slem din Rusia Maria Sharapova a castigat cel mai asteptat meci al zilei de la Roland Garros, acolo unde a evoluat in fata locului 6 WTA in lume.
Sharapova a dispus in mod categoric de Karolina Pliskova din Cehia, scorul fiind unul care nu prea lasa loc de multe comentarii, 6-2, 6-1, dupa doar 59 de minute de joc!
Maria a evoluat extrem de curajos, a fost foarte agresiva si incisiva, mai ales in lovitura de retur, profitand si de o zi practic extrem de slaba pe care fosta semifinalista de la RG a avut-o.
Sharapova e locul 30 in lume si este favorita 28 aici la Paris, turneu pe care l-a castigat in doua randuri, in 2012 si 2014, ultima finala fiind in compania Simonei Halep.
Rusoaica o poate intalni in turul urmator pe marea sa rivala Serena Williams , de care o desparte o foarte lunga rivalitate in circuitul WTA, daca fosta lidera WTA din SUA o va invinge in turul III pe Julia Goerges din Germania.
19-2 e raportul victoriilor directe pentru Serena Williams in compania Sharapovei!

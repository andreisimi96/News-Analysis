Miercuri, 06 Iunie 2018, ora 15:02
Federatia Romana de Fotbal a informat forul continental despre arenele care vor gazdui primele doua partide ale nationalei Romaniei de pe teren propriu din nou competitie UEFA, care va incepe in aceasta toamna.
Astfel, tricolorii vor debuta in noua competitie UEFA contra Muntenegrului, pe 7 septembrie, la Ploiesti, pe stadionul "Ilie Oana". Aceasta partida se va disputa fara spectatori, ca urmare a unor sanctiuni primite pe durata preliminariilor EURO 2016.
Cel de-al doilea joc de pe teren propriu din Liga Natiunilor va fi contra echipei nationale a Serbiei, pe 14 octombrie, iar aceasta partida va fi gazduita de Arena Nationala.
Reprezentativa Romaniei va debuta in toamna in Liga Natiunilor, noua competitie UEFA. Programul meciurilor este urmatorul:
7 septembrie: Romania - Muntenegru (stadion "Ilie Oana", Ploiesti), Lituania - Serbia (ora 21:45)
10 septembrie: Serbia - Romania, Muntenegru - Lituania (ora 21:45)
11 octombrie: Lituania - Romania, Muntenegru - Serbia (ora 21:45)
14 octombrie: Romania - Serbia (Arena Nationala, ora 16:00), Lituania - Muntenegru (ora 21:45)
17 noiembrie: Serbia - Muntenegru (ora 16:00), Romania - Lituania (ora 21:45)
20 noiembrie: Serbia - Lituania, Muntenegru - Romania (ora 21:45)

Sambata, 09 Iunie 2018, ora 17:55
Presedintele PNL , Ludovic Orban , a declarat, sambata, ca mitingul PSD este o actiune profund nedemocratica de intimidare a opozitiei, a magistratilor, a oamenilor liberi, a functionarilor care nu raspund la comenzile politice, a oricarui roman care nu accepta sa sa fie sluga vechilului sef.
"Acest miting este o actiune profund nedemocratica de intimidare a opozitiei, a magistratilor, a oamenilor liberi, a functionarilor si angajatilor din sistemul public care nu raspund la comenzile politice, a jurnalistilor care isi permit sa critice PSD, a oricarui roman care nu accepta sa fie sluga vechilului sef. Ce e val ca valul trece. Nu va lasati impresionati de multimea adunata cu arcanul si pe care comunistoizii din jurul lui Dragnea incearca sa o foloseasca pe post de amenintare psihologica la adresa noastra. Ei vor fi in piata o zi. In rest, Piata Victoriei si victoria ramane a noastra", a scris Ludovic Orban pe contul sau de Facebook .
El afirma ca este limpede pentru orice om cu bun simt.
"Nu poti sa faci miting contra abuzurilor atunci cand esti la putere. Abuzurile nu pot fi comise decat de cei care detin puterea. Nu poti sa faci miting ca sa protestezi impotriva ta. Ratiunile acestui miting sunt altele. In primul rand, alegerea locului de manifestatie arata intentia clara de a confisca locul simbolic in care protesteaza de un an si jumatate cei care sunt impotriva PSD", a adaugat liderul PNL.
El a reamintit de intentia primarului general al Capitalei, Gabriela Firea, de a organiza un targ de Craciun in timpul protestelor #rezist.
"In al doilea rand, sa remarcam faptul ca data a fost aleasa la o zi dupa ce ar fi trebuit ca instanta sa dea verdictul in dosarul lui Drsagnea. Deci, scopul de a pune presiune pe judecatorii care trebuie sa ia decizia este evident.In al treilea rand, mitingul este organizat dupa decizia CCR , cu obiectivul de a pune presiune pe presedintele Romaniei. In al patrulea rand, mitingul este organizat inaintea anuntatei motiuni de cenzura a PNL si urmareste sa bage frica in oasele oricarui parlamentar din majoritate care ar intentiona sa voteze in favoarea motiunii", a mai afirmat presedintele PNL.

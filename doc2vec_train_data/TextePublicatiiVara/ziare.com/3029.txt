Luni, 18 Iunie 2018, ora 16:20
Un barbat cu fata acoperita si inarmat cu un cutit a amenintat, luni, angajatii unei banci din Cluj-Napoca si a sustras aproximativ 20.000 de lei, dupa care a fugit. Barbatul este acum cautat de politisti.
Politistii din Cluj au anuntat, luni, ca in jurul orei 15:00, Politia a fost sesizata cu privire la faptul ca intr-o unitate bancara, de pe raza orasului Cluj-Napoca, a intrat o persoana cu fata acoperita si, sub amenintare cu un cutit, a sustras aproape 20.000 de lei, dupa care a fugit.
In urma acestui incident, nicio persoana nu a fost ranita.
"Imediat dupa sesizarea incidentului, toate echipajele de politie au fost mobilizate pe teren in vederea depistarii barbatului in cauza. Urmeaza sa se stabileasca cu exactitate imprejurarile in care s-a produs incidentul, suma care a fost sustrasa si celelalte date de interes pentru solutionarea cazului", au precizat politistii.
Potrivit acestora, ancheta este coordonata de catre Serviciul de Investigatii Criminale din cadrul inspectoratului.

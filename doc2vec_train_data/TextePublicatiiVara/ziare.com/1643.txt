Vineri, 08 Iunie 2018, ora 13:06
Selectionerul reprezentativei Under 21 a Romaniei a decis sa accepte o noua provocare, contractul lui cu Federatia Romana de Fotbal urmand sa se incheie amiabil.
In varsta de 45 de ani, Daniel Isaila a preluat selectionata U21 in decembrie 2016 si a strans pe banca acesteia 6 meciuri oficiale, toate in preliminariile Euro 2019. Isaila lasa echipa neinvinsa in Grupa 8 cu 3 victorii si 3 egaluri si cu sanse de calificarea la turneul final de anul viitor.
De asemenea, antrenorul secund al lotului U21, Nicolae Constantin, va parasi si el staff-ul pentru a-l urma pe Daniel Isaila, anunta site-ul oficial al FRF .
"Este cea mai grea decizie din cariera mea! Am lucrat extraordinar aici. Multumesc Federatiei Romane de Fotbal pentru sansa pe care mi-a oferit-o in 2016, iar acum, pentru intelegere. De asemenea, le multumesc tuturor celor cu care am colaborat, oameni din federatie sau din staff. Jucatorilor le urez succes si sper sa se califice la turneul final pentru ca merita sa fie acolo. Sunt niste baieti extraordinari, talentati si muncitori. Multi dintre ei vor ajunge la echipa mare in viitor. Voi fi suporterul lor numarul unu de acum incolo! Hai, Romania!", a spus Daniel Isaila.
Directorul tehnic al FRF, Mihai Stoichita, in urma consultarilor care vor avea loc in cadrul sedintei Comisiei Tehnice, va inainta presedintelui Federatiei Romane de Fotbal, Razvan Burleanu, propunerile pentru viitorul selectioner al reprezentativei Under 21.

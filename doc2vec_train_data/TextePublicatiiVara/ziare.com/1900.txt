Duminica, 10 Iunie 2018, ora 13:33
Danny Kirwan, fost chitarist al Fleetwood Mac, care a cantat pe cinci dintre albumele trupei britanice, a murit vineri la varsta de 68 de ani.
Mick Fleetwood, care l-a cooptat pe Kirwan in Fleetwood Mac, in 1968, a confirmat moartea artistului pe pagina de Facebook a trupei, potrivit Rolling Stones .
Cauza decesului nu a fost anuntata.
Kirwan a inregistrat, ca solist si chitarist, cinci albume Fleetwood Mac, respectiv "Then Play On" (1969), "Blues Jam at Chess" (1969), "Kiln House" (1970), "Future Games" (1971) si "Bare Trees" (1972) . Prima lui aparitie cu trupa a fost single-ul "Albatros".
Kirwan a fost concediat din Fleetwood Mac in 1972, din cauza problemelor sale cu alcoolul. Ulterior, a lansat patru albume solo.

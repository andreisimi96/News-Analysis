Miercuri, 13 Iunie 2018, ora 20:02
Primii suporteri straini au ajuns deja in Rusia, unde joi va lua startul Cupa Mondiala la fotbal.
Decizia FIFA de a oferi Rusiei dreptul de a organiza turneul final a starnit multe reactii dure, avand in vedere contextul politic din ultimii ani, dar iata ca mai sunt doar cateva ore si Cupa Mondiala va incepe.
Fani din toate colturile lumii au ajuns deja in Rusia, iar primele lor impresii sunt pozitive.
"Capitala Rusiei s-a schimbat probabil mai mult decat oricare alt oras european in ultimii ani", remarca jurnalistii de la The Guardian .
Iar fanii prezenti in Rusia intaresc aceasta idee, spunand ca nu se asteptau sa dea de o tara atat de primitoare.
"Este mult mai usor sa te descurci decat ne asteptam si orasul Moscova este foarte frumos", a spus Carlos, un peruvian in varsta de 39 de ani care a calatorit de la New York pentru a vedea nationala sa la primul turneu final din 1982 incoace.
Publicatia britanica remarca faptul ca Moscova este un oras foarte primitor si ca "multe strazi au devenit complet pietonale, au fost construite piste pentru biciclete si ca multe parcuri au fost renovate".
Exista si reversul medaliei, scrie The Guardian, in conditiile in care investitiile au fost insotite de suspiciuni de coruptie.
"Fara niciun dubiu insa, centrul orasului este de nerecunoscut fata de cum era cu un deceniu in urma. Zona cafenelelor si a restaurantelor a fost transformata. Restaurantele si cafenelele au aspect hipsteresc si sunt mult mai prezente decat cantinele in stil sovietic", mai remarca publicatia britanica.
Un semn de intrebare il reprezinta insa felul in care vor gestiona situatia orasele mai mici, mai putin obisnuite cu organizarea unor evenimente de acest nivel.
Totusi, autoritatile din Rusia spun ca, printr-o organizare impecabila, doresc sa schimbe imaginea tarii.
Totodata, o alta problema este aceea a sistemului de transport, iar autoritatile se tem ca taximetristii vor profita de prezenta strainilor.
Ingrijorari exista si in privinta huliganismului, foarte prezent in Rusia, dar momentan nu au fost probleme intre suporteri.

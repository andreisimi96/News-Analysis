Miercuri, 06 Iunie 2018, ora 09:24
Presedintele francez Emmanuel Macron a raspuns celor care il intrebau in legatura cu informatiile privind termenii duri in care s-a desfasurat o convorbire telefonica cu Donald Trump, facand o paralela cu procesul de preparare a carnatilor: este mai bine sa nu stii ce se afla inauntru, scrie The Guardian.
In timpul unei conferinte de presa comuna cu prim-ministrul israelian, Benjamin Netanyahu, Macron a fost intrebat in legatura cu o informatie deifuzta de CNN conform careia o convorbire telefonica dintre liderul francez si Trump de saptamana trecuta a fost "teribila".
"Dupa cum ar spune Otto von Bismarck, daca am explica lumii cum sunt facuti carnatii, cel mai probabil lumea nu i-ar mai manca", a declarat Macron.
"Asa ca imi place cand oamenii vad masa in forma sa finala, dar nu sunt convins ca un comentariu despre bucatarie ajuta atunci cand livrezi mancarea sau cand o mananci", a adaugat presedintele francez.
Un transcript de la presedintia franceza al convorbirii lui Macron cu Trump de saptamana trecuta arata ca presedintele francez i-a transmis lui Trump ca decizia sa de a impune tarife exporturilor aliatilor este "ilegala" si "o greseala".
Casa Alba a comunicat ca discutia s-a concentrat pe piata de schimb si imigratie, fara sa ofere mai multe detalii.
"Macron a crezut ca va putea sa fie sincer, bazandu-se pe relatia cu Trump. Dar Trump nu poate suporta asemenea critici. A fost rau, teribil", a precizat o sursa neidentificata pentru CNN.

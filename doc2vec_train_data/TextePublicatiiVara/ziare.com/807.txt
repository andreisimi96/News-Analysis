Vineri, 01 Iunie 2018, ora 13:50
Ce tie nu-ti place altuia nu-i face, spune o vorba din popor. Pe de alta parte, tot o vorba din popor spune ca parintii au intotdeauna dreptate, iar in fata copilului, niciun parinte nu-si va cere scuze. Asadar, care e adevarul?
Adevarul este ca si parintii gresesc cateodata. Si e normal. Stres, oboseala, nopti nedormite. Toate isi spun cuvantul mai devreme sau mai tarziu. Insa la fel de normal este sa-ti ceri scuze daca gresesti fata de copil.
Spuneam intr-un articol anterior ca e bine ca parintele sa fie cel mai bun prieten pentru copil, insa nu si invers. Din simplul motiv ca nu putem impovara un copil cu problemele noastre de adulti. N-ar sti ce sa faca si s-ar simti vinovat. Insa e minunat sa devii cel mai bun prieten pentru copilul tau. Sa fie absolut convins ca se poate baza pe tine oricand, in orice imprejurare. Asta inseamna ca se va simti in siguranta.
De ce este important sa-ti ceri scuze daca ai gresit?
Va dau urmatorul exemplu: O fetita de numai 7 ani scrie pe masina unui vecin cu caramida primul cuvant invatat, apoi cheama toti copiii sa se laude. Credea ca face un lucru bun, numai ca acea caramida nu se mai stergea. Vecinul ajunge la usa parintilor, care n-aveau bani sa vopseasca masina. Tatal isi iese din minti si devine agresiv. Fetita este lovita de tatal ei pentru prima data si nu intelege de ce. Se instaleaza frica.
Mama fetitei o gaseste in camera ei, nestiind ce s-a intamplat. Din cauza sentimentului de vinovatie, fetita refuza sa manance si sa iasa din camera ei. In cele din urma, fetita isi face curaj si ii spune mamei ce s-a intamplat.
Dupa o discutie cu mama, tatal isi cere iertare, isi ia copilul in brate si ii promite ca nu va mai avea niciodata o astfel de reactie, caci a gresit. Acesta este tatal meu. Iar acea reactie gresita a fost prima si ultima.
In situatia respectiva, tata era in ochii mei un fel de politist rau, iar mama era politistul bun. Nu e in regula. E ok sa fii autoritar cu copilul, insa nu inspirandu-i frica. Mi-a luat ceva timp sa am incredere din nou in el si imi amintesc perfect ca ma duceam la mama daca aveam o problema.
Partea buna a lucrurilor este ca atunci cand parintele spune "Imi pare rau, am gresit" se intareste legatura dintre copil si parinte. Iar asta o spun si psihologii, o spun si eu. De atunci si pana in prezent, am invatat impreuna sa ne spunem adevarul si sa tinem cont de parerile celuilalt. In fond, eu nu voiam sa-mi dezamagesc tatal, iar el nu-si dorea sa-mi faca rau. Atat de simplu ar trebui sa fie!
Pe de alta parte, sa nu uitam ca piticii imita parintii. Esti obsedat de curatenie, copilul va deveni un fan al aspiratorului, vorbesti urat, asa va face si copilul si asa mai departe. A-ti cere scuze inseamna tarie de caracter si nu o slabiciune, ori acesta este un lucru pe care fiecare copil trebuie sa-l invete.
Scuzele nu inseamna ca-ti pierzi autoritatea
Copiii au nevoie de validarea parintilor in aceeasi masura in care si noi cautam validarea partenerului de viata. Asa cum noi avem nevoie ca acesta sa ne spuna "Te iubesc" sau "Imi pare rau, am gresit", asa are nevoie si copilul. Asta nu inseamna ca dispare respectul din relatie. Ba din contra!
Respectul se invata, nu se impune
Presupun ca toti parintii isi doresc copii respectuosi si cuminti, insa cum sa le cerem asta, daca noi, adultii, nu oferim la randul nostru respect? Odata ce vor vedea la noi ca stim sa spunem "Imi pare rau", "Iarta-ma" sau "Am gresit fata de tine", exista sanse mari sa o faca si ei la randul lor.
Copiii trebuie sa invete ca a gresi este omeneste si li se poate intampla chiar si adultilor.
Cand ii ceri scuze copilului? De fiecare data cand consideri ca ai gresit. Daca ai ridicat vocea, calmeaza-te, apoi spune-i ca iti pare rau si ca iti dai seama ca s-a speriat. Daca l-ai contrazis si copilul avea dreptate, recunoaste-ti greseala. Astfel va invata inca de mic sa fie corect, ca nu e nevoie sa minta atunci cand greseste, dar mai ales, copilul va invata sa fie atent si politicos.
Sa nu uitam ca scuzele inseamna vulnerabilitate, iar asta face bine in orice relatie. Copiii au nevoie sa stie ca relatia cu parintii este mai importanta decat mandria.

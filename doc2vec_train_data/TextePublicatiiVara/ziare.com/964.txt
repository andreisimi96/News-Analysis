de Marius Doroftei, Editor Ziare.com
Duminica, 03 Iunie 2018, ora 13:15
Mihaela Buzarnescu a parasit al doilea turneu de Grand Slam al sezonului in faza optimilor de finala, ea fiind invinsa clar de Madison Keys.
Sportiva americana s-a impus in doua seturi, scor 6-1, 6-4.
La primul meci din cariera in aceasta faza a unui turneu major si la prima partida jucata pe "centralul" parizian, Mihaela a parut coplesita de joc.
Primul set nu a avut istoric, "Miki" reusind abia un game pe propriul serviciu, in timp ce lui Keys si-a iesit aproape tot.
Setul doi s-a desfasurat dupa aceleasi coordonate pana la scorul de 1-5, atunci cand Buzarnescu a avut o rabufnire si ne-a aratat cum a ajuns in Top 30 WTA .
Dupa 3 game-uri castigate, Mihaela n-a mai avut ce face in fata lui Keys si s-a recunoscut invinsa.
Participarea la Roland Garros ii va aduce romancei un plus de 240 de puncte in clasamentul WTA si un cec cu nu mai putin de 222 de mii de euro!
Mihaela Buzarnescu - Madison Keys 1-6/ 4-6
13:15 - Game, set si meci, Madison Keys!
13:12 - Game Mihaela! Romanca are o revenire surprinzatoare!
13:09 - Break Buzarnescu!
13:05 - Isi face serviciul Miki, dar sperantele sunt foarte mici.
12:59 - Game Keys si Mihaela serveste pentru a ramane in meci.
12:57 - Vine si al doilea break pentru americanca. Keys este la un pas de sferturile de finala.
12:53 - Keys isi face serviciul si concretizeaza breakul.
12:48 - Break Keys! Mihaela pare coplesita de acest meci.
12:45 - Keys egaleaza rapid.
12:42 - Buzarnescu si-a luat o pauza de vestiar dupa primul set, a revenit pe teren si, cu destul de multe emotii, a castigat game-ul.
12:33 - Game si set, Madison Keys!
12:26 - Break Keys si americanca serveste acum pentru castigarea setului!
12:23 - Keys merge in continuare foarte bine cu serviciul si isi pastreaza avantajul.
12:20 - Primul game pentru Mihaela din aceasta partida!
12:17 - Keys face 3-0 in mai putin de zece minute.
12:15 - Break reusit de Keys la prima oportunitate ivita in meci!
12:12 - Game la zero pentru Keys.
12:10 - Incepe partida! Keys este prima la serviciu.
12:00 - Intra in arena cele doua sportive.
INFO: Partida se joaca pe arena centrala de la Paris, "Philippe Chatrier".
INFO: Va fi primul meci direct dintre Buzarnescu si Keys.
INFO: "Miki" vine dupa trei victorii in doua seturi obtinute la editia 2018 a Roland Garros, ultima, cea cu Svitolina, fiind considerata surpriza de pana acum a turneului.

de Dan Alexandru
Duminica, 27 Mai 2018, ora 19:26
In deschiderea Cupei Romaniei la seniori, intre Craiova si Hermannstadt, a avut loc pe Arena Nationala Cupa Romaniei la categoria Under 19, intre marile rivale FCSB si Dinamo , echipe care au creat un meci plin de dramatism.
La finalul celor 90 de minute, scorul a fost egal, 1-1, dupa reusitele semnate de Botezatu pentru stelisti, in minutul 38, respectiv Moldoveanu in minutul 59, ultimul marcand dupa un sut frumos la coltul lung, balonul atingand bara inainte de a intra in poarta.
Regula impusa de FRF la aceasta finala a fost ca dupa timpul efectiv de joc se trece direct la executarea loviturilor de la 11 metri, fara se se mai joace prelungiri.
Acolo, au trebuit sa fie executate 20 de lovituri de la punctul cu var pentru a se stabili o castigatoare.
Aceea a fost Dinamo, care a castigat cu 10-9, singura ratare venind de la stelistul Stefan Cana, la scorul de 9-9, dupa 18 goluri consecutive.
Cel care a marcat golul decisiv a fost Lazar, varul fostului fotbalist Vali Lazar de la Dinamo, acum plecat in tarile arabe.
Antrenor la juniorii lui Dinamo este fostul atacant al Stelei Laurentiu Dinita.

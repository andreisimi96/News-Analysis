Sambata, 02 Iunie 2018, ora 22:10
Ecourile din presa internationala nu au intarziat sa apara dupa partida Simonei Halep cu Andrea Petkovic din turul al treilea de la Roland Garros .
Chiar site-ul oficial al celor de la WTA a avut o ampla analiza de facut dupa aceasta partida, terminata cu scorul de 7-5, 6-0:
" Simona Halep a trecut de germanca Petkovic pentru a bifa din nou a doua saptamana de concurs la Roland Garros, asa cum s-a intamplat si anul trecut. Lidera mondiala WTA a castigat ultimele 8 game-uri din partida pentru a parafa o victorie in fata Andreei si a se califica din nou in optimi la RG. Statistic vorbind, Halep a avut 19 mingi castigatoare si 17 greseli nefortate pe toata durata partidei, fructificand 6 din cele 11 mingi de break avute. Este pentru a patra oara cand Simona face optimi de finala in ultimii 5 ani de concurs, avand sanse de a ramane in continuare pe 1 mondial", se arata in analiza facuta de site-ul oficial WTA.
Simona Halep se califica in optimile de finala de la Roland Garros
Cotidianul Daily Mail a scris si el despre Simona, notand ca "romanca nu s-a aratat deranjata ca a jucat pe un teren (n.r.: 18) total inadecvat pentru un lider mondial si a jucat perfect in setul secund mai ales. Forma de joc a romancei incanta ochiul si ea pare o favorita solida la titlu, avand in vedere si finala jucata anul trecut. Ea a si anuntat ca poate juca oriunde, pe orice teren la Roland Garros, caci se simte foarte pregatita".
Simona Halep va evolua luni in optimi de finala cu Elise Mertens din Belgia, la o ora ce va fi anuntata ulterior de organizatori.
Cele doua s-au mai intalnit o singura data, la Madrid in acest an, iar romanca invingea in minimum de seturi.

Marti, 29 Mai 2018, ora 21:01
Irina Begu a vorbit despre victoria superba obtinuta in primul tur de la Roland Garros , dupa un meci de peste trei ore in fata Annei Karolina Schmiedlova.
"E o bucurie, ma bucur enorm ca am reusit sa castig acest meci. A fost foarte greu, tinand cont ca am jucat trei ore si 20 de minute. Nu este usor, primul tur este cel mai dificil si ma bucur ca am ajuns aici.
Sunt multe lucruri pe care trebuie sa le fac acum, masaj, stretching, sa stau pe bicicleta, dar este bine ca nu voi juca miercuri", a spus Irina Begu la Eurosport.
Irina Begu a obtinut o calificare fantastica in turul doi de la Roland Garros.
Sportiva noastra a invins-o pe slovaca Anna Karolina Schmiedlova, la capatul unui meci ce a avut un set decisiv electrizant.
Scorul final a fost 6-4, 5-7, 9-7 in favoarea Irinei, dupa mai bine de trei ore de joc.
Pentru Irina urmeaza acum un meci cu chinezoaica Shuai Zhang, favorita numarul 29 de la Roland Garros.
Partida din turul doi va avea loc cel mai probabil joi, la o ora ce nu a fost stabilita deocamdata de organizatori.
Irina si-a asigurat deja un cec in valoare de 79 de mii de euro pentru calificarea in turul doi.

Vineri, 01 Iunie 2018, ora 10:00
Nicolae Stanciu si Tudor Baluta vor absenta la partida Romania - Finlanda.
Cei doi mijlocasi au parasit in aceasta seara lotul primei reprezentative, dupa meciul amical impotriva nationalei statului Chile disputat la Graz, anunta site-ul oficial al Federatiei Romane de Fotbal .
La solicitarea clubului FC Viitorul , staff-ul tehnic al primei reprezentative i-a permis lui Tudor Baluta sa revina alaturi de clubul sau pentru pregatirea finalei Ligii Elitelor U19, competitie a carei castigatoare va oferi reprezentanta Romaniei in UEFA Youth League, cea mai prestigioasa competitie continentala de juniori .
Nicolae Stanciu a fost invoit initial de staff-ul tehnic timp de o zi, din motive personale, astfel incat acesta urma sa paraseasca lotul primei reprezentative dupa partida Romania - Chile si sa revina ulterior, pe 2 iunie, in cantonament .
In meciul contra sud-americanilor, mijlocasul a acuzat o suprasolicitare la nivelul insertiei muschilor adductori ai coapsei stangi, staff-ul medical luand decizia de a fi scos din programul echipei nationale, pentru a nu risca aparitia unei leziuni la acest nivel.
Meciul amical dintre nationalele Romaniei si Finlandei e programat marti (5 iunie), de la ora 20:30, pe stadionul Ilie Oana din Ploiesti.

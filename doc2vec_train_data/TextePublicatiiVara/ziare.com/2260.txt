Miercuri, 13 Iunie 2018, ora 13:09
Julen Lopetegui a fost demis din functia de selectioner al Spaniei cu doua zile inainte ca reprezentativa iberica sa dispute primul meci la Cupa Mondiala.
Presedintele Federatiei Spaniole de Fotbal, Luis Rubiales, a luat aceasta decizie dupa ce tehnicianul a semnat un contract pe trei ani cu Real Madrid in cursul zilei de marti.
Lucrurile s-au precipitat destul de repede in culise, iar informatiile au fost contradictorii o buna perioada de timp. Dupa ce Real Madrid a anuntat ca s-a inteles cu Lopetegui, presedintele Federatiei a zburat de urgenta in Rusia, la Krasnodar, acolo se afla reprezentativa spaniola.
Dupa ore bune de negocieri, timp in care presa iberica sustinea ca selectionerul ar fi fost salvat de jucatori , care au insistat ca el sa ramana, Rubiales a anuntat public demiterea lui Lopetegui.
"Ii multumim lui Julen pentru tot, este unul dintre cei care au cele mai mari merite in obtinerea rezultatelor care ne-au adus in Rusia, dar suntem obligati sa il demitem. Trebuie sa transitem un mesaj clar catre toti angajatii Federatiei, trebuie sa stie ca trebuie sa sse comporte altfel.
Real Madrid cauta antrenor si cauta un antrenor bun, este drept si nu voi spune nimic despre asta. Insa selectionerul este angajatul Federatiei Spaniole nu poate face asa ceva. Am aflat ca a semnat cu Realul cu cinci minute inainte comunicatului oficial. Am fost obligati sa luam aceasta decizie", a spus Rubiales in cadrul unei conferinte de presa.
Chiar daca Spania va debuta la Cupa Mondiala vineri, cand va infrunta rivala Portugalia, "La Roja" nu are inca un nou selectioner.
"Nu stim nimic cu privire la inlocuitorul sau. Singurul lucru pe care il pot spune este ca facem tot posibilul sa ne grabim. Cand vom sti ceva cu certitudine vom anunta public."

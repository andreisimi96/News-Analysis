Marti, 05 Iunie 2018, ora 09:01
Sase copii din judetul Vaslui au ajuns la spital, dupa ce au mancat ciuperci otravitoare, culese din padure.
Luni dupa-amiaza, cinci copii cu varste cuprinse intre 5 si 16 ani din localitatea Iana (Vaslui) au fost preluati de ambulante si transportati la spital, iar ulterior, in timpul noptii de luni spre marti, un al saselea copil a fost internat.
Este vorba despre o fetita de 11 ani. Pana acum, numarul victimelor de ridica la sase.
Toti cei sase copii sunt din satul Silistea, comuna Iana.
"Copii au fost preluati de echipaje medicale, fiind in stare critica, dupa ce au consumat ciuperci otravitoare. Copiii sunt din familii diferite", a spus purtatorul de cuvant al Prefecturii Vaslui, Vasile Lapa.
Potrivit acestuia, copiii care au ajuns la spital sunt prieteni si au mers impreuna in padurea din localitate, au cules ciuperci, le-au gatit si le-au mancat, iar la scurt timp li s-a facut rau si au anuntat parintii, care au alertat autoritatile.

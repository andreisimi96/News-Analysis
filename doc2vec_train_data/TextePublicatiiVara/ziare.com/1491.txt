de Irina Olteanu
Joi, 07 Iunie 2018, ora 10:52
Comisia pentru Legile Justitiei va vota, azi, modificarile Codului de procedura penala.
Saptamana trecuta, Comisia speciale pentru legile Justitiei condusa de Florin Iordache a finalizat lecturarea initiativei legislative de modificare a Codului de procedura penala iar miercuri au inceput dezbaterile ei.
Proiectul va primi votul in sedinta de joi a forului de specialitate si ulterior cel al Senatului, in calitate de prima camera sesizata.
Florin Iordache nu a exclus convocarea unei sesiuni extraordinare pentru ca Parlamentul sa poata adopta proiectele privind modificarea Codurilor.
Comisia Europeana (CE) a declansat procedura de infringemente impotriva Romaniei din cauza netranspunerii in legislatia nationala a Directivei UE privind prezumtia de nevinovatie, care trebuia sa fie implementata pana in luna aprilie a acestui an.
Ziare.com va prezinta, in format LIVE TEXT dezbaterile din Comisia Iordache
10:50 - A fost adoptat un amendament propus de PSD si UDMR care prevede ca in timpul urmaririi penale este interzisa comunicarea publica a oricarei informatii referitoare la faptele si persoanele care fac obiectul procedurii.
"In cursul urmaririi penale si al judecarii cauzei in procedura sunt interzise comunicarile publice, declaratiile publice precum si furnizarea de alte informatii, direct sau indirect, provenind de la autoritatile publice referitoare la faptele si persoanele care fac obiectul acestor proceduri si nu se pot referi la persoanele suspectate sau acuzate ca si cum acestea ar fi fost condamnate", se arata in amendament.
Schimburi de replici acide la dezbaterile de miercuri din Comisia Iordache
Sedinta de miercuri a debutat cu un conflict intre Opozitie si Florin Iordache, care a continuat pe toata durata dezbaterilor. Deputatul PSD a anuntat ca a primit de la Ministerul Justitiei si CSM mai multe amendamente si observatii la proiect, dar Opozitia si-a exprimat nemultumirea ca nu a avut acces la ele.
Ulterior, reprezentantii Opozitiei au reclamat faptul ca amendamentele sunt dazbatute intr-un ritm alert si au cerut mai multa seriozitate.
"Sunt mult prea multe amendamente. Daca lucram ca la CAP, la hectar, nu suntem eficienti. Propun sa sistam lucrarile", a declarat senatorul PNL Alina Gorghiu.
Si reprezentanta Parchetului si-a exprimat nemultumirea, afirmand ca amendamentele nici macar nu au fost citite. Florin Iordache a propus suspendarea lucrarilor, dar propunerea a fost respinsa prin vot.
Totodata, un amendament controversat sustinut de PSD, a starnit nemultumirea deputatului USR Stelian Ion, afirmand ca astfel organele judiciare pot fi intimidate.
"Reprezinta privare nelegala de libertate orice masura preventiva privativa de libertate dispusa intr-o cauza in care persoana a fost achitata cu exceptia cazului in care survine dezicriminarea faptei a urmare a modificarilor legislative intervenitie ulterior pentru orice motiv sau daca la data dispunerii masurii privarii de libertate existao cauza de incetare a procesului penal", se arata in amendamentul sustinut de PSD.

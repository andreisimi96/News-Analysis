Miercuri, 06 Iunie 2018, ora 20:15
Dan Petrescu a vorbit in premiera despre plecarea de la CFR Cluj , dar si despre oferta de "milioane de euro" pe care a primit-o din China.
"Bursucul" a marturisit ca le-a pus chinezilor multe conditii in speranta ca acestia nu le vor accepta, dar a fost "nevoit" sa semneze in momentul in care acestia le-au acceptat pe toate.
Despre CFR, Petrescu sustine ca isi va lua la revedere de la oamenii din club in cursul zilei de joi.
"Am pus foarte multe conditii. Am procedat in acest fel pentru ca ma asteptam sa renunte. Dar au acceptat. Maine imi voi lua la revedere de la club si le voi multumi oamenilor de acolo pentru tot ce am reusit sa facem impreuna", a declarat Petrescu la revenirea in tara, citat de DigiSport .
Dan Petrescu s-a inteles cu chinezii de la Guizhou Hengfeng, "lanterna rosie" a Superligii.
Potrivit informatiilor din presa, conducerea formatiei i-a pus pe masa lui Petrescu un contract in valoare de 3 milioane de dolari pe sezon.

Vineri, 15 Iunie 2018, ora 21:01
FIFA a deschis o ancheta ca sa inteleaga de ce meciul Uruguay - Egipt (1-0) s-a jucat pe un stadion cu multe locuri goale, in orasul rus Ekaterinburg, vineri, in a doua zi a Cupei Mondiale de fotbal 2018.
Ekaterinburg Arena, cel mai estic dintre stadioanele acestui turneu, a avut multe scaune portocalii neocupate la acest meci. Doar sectoarele de la extremitatile terenului, in spatele portilor, au fost cu adevarat pline, unul cu fani uruguayeni, celalalt cu egipteni.
FIFA asigurase ca pentru acest meci fusesera vandute aproape toate biletele.
"Putem confirma ca au fost vandute 32.278 de bilete pentru meciul dintre Egipt si Uruguay de la Ekaterinburg", stadionul avand o capacitate de 33.061 de locuri, a indicat un purtator de cuvant al forului fotbalistic mondial.
"Faptul ca numarul (suporterilor) prezenti nu corespunde cu numarul biletelor vandute se poate datora mai multor factori, in legatura cu care FIFA ancheteaza in acest moment", a adaugat el.
Potrivit FIFA, peste 2,5 milioane de bilete au fost atribuite pentru Mondialul 2018, care a inceput joi si se incheie pe 15 iulie.
Organizatorii rusi au asigurat ca au fost deja vandute aproape toate biletele, 46% dintre acestea fiind cumparate de rusi.

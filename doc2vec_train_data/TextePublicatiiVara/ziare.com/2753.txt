Sambata, 16 Iunie 2018, ora 19:04
Codrin Stefanescu, secretarul general adjunct PSD, a declarat ca nu se poate face o comparatie intre numirea lui George Maior la SRI si nominalizarea lui Gabriel Vlase (foto stanga) la SIE, acesta din urma fiind cel care a condus multe sedinte de plen pe Legile Justitiei.
"In PSD au fost doua opinii favorabile, doua voci care conteaza esential, eu si Plesoianu, care au reprezentat vocile anti-sistemului. Avem aceeasi teorie: Vlase a condus sedintele Camerei pentru modificarile legilor Justitiei fabulos de bine si s-a batut pentru fiecare amendament si virgula, in niste conditii infernale, cand USR a adus corturi in sala, au pus muzica la maxim, in aceste conditii nu a cedat si a mers si a condus sedintele Camerei si nu poti spune ca Vlase, care s-a batut alaturi de noi, poate sa fie omul statului paralel, cand el a fost varf de lance in Parlament. Este ilogic", a declarat Codrin Stefanescu.
Acesta a mai spus ca nu a existat in PSD, pana in acest moment, vreo discutie contra acestei nominalizari.
"Surpriza cea mare: cu toate ca a luptat pentru Legile Justitiei, Iohannis il propune sef la SIE, fiind si PSD-ist si unul vechi si cred ca Iohannis l-a propus, nu ca il simpatizeaza, dar cred ca partenerii strategici i-au apreciat niste calitati si faptul ca face parte din aceasta Adunare exceptionala (nr.: Adunarea Generala a Parlamentului NATO) . Nu am avea niciun motiv sa nu sustinem o astfel de propunere. Pentru PSD, faptul ca ai un fost membru de partid sef la SIE e un lucru foarte bun", a mai declarat Codrin Stefanescu.
Secretarul adjunct al PSD afirma ca nu se poate face o comparatie intre George Maior si momentul in care a fost numit sef al SRI, cu nominalizarea lui Vlase.
"Se facea o comparatie intre numirea lui Maior la SRI si Vlase. Maior a defectat si l-a slujit pe Basescu cu succes si il slujeste si azi in statul paralel pe care l-au creat. Lucrurile sunt incomparabile din punct de vedere al calitatii umane. Maior a fost baiatul lui taticu, promovat si de Nastase si apoi de Basescu ca baiatul bun la toate, nu a reusit in PSD sa ajunga pe munca lui, pur si simplu a fost numit. Pe cand Vlase e de la 19 ani membru de partid, a trecut prin toate functiile posibile", sustine Codrin Stefanescu.
Presedintele PSD Liviu Dragnea a declarat vineri, legat de nominalizarea social democratului Gabriel Vlase la conducerea SIE, ca aceasta aduce mai multe intrebari decat clarificari, ironizand in acest fel raspunsul similar dat de Klaus Iohannis privind decizia CCR care o vizeaza pe Kovesi.
"Intr-adevar am primit o adresa, o propunere pentru SIE. Si acum ca sa citez un clasic in viata: aceasta adresa aduce mai multe intrebari decat clarificari. O sa o citesc pana o inteleg. Poate e nevoie sa facem o dezbatere pe aceasta tema, si o sa va comunic", a declarat vineri, Liviu Dragnea.
Klaus Iohannis l-a nominalizat joi in functia de director SIE pe Gabriel Vlase . Social democratul Petru-Gabriel Vlase este la al treilea mandat de parlamentar, ocupa functia de vicepresedinte al Camerei Deputatilor, membru al Comisiei pentru aparare si este membru al Comisiei speciale privind analizarea legilor in domeniul securitatii nationale.

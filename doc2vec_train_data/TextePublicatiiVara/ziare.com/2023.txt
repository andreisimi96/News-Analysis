Luni, 11 Iunie 2018, ora 15:51
Fostul tenismen roman Victor Hanescu sustine ca Darren Cahill s-ar putea desparti in curand de Simona Halep .
Hanescu spune ca australianul obisnuieste sa renunte la contractele pe care le are cu sportivii dupa ce isi indeplineste obiectivele.
"Nu stiu daca Darren e genul de antrenor care sa ramana atat de mult langa un sportiv. Cred ca e genul care ia sportivul de la un punct, il duce la un punct maxim si il lasa.
Nu cred ca va sta multi ani cu Simona. Dar cred ca a reusit, in ultimii ani, sa-i transmita ce voia, s-o invete sa aiba o atitudine pozitiva", a spus Hanescu pentru Pro Sport.
Colaborarea dintre Simona Halep si Darren Cahill a inceput in 2015, iar sub comanda australianului sportiva a ajuns pe primul loc in lume si a castigat primul Grand Slam din cariera.
In trecut, Darren a mai antrenat sportivi precum Lleyton Hewitt, Andre Agassi , Andy Murray , Ana Ivanovici , Daniela Hanutchova si, pentru scurt timp, pe Sorana Cirstea .
Cahill este in paralel si comentator sportiv pentru postul american ESPN.

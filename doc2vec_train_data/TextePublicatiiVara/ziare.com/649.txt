Joi, 31 Mai 2018, ora 10:40
Taylor Townsend a prefatat partida pe care o va disputa joi, in turul doi la Roland Garros, cu Simona Halep.
Tenismena americana aflata pe locul 72 in clasamentul WTA e convinsa ca poate produce surpriza si s-o elimine pe reprezentanta noastra.
Mai mult, Taylor Townsend spune ca se condidera chiar favorita!
"Am mai fost in situatia in care sa joc imporiva numarului 1 WTA, deci nu cred ca ar fi ceva nou. Va fi un meci grozav pentru mine, o partida din care nu am nimic de pierdut, ci numai de castigat. Nu stiu daca cineva are asteptari de la mine in meciul cu Simona", a spus Townsend intr-un interviu pentru Fanatik .
"Sunt in competitie, joc impotriva ei, nu ma pot discredita in fata nimanui, fie el si numarul 1 mondial! Tenisul este atat de deschis in aceasta perioada, cu fiecare zi lucrurile se schimba si nimeni nu poate baga mana in foc pentru un jucator anume. Iti dau un exemplu: niciodata nu m-as fi gandit ca Venus ar putea fi eliminata in primul tur la Roland Garros! Sau Ostapenko, care anul trecut a jucat senzational nu doar in finala, ci de-a lungul celor 2 saptamani si acum e out! Mereu sunt surprize, asa ca, pentru mine, eu sunt favorita si asa trebuie sa gandesc mereu", a mai adaugat aceasta.
Organizatorii Roland Garros au schimbat ora de start a meciului dintre Simona Halep si Taylor Townsend
Simona Halep si Taylor Townsend s-au mai intalnit o singura data pana in prezent, anul trecut, la Cincinnati, cand tenismena noastra s-a impus usor, in doua seturi, scor 6-4, 6-1.
Taylor Townsend are 22 de ani si a fost cea mai buna jucatoare a lumii la junioare in 2012. N-a reusit insa, pana in prezent, sa castige niciun turneu WTA.
Jucatoarea nascuta la Chicago s-a aflat in centrul atentiei in 2012 si dupa ce Forul American de Tenis (USTA) i-a retras sprijinul pe motiv ca era supraponderala.
In primul tur la Roland Garros 2018, Taylor Townsend a invins-o in doua seturi pe frantuzoaica Myrtille Georges, scor 6-4, 6-2.
Partida dintre Simona Halep si Taylor Townsend se va disputa joi, in jurul orei 16:00.
Ziare.com transmite in direct toate partidele tenismenelor romane de la Roland Garros 2018.

Joi, 07 Iunie 2018, ora 22:36
Daca intalnirea di Singapore va fi un succes, liderul nord-coreean Kim Jong-Un ar putea fi invitat in Statele Unite, i-a spus Donald Trump premierului japonez Shinzo Abe.
Presedintele SUA l-a primit, joi, la Casa Alba pe premierul japonez Shinzo Abe, inaintea summitului G7 din Canada, la care urmeaza sa participe amandoi.
Multe dintre declaratiile facute de Trump dupa intalnire s-au referit la Kim.
"Cred ca sunt bine pregatit. Nu cred ca trebuie sa ma pregatesc prea mult. E vorba de atitudine, e vorba de vointa de a termina treaba, dar cred ca m-am pregatit pentru acest summit de multa vreme", le-a spus el jurnalistilor, potrivit DPA.
Presedintele a mai afirmat ca este foarte posibil sa semneze impreuna cu liderul de la Phenian un acord pentru incheierea razboiului din Coreea, ceea ce ar fi "Un prim pas (...) partea usoara; partea grea ramane dupa aceea".
Premierul nipon a declarat ca a discutat pe larg cu gazda sa problema japonezilor rapiti de nord-coreeni si ca ar dori sa negocieze direct acest subiect cu Coreea de Nord. Trump a precizat ca a inteles situatia si i-o va explica lui Kim, transmite Reuters.

Marti, 12 Iunie 2018, ora 20:01
Chiar daca Simona Halep nu este considerata o specialista pe iarba, Ion Tiriac este de parere ca sportiva noastra isi poate trece in palmares al doilea Grand Slam consecutiv.
Tiriac spune ca, pentru a reusi acest lucru, Simona trebuie doar sa stea cu un metru mai aproape de linia de fund a terenului.
"Trebuie sa stea un metru mai aproape de linia de fund si sa loveasca mingea. Are centrul de gravitatie jos si asta o va ajuta pe iarba.
Nu este foarte inalta si nu are un serviciu foarte puternic, dar are toate celelalte calitati. Poate fi cam emotiva, dar are o inima mare, este o persoana foarte buna", a spus Tiriac, potrivit Tennis World USA .
Revenirea sportivei noastre in circuit se va produce incepand cu 25 iunie, la Eastbourne.
Apoi, incepand cu 2 iulie, Simona va lua startul in turneul de la Wimbledon .
Cea mai buna performanta a Simonei la Londra este semifinala din 2014. Anul trecut a ajuns pana in sferturile de finala.

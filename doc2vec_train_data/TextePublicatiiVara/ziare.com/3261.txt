Luni, 02 Iulie 2018, ora 16:47
Cristi Borcea a facut primele declaratii dupa ce a fost eliberat conditionat .
Fostul patron al lui Dinamo sustine ca e foarte bolnav si are nevoie de cel putin o luna la psihiatrie.
"Daca nu as fi avut familia alaturi de mine, nu as fi reusit. E foarte greu sa fii departe de copii, de Valentina, au fost ani de sacrificii, de iubire. Nu se putea face una fara alta. Ii imbratisez pe copii dupa patru ani si trei luni, ani foarte, foarte grei", a spus Borcea dupa ce-a iesit pe poarta penitenciarului, fiind asteptat de sotia sa, Valentina Pelinel.
"Acum, trebuie sa merg cel putin o luna la psihiatrie, pentru ca am ajuns la 4 medicamente pe seara, cu problemele pe care le am. Dupa o astfel de perioada incepi sa apreciezi mult mai mult oamenii de langa tine, sa vrei sa petreci timpul alaturi de ei si sa apreciezei mai mult fiecare zi traita, ca si cum ar fi ultima. Nu vreau sa ma gandesc decat la doctor, vreau sa fac teste, nu este usor. Patru ani si trei luni sunt foarte multi, s-au agravat probleme mele. Chiar daca par neschimbat din exterior, in interior au fost multe framantari si probleme", a adaugat acesta, potrivit Digi Sport .
Intrebat daca se gandeste sa revina in fotbal, Borcea s-a limitat a spune: "Nu pot discuta acum daca voi reveni in fotbal".
Magistratii Tribunalului Ilfov au dispus, luni, eliberarera conditionata a fostului actionar de la Dinamo, Cristian Borcea. Instanta a admis contestatia acestuia la sentinta din luna mai a Judecatoriei Sectorului 4 Bucuresti care a respins cererea.
Decizia este definitiva.
Pe 2 mai, magistratii de la Judecatoria Sectorului 4 au respins, in prima instanta, cererea de eliberare conditionata formulata de Cristian Borcea, care executa la Penitenciarul Jilava o condamnare de 6 ani si 4 luni primita in dosarul transferurilor din fotbal.
A stat 4 ani si 4 luni in spatele gratiilor.

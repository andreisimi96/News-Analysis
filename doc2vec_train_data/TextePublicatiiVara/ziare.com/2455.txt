Joi, 14 Iunie 2018, ora 21:21
Presedintele SUA, Donald Trump, le-a spus liderilor din Grupul tarilor puternic industrializate (G7) ca fosta regiune ucraineana Crimeea apartine Rusiei deoarece locuitorii vorbesc limba rusa, afirma surse citate de site-urile Buzzfeed News si Axios.com.
Donald Trump a facut aceste afirmatii in cursul summitului G7, desfasurat saptamana trecuta in provincia canadiana Quebec.
Doi diplomati prezenti la intrevedere au declarat sub protectia anonimatului pentru site-ul BuzzFeed News ca Donald Trump a exprimat nemultumire ca Moscova nu a fost invitata la summit. In contextul in care liderii prezenti i-au explicat ca Rusia a anexat regiunea ucraineana Crimeea, presedintele SUA a mentionat ca regiunea Crimeea apartine Rusiei pentru ca locuitorii vorbesc limba rusa.
Rusia a anexat ilegal regiunea ucraineana Crimeea in anul 2014, atragandu-si sanctiuni internationale si masura excluderii din G8.
In cursul dineului de la summitul G7, Donald Trump a mai afirmat, potrivit surselor citate, ca "Ucraina este una dintre cele mai corupte tari din lume".
Donald Trump a afirmat si public ca Rusia trebuie sa fie reprimita in Grupul tarilor puternic industrializate. "Acest grup obisnuia sa fie G8, nu G7. S-a intamplat ceva in urma cu ceva timp astfel ca Rusia nu mai este membra", a spus presedintele SUA.

Duminica, 03 Iunie 2018, ora 18:26
Mihaela Buzarnescu a vorbit, duminica, despre eliminarea suferita in optimile de finala de la Roland Garros .
Sportiva romana a marturisit ca adversara el, americanca Madison Keys, a fost mai buna de aceasta data, avand un avantaj major datorita serviciului puternic.
"Ea a avut un inceput foarte bun de meci. Serviciul ei a fost foarte puternic si asta a facut diferenta. Eu am revenit. Pacat ca si la 5-4, cu mingi noi, a servit foarte bine. Sper ca data viitoare sa fie altul rezultatul. Dar, repet, ea a facut un meci foarte bun si a meritat victoria. Voi vedea ce va trebui sa schimb daca ne vom mai intalni pe viitor. Acum, stiu! Bravo ei si sper ca, la un moment dat, si eu sa ma calific intr-un sfert de finala intr-un turneu de Mare Slem. Eu am facut, intr-adevar mai multe erori, dar ele s-au datorat jocului ei de astazi. Sper ca, data viitoare, sa fie si invers", a spus Buzarnescu, potrivit ProSport .
Citeste si ce a spus Madison Keys despre meciul cu Buzarnescu
"Miki" a vorbit si despre experienta disputarii primei sale partide pe terenul central de la Paris si a declarat ca emotiile nu i-au afectat jocul prea mult.
"Experienta pe Chatrier a fost una foarte frumoasa. A fost un pic mai greu, la inceput, sa fiu pe aceasta arena, dar imi doresc sa joc mult mai multe meciuri pe viitor pe arene asa de mari. Exista posibilitatea ca pe o alta arena sa imi fi gasit reperele mai usor, intrucat am facut un singur antrenament in aceasta dimineata pe aceasta arena. Pe alt teren, poate altfel se juca meciul. Dar, ea a jucat bine de la inceput si precis, iar serviciul a fost cheia meciului. Ma bucur insa ca am sansa de a juca pe astfel de terenuri. Mi s-a parut, la inceput, ca acest teren este un pic mai rapid decat Terenul 1", a mai declarat aceasta.
Mihaela Buzarnescu a parasit al doilea turneu de Grand Slam al sezonului in faza optimilor de finala, ea fiind invinsa clar de Madison Keys.
Sportiva americana s-a impus in doua seturi, scor 6-1, 6-4.
A fost o partida in care Buzarnescu nu s-a regasit si a evoluat doar in finalul setului secund la nivelul ei din ultimul an competitional.

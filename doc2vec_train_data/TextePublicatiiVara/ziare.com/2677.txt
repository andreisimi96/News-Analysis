Sambata, 16 Iunie 2018, ora 10:06
Fundasul spaniol Gerard Pique l-a criticat pe Cristiano Ronaldo la finalul meciului de la Cupa Mondiala 2018 .
Starul de la FC Barcelona spune ca Ronaldo a simulat faultul din care a marcat golul de 3-3, din lovitura libera.
"Abia l-am atins! Cristiano e foarte predispus la a se arunca de unul singur pe teren! A fost contact minim!", a spus Pique, potrivit Yahoo Sports .
Spania si Portugalia au terminat la egalitate , scor 3-3, intr-o confruntare din Grupa B a Cupei Mondiale 2018. A fost o partida superba, cu multe rasturnari de situatie si spectacol total la Sochi.
Dupa acest rezultat, Iran ocupa primul loc in Grupa B, cu 3 puncte, urmata de Spania si Portugalia cu cate un punct. Maroc este ultima, fara niciun punct.
In primul meci din Grupa B, Iran a invins Marocul cu 1-0.
In etapa a doua, Maroc va intalni Portugalia, pe 20 iunie de la ora 15:00, iar Iran se va intalni cu Spania, pe 20 iunie de la ora 21:00.

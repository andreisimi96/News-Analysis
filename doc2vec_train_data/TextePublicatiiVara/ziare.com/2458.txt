Joi, 14 Iunie 2018, ora 22:16
Cantaretul britanic Robbie Williams a facut un gest obscen la ceremonia de deschidere a Cupei Mondiale de fotbal 2018, aratand degetul mijlociu catre camera de filmat in timpul transmisiunii in direct, potrivit DPA.
"I did it for free" ("am facut-o gratis") a cantat Williams - unul dintre versurile melodiei "Rock DJ" - in timp ce s-a apropiat de o camera de luat vederi si a aratat degetul mijlociu, intr-un gest care ar putea fi interpretat ca raspuns dat celor care l-au acuzat ca ar fi acceptat bani de la guvernul rus pentru a canta pe stadionul Lujniki din Moscova.
In cadrul ceremoniei de deschidere, Williams si soprana rusa Aida Garifullina au cantat in duet hitul "Angels" al cantaretului britanic. Festivitatea de dinaintea meciului inaugural dintre gazde si Arabia Saudita a durat 15 minute si s-a desfasurat in prezenta mai multor demnitari rusi printre care si a presedintelui Vladimir Putin.
i love robbie williams pic.twitter.com/5qdPN8LKM9
- chiemekaosuagwu (@chiemekasoam) June 14, 2018
Bill Browder, fondatorul Hermitage Capital Management, un critic pe fata al presedintelui rus, s-a numarat printre cei care l-au criticat pe Williams.
"Pe langa faptul ca il legitimeaza pe Putin prin faptul ca participa la Cupa mondiala, @robbiewilliams a mai cantat in Rusia, in trecut, si pentru oligarhii rusi Alisher Usmanov si Roman Abramovich", a scris Browder pe Twitter miercuri.
In cadrul ceremoniei de deschidere, Williams a mai cantat si hiturile "Let Me Entertain You" si "Feel", inainte de inceperea primului dintre cele 64 de meciuri din cadrul campionatului.
Anterior, artistul declarase ca este "fericit si entuziasmat ca se intoarce in Rusia pentru un astfel de spectacol unic".
"Am facut multe in cariera, dar ceremonia de deschidere a Cupei Mondiale in fata celor 80.000 de microbisti de pe stadion si milioanelor din lumea intreaga este un vis care devine realitate", a scris Williams pe site-ul sau oficial.

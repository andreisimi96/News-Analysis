Luni, 18 Iunie 2018, ora 09:00
Britanica Johanna Konta a facut un gest lipsit de fair-play dupa ce a pierdut finala turneului pe iarba de la Nottingham.
Tenismena a fost invinsa in finala pe Ashleigh Barty, iar la finalul meciului a refuzat sa dea mana cu arbitrul de scaun.
Apoi, Konta a parasit nervoasa terenul si a fost convinsa cu greu sa revina la ceremonia de premiere.
Supararea britanicei a plecat de la un punct pierdut in setul secund, pe care arbitrul de scaun i l-a dat lui Barty.
Konta s-a dus furioasa catre arbitrul de scaun si i-a reprosat decizia.
"Asculta-ma bine! Iei niste decizii care ne afecteaza vietile! Intelegi asta? Intelegi cu adevarat asta?", i-a spus Konta arbitrului de scaun.
In cele din urma, Konta a pierdut meciul cu 3-6, 6-3, 4-6 si a parasit terenul cu capul plecat.
Nicio britanica nu a mai castigat un turneu din Regatul Unit in ultimii 37 de ani.

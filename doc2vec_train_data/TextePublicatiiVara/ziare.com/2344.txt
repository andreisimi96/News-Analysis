de Emilian Isaila
Joi, 14 Iunie 2018, ora 00:00
Dupa intalnirea cu reprezentantii Comisiei de la Venetia , presedintele Romaniei a venit in fata jurnalistilor si a vorbit despre ce va face in legatura cu ultimatumul dat de CCR in ce priveste revocarea procurorului sef DNA.
Din declaratiile sale, iese in evidenta ca nu se va comporta conform asteptarilor lui Tudorel Toader, ministrul Justitiei, sau ale lui Liviu Dragnea, presedintele PSD.
Iohannis a declarat destul de clar, fara a-si dezvalui strategia, ca va merge inainte:
"Romania are nevoie de lupta anticoruptie, ea trebuie dusa cu toata fermitatea si romanii trebuie sa aiba incredere ca aceasta este o lupta dreapta".
Iohannis a mai constatat ca "PSD incearca de o buna vreme incoace sa amputeze puterile presedintelui. Atentie! Un partid, PSD, incearca sa amputeze puterile presedintelui Romaniei".
Asadar, Klaus Iohannis a decis sa foloseasca in avantajul sau faptul ca in motivarea CCR nu exista un termen si pentru a ajunge la o concluzie va declansa o dezbatere publica in care, a lasat el sa se inteleaga, trebuie implicata si CCR si trebuie gasite raspunsuri la intrebarile cu privire la puterea presedintelui, la independenta magistratilor, la rolul CSM si al ministrului Justitiei.
Aceasta dezbatere se poate incheia cu un referendum care sa modifice Constitutia sau sa valideze pozitia cetatenilor la temele puse in dezbatere.
Programul politic al presedintelui, in confruntarea cu PSD
"Daca citim motivarea CCR, se pune intrebarea: care mai este statutul procurorilor in Romania? Dupa aceasta decizie mai sunt procurorii independenti, asa cum ni-i dorim ca sa fie eficienti, de exemplu, in lupta anticoruptie? Sau sunt dusi procurorii mai degraba in subordinea ministrului Justitiei decat sub autoritatea ministrului Justitiei, asa cum scrie in Constitutie? Este o intrebare la care trebuie sa raspundem", a declarat presedintele Romaniei .
In aceeasi discutie cu jurnalistii, Klaus Iohannis a amintit de faptul ca in legea fundamentala exista un articol care spune ca "presedintele vegheaza la respectarea Constitutiei", lasand sa se inteleaga ca juristii analizeaza aceasta prevedere si vor da o opinie si din perspectiva raporturilor dintre presedinte si CCR: Daca exista un suport juridic prin care Curtea Constitutionala poate obliga seful statului "sa faca sau sa nu faca".
Neexistand un precedent in acest sens, de cum se va rezolva aceasta situatie va depinde raportul dintre presedintele Romaniei si CCR in viitor.
"Nu putem permite ca Romania sa devina un stat care se indeparteaza de valorile democratice. Nu putem accepta ca magistratii sa fie amenintati si intimidati. In Romania nu exista niciun stat paralel, este doar o inventie a pesedistilor, prin care incearca sa isi valideze demersurile impotriva Justitiei.
Exista un singur stat, pe care il reprezinta presedintele Republicii. Pentru ca ma opun masurilor care risca sa arunce tara in trecut, PSD vrea sa amputeze puterile si atributiile functiei prezidentiale. Romania are nevoie de lupta anticoruptie, dusa cu toata fermitatea, iar romanii trebuie sa aiba incredere ca aceasta este o lupta dreapta", a scris Klaus Iohannis pe contul sau de Facebook, prezentand programul politic cu care va incerca sa reziste asaltului PSD asupra sa si asupra sistemului juridic si constitutional al Romaniei.
O situatie paradoxala pentru PSD: ai grija ce-ti doresti, s-ar putea sa ti se intample
De partea cealalta, rezistenta lui Iohannis in fata a ceea ce s-a vrut a fi o lovitura fatala din partea pesedistilor din CCR, condusi de Valer Dorneanu, i-a luat pe liderii social-democrati prin surprindere.
Au fost cateva reactii politice care au transmis mai mult dezorientare decat strategie la nivelul partidului.
Tudorel Toader, ministrul Justitiei, un oficial sprijinit politic pentru ca procurorii sa treaca in subordinea sa - Foto: Hepta.ro
Tudorel Toader, ministrul Justitiei: "Din lunga mea experienta, ceea ce face presedintele azi e cel mai periculos precedent pentru statul de drept, pentru ca e prima data cand un demnitar de rang inalt pune in discutie respectarea si aplicarea legii fundamentale, respectarea si aplicarea unei decizii a Curtii Constitutionale".
Practic, Toader confirma indirect ca aparitia unui astfel de precedent ar redefini relatia dintre presedintele Romaniei si CCR.
Florin Iordache, deputat PSD si eminenta cenusie in ce priveste asaltul actualei majoritati asupra Legilor Justitiei, l-a amenintat pe presedintele Romaniei si cu alte sanctiuni, daca nu se conformeaza deciziei CCR: "o sa gasiti acolo (in Constitutie - n.red.) sanctiuni si pe aceasta chestiune. Deci pana la acel referendum de suspendare, sunt si alte metode", a spus acesta , referindu-se la posibilitatea ca Parlamentul sa-l acuze pe Klaus Iohannis de inalta tradare, caz in care acesta e suspendat direct, fara referendum, pana la judecarea procesului de Inalta Curte de Casatie si Justitie.
Solutia propusa de Iordache are doua neajunsuri. In acest demers, Liviu Dragnea trebuie sa stranga voturile a doua treimi dintre parlamentari, dar sa faca fata si la o posibila revolta a celor care-l sustin pe actualul presedinte.
In afara masurilor extreme propuse de Florin Iordache, un fost ministru al Justitiei care si-a pierdut pozitia in urma protestelor de strada care au urmat adoptarii Ordonantei 13, reprezentantii PSD au vorbit despre suspendarea clasica a presedintelui, dar si despre o posibila plangere penala impotriva acestuia.
"Absolut toata lumea trebuie sa respecte legea. Cred ca urmatorul pas e o notificare din partea Ministerului Justitiei ca sa se puna in aplicare acea hotarare, daca nu, e penala. Domnul presedinte este roman si reprezinta o institutie care trebuie sa respecte legea, la fel ca toate institutiile.
In cazul in care nu e pusa in aplicare, cineva trebuie sa notifice acel reprezentant al institutiei. Domnul presedinte nu este regele Carol, Ferdinand, si trebuie sa o puna in aplicare", a declarat senatorul PSD Niculae Badalau .
Senatorul Niculae Badalau propune ca PSD sa faca o plangere penala impotriva presedintelui, partidul evitand astfel sa intre in jocul suspendarii - Foto: Ziare.com
Acesta din urma are o abordare birocratica in ce priveste reactia politica de urmat fata de amanarea de catre presedinte a revocarii procurorului-sef. Acest fapt arata ca la nivelul conducerii partidului se discuta despre trei posibile cai de actiune - una extrema, cea prezentata de deputatul Florin Iordache, acuzatia de inalta tradare; una clasica, propunerea inceperii procedurilor de suspendare si organizarea unui referendum despre care a vorbit Olguta Vasilescu si cea moderata, prezentata de Badalau.
O situatie total diferita fata de 2012
Acum e randul social-democratilor sa reactioneze, dar spre deosebire de 2012 cand Ponta, Antonescu si Dragnea aveau un segment important de alegatori de partea lor in lupta cu Traian Basescu, presedintele de atunci, astazi lucrurile stau diferit.
Dupa aproape sase ani de guvernare PSD, intr-o forma sau alta, social-democratii sunt in pierdere de viteza, conform sondajelor de opinie .
Mai mult, evenimentul de luni petrecut pe Arana Nationala reprezinta declansarea unui senzor de alarma pentru PSD, un semn ca oamenii se apropie de limita suportabilitatii, iar vestile din economie nu sunt deloc optimiste, in ciuda propagandei de partid.
Orice chemare la urne se poate transforma intr-o catastrofa pentru social democrati, de aceea, o eventuala incepere a procedurilor de suspendare a presedintelui il poate avantaja pe Klaus Iohannis, care va avea ocazia sa-si recastige atributiile si puterea cu ajutorul votului cetatenilor.
"Existenta PSD incepe sa devina in sine incompatibila cu statutul Romaniei ca tara europeana (UE) si aliat al Statelor Unite (NATO) . Si cred ca si PSD, si societatea incep sa-si dea seama de asta. Ca exemplu altfel minor de cum poti vedea asta in practica, fake news-ul de mai sus ( campania de denigrare a celor care au fluierat-o pe Gabriela Firea pe Arena Nationala - n.red.) e ... paralel cu o Europa prospera si educata, in care partidele respecta cetatenii, fiind mai degraba comun Ucrainei lui Ianukovici sau Rusiei lui Putin.
Situatia era evidenta si in 1992 si in 2014 si va fi evidenta si in 2020. Diferenta in timp este ca furia elitei PSD e din ce in ce mai mare", a scris sociologul Barbu Mateescu in articolul intitulat "Uzina de venin", publicat pe blogul Sociollogica.

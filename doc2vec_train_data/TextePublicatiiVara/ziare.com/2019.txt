Luni, 11 Iunie 2018, ora 16:45
Urmariti in direct pe Ziare.com revenirea Simonei Halep in tara, la doua zile distanta dupa castigarea turneului de la Roland Garros.
17:10 - Simona, despre mesajele primite de la celelalte jucatoare: "Am mai multe prietene in circuit. A fost chiar foarte placut sa vad ca adversarele mele s-au bucurat pentru mine. Inseamna mult, inseamna ca in afara terenului ne intelegem foarte bine. In tenis, pe circuit, suntem ca o familie. Vreau sa le multumesc pentru mesaje, pentru reactia lor. Si fetele din Romania mi-au scris, le multumesc si lor!"
17:08 - Simona, despre sprijinul lui Hagi si Nadia: "E greu sa descriu in cuvinte aceasta stare. Sa-i vad langa mine pe acesti oameni care au facut ceva in sportul romanesc este ceva cu totul special. Nu a fost usor sa-mi controlez emotiile, dar mi-au dat energie sa pot sa castig meciul."
17:06 - Simona, despre problemele de la arenele BNR : "Sper ca acest trofeu sa aiba o greutate. Mi-as dori foarte mult sa avem o arena frumoasa, unde sa ma pot juca si eu".
17:05 - Simona: "Cateva zile o sa-mi iau vacanta si apoi voi merge sa joc pe iarba".
17:04 - Simona: "Sigur ca ma gandesc sa merg la Jocurile Olimpice. La Rio a fost ceva aparte, cu acele probleme, dar, daca voi fi sanatoasa, voi merge cu mare placere pentru ca este ceva total diferit sa mergi la Olimpiada pentru tara ta. O sa merg daca o sa fiu sanatoasa".
17:03 - Simona: "Nu mi-am impus un obiectiv, dar vreau sa visam tare: Hai sa visam la alt Grand Slam!"
17:03 - Simona, despre criticile lui Tiriac: "Nu am reusit sa stau atat de aproape de linie. Nu m-am asteptat sa joace asa. A lovit destul de drept, fara mult top-spinn, dar i-am zis lui Tiriac ca nu mai conteaza cum am jucat. Daca am castigat, a fost cel mai important lucru".
17:01 - Simona: "Momentul intonarii imnului a fost cel mai frumos al carierei! Organizatorii mi-au spus, dupa meci, ca nu s-a mai intamplat niciodata ca un imn sa fie rostit pe cuvinte de spectatori! Rar mi s-a intamplat sa plang pe teren! Le multumesc suporterilor pentru caldura de care au dat dovada".
17:00 - Simona: "Trebuie sa crezi in tine si niciodata sa nu cedezi! Am avut trei mari incercari, dar am crezut cu disperare ca se poate intr-o zi. Sfatul meu este sa nu cedati niciodata!"
16:59 - Simona: "Dorinta mea este mai mare acum de a castiga, pentru ca am realizat ca se poate. Ma simt implinita profesional, sunt destul de bine, insa cariera mea nu se opreste aici! O sa merg inainte si o sa indraznesc sa visez la mai multe titluri de acest gen".
16:59 - Simona: "Incepand de azi dimineata simt din ce in ce mai mult bucuria pentru realizarea acestui vis. Sunt mult mai mari bucuria si emotia pentru aceasta implinire".
16:57 - Simona: "Darren mi-a spus inainte de meci ca trebuie sa merg si sa castig acest meci pentru ca sunt capabila de acest lucru. Cele trei finale au fost ratate un pic altfel, cu o emotie diferita, cu o incredere nu asa mare ca pot sa castig. Sambata mi-a spus ca trebuie sa intru pe teren si sa iau turneul. Domnul Tiriac mi-a spus de mult ca pot sa castig un Grand Slam, ca o sa castig fara probleme meciul daca o sa joc asa cum stiu. Amandoi au fost langa mine de fiecare data, cu o energie pozitiva".
16:56 - Simona Halep : "Vreau sa le multumesc tuturor celor care au pus o caramida de cand am inceput tenisul. Bineinteles, familiei, care a fost alaturi de mine. Tuturor fanilor, care au fost langa mine. Peste tot unde ma duc am foarte multi fani. Cred ca sunt jucatoarea cu cei mai multi suporteri la meciuri . Acest trofeu este si al meu, si al Romaniei! Aici am crescut, aici m-am dezvoltat!"
16:55 - Simona Halep: "Ma bucur foarte mult ca vad atat de multi oameni aici, alaturi de mine. Sa ne bucuram impreuna de acest trofeu! Este un trofeu deosebit. Nu este prea mare, dar inseamna foarte mult".
16:52 - Simona patrunde in Salonul Oficial. In scurt timp va face declaratii, in direct pe Ziare.com.
16:50 - Simona coboara din avion si este intampinata de tatal sau, presedintele COSR si presedintele FR Tenis, george Cosac.
16:44 - Simona face selfie-uri cu pilotii si se pregateste sa coboare din avion.
Foto: captura Digi24
16:39 - Simona nu a coborat inca din avion. Se fac ultimele formalitati deocamdata.
16:31 - Avionul este udat de pompieri in semn de respect fata de performanta reusita de Simona!
16:22 - Avionul care o aduce pe Simona Halep a aterizat!
15:57 - Se fac ultimele pregatiri. Cei de la Ministerul Transporturilor au tinut sa "fure" momentul si au afisat un banner la intrarea in Salonul Oficial: "Felicitari, Simona! Ministerul Transporturilor".
15:47 - Avionul ce o aduce pe Simona tocmai a intrat in spatiul aerian al Romaniei.
Simona va fi primita la Salonul Prezidential al Aeroportului Otopeni de catre presedintele Federatiei Romane de Tenis, George Cosac, si de ministrul Tineretului si Sporturilor, Ioana Bran .
Apoi, in jurul orei 20:00, Simona va ajunge la National Arena , unde va prezenta trofeul in fata suporterilor.
Trofeul pe care Simona Halep il va aduce nu este cel original, primit sambata, ci doar o replica. Originalul a ramas la Paris deoarece organizatorii le ofera castigatoarelor doar replici.

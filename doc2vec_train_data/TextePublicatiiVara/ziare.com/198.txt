Luni, 28 Mai 2018, ora 07:51
Fostul presedinte al Statelor Unite, George H.W. Bush, in varsta de 93 de ani, a fost internat in spital duminica, dupa "un episod de hipotensiune si oboseala", a anuntat purtatorul sau de cuvant, Jim McGrath, care a precizat ca fostul sef de stat este "constient si alert".
"Presedintele George H. W. Bush a fost internat la Southern Maine Health Care astazi (duminica) dupa un episod de hipotensiune si oboseala. Probabil va ramane cateva zile sub observatie. Fostul presedinte este constient si alert si nu are dureri", a anuntat pe Twitter purtatorul sau de cuvant, relateaza AFP.
President @GeorgeHWBush was taken to Southern Maine Health Care ( @SMHCHealth ) today after experiencing low blood pressure and fatigue. He will likely remain there for a few days for observation. The former president is awake and alert, and not in any discomfort.
- Jim McGrath (@jgm41) May 27, 2018
El a fost spitalizat in Maine, un stat din nord-estul SUA.
Fostul presedinte republican (1989-1993) a mai fost internat in spital in aprilie, la o zi dupa funeraliile sotiei sale, Barbara, pentru o infectie.
Fostul vicepresedinte al lui Ronald Reagan sufera de boala Parkinson, ceea ce il obliga de mai multi ani sa se deplaseze intr-un scaun rulant.
Sotia sa, Barbara Bush, stalp al uneia dintre cele mai mari familii politice din Statele Unite, a decedat la 17 aprilie la varsta de 92 de ani.
Bush si sotia lui au fost casatoriti timp de 73 de ani.
Ei au avut sase copii, printre care George W. Bush, presedinte intre 2001 si 2009, 17 nepoti si sapte stranepoti.

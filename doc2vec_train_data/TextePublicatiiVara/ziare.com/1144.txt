Marti, 05 Iunie 2018, ora 00:00
Un rac care si-a sacrificat un cleste pentru a scapa cu viata din oala cu apa, in care ar fi trebuit sa fiarba, a devenit erou pe Internet.
O inregistrare cu eroul necuvantator incercand sa iasa din oala si detasandu-si intentionat un cleste, pentru a se putea elibera, a devenit viral intai pe retelele de socializare din China, dupa care in intreaga lume, arata The Guardian .
Desi ar fi trebuit sa ajunga supa, racul curajos a fost gratiat, ajungand in final animal de companie. Cel care l-a filmat, cunoscut cu numele de utilizator Jiuke, a simtit ca este vorba despre o vietate speciala, asa ca l-a luat acasa si l-a asezat intr-un acvariu.
"Il las sa traiasca. L-am luat deja acasa si il cresc intr-un acvariu", a scris el online, dupa ce, impresionati de curajul creaturii, multi internauti l-au rugat sa-l lase in viata.
In China, racii sunt la mare cautare, fiind crescuti inclusiv in crescatorii. Anul trecut, productia de raci s-a triplat fata de 2007, obtinandu-se 850.000 de tone, mai arata sursa.

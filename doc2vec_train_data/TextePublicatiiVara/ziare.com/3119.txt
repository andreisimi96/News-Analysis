de Redactia Ziare.com
Miercuri, 20 Iunie 2018, ora 13:44
Simina Tanasescu a demisionat din functia de consilier prezidential.
Redam integral comunicatul Administratiei Prezidentiale:
"In ultimele zile, in spatiul public au aparut speculatii cu privire la eventuale presiuni exercitate asupra unui judecator al Curtii Constitutionale, ca urmare a unei discutii purtate de doamna Elena-Simina Tanasescu cu domnul Petre Lazaroiu.
Administratia Prezidentiala reitereaza ca nu au existat niciun fel de presiuni si sunt complet neadevarate acuzatiile aduse in acest sens.
Avand insa in vedere ca este inadmisibil ca la nivelul opiniei publice sa planeze orice suspiciune ca ar fi fost posibila o incercare de imixtiune in activitatea Curtii Constitutionale, pentru a nu prejudicia institutia Presedintelui Romaniei, doamna Elena-Simina Tanasescu a inaintat astazi, 20 iunie a.c., presedintelui Klaus Iohannis demisia din functia de consilier prezidential."
Amintim ca saptamana trecuta judecatorul CCR Petre Lazaroiu a vorbit despre o intalnire cu Simina Tanasescu , consilier prezidential, ceea ce a declansat un scandal mediatic. Judecatorul vorbea despre o intalnire care a avut loc in biroul Siminei Tanasescu de la Facultatea de Drept.
In discutie ar fi aparut si subiectul posibilei revocari a judecatorului de la Curte, pe motiv ca i-a expirat mandatul.
La scurt timp dupa izbucnirea scandalului, Administratia Prezidentiala a anuntat ca in discutia pe care Simina Tanasescu a avut-o cu judecatorul CCR, aceasta nu a reprezentat Presedintia , fiind in concediu medical.

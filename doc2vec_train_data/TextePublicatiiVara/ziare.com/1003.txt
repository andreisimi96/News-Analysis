Duminica, 03 Iunie 2018, ora 21:30
Portalul eRomania, pentru lansarea caruia statul a cheltuit 12 milioane de euro, ar putea fi accesat din nou, cel mai devreme de la finele lunii iunie, potrivit Ministerului Comunicatiilor.
Acest site nu functioneaza de cateva luni, transmite Profit.ro .
Portalul eRomania a fost gandit pentru a furniza informatii actualizate despre toate unitatile administrativ-teritoriale din Romania (3.188 de localitati) sau despre stadiul unor proiecte legislative.
Totusi, acesta nu a generat prea mult interes, iar acum Ministerul Comunicatiilor cauta si alte moduri de a utiliza aceste capacitati, sistemul fiind analizat inclusiv de Serviciul de Telecomunicatii Speciale ( STS ).
"In urma auditului tehnic elaborat in prima parte a anului 2018, au fost identificate unele subansamble care trebuie inlocuite, astfel incat sa fie indeplinite conditiile normale de functionare, impuse de evolutia si dinamica mare din zona informationala. Accesarea portalului va fi asigurata imediat ce operatiunile de audit tehnic se vor finaliza, estimand ca acestea se vor incheia la finele lunii iunie 2018", potrivit Ministerului Comunicatiilor, arata sursa citata.

Vineri, 15 Iunie 2018, ora 15:00
Tenismenul elvetian Roger Federer i-a raspuns lui Ion Tiriac , dupa ce omul de afaceri l-a criticat dur la inceputul lunii aprilie.
Tiriac s-a aratat deranjat de faptul ca Federer a sarit peste intreg sezonul de zgura, motiv pentru care a avut incasari mai mici la turneul de la Madrid.
In replica, Federer ii aminteste lui Tiriac ca are o varsta inaintata si crede ca omul de afaceri nu ar trebui sa-si arate "frustrarile public" ci sa-l inteleaga pentru alegerile facute.
"Exista libertatea de exprimare si fiecare poate spune ce vrea! Sunt sigur ca nu sunt de acord cu cei care spun ca trebuia sa joc. Ei bine, am niste standarde ridicate si vreau ca oamenii sa-l vada pe cel mai bun Roger Federer. Sunt bine, dar am nevoie de o perioada de pregatire pentru a tine pasul cu ceilalti. Oamenii uita ca uneori nu este atat de simplu. In plus, am patru copii alaturi de care vreau sa-mi petrec timpul.
Imi pare rau, dar am fost in circuit pentru aproape 20 de ani, iar timp de 17 ani am jucat din ianuarie pana in noiembrie. Eu nu am facut precum Hewitt sau Roddick... Din cauza accidentarii mi-a fost clar. Daca vreau sa joc cat mai mult timp, am nevoie de pauze. Inteleg frustrarea unor directori de turnee, inclusiv cei pentru care am facut atatea... Dar cred ca m-ar fi putut proteja spunand ca Roger este liber sa decida. Criticile au mers prea departe!", a spus Federer pentru Blick.
Reactia lui Federer vine ca urmare a unor critici primite din partea lui Tiriac, la inceputul lunii aprilie.
"Roger Federer este cu siguranta cel mai bun jucator din istorie, dar nu se comporta corect! Nu e corect ce mi-a facut! Nu cred ca abordarea sa este una dreapta. Pur si simplu isi alege turneele la care joaca.
Este greu de imaginat acest lucru in alte sporturi. Cum ar fi ca Lewis Hamilton sa spuna ca nu merge la cinci curse de Formula 1 pentru ca nu are chef?", spunea Tiriac in luna aprilie.
Roger Federer a revenit in circuit, iar in aceasta saptamana evolueaza in turneul pe iarba de la Stuttgart.

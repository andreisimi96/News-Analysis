Vineri, 01 Iunie 2018, ora 11:23
Simona Halep a prefatat intalnirea pe care o va disputa in turul trei al Grand Slam-ului de la Roland Garros, impotriva nemtoaicei Andrea Petkovic.
Ocupanta locului 1 in clasamentul WTA se asteapta la o partida dificila, chiar daca Andrea Petkovic nu traverseaza deloc o perioada buna.
"Ma astept la un meci greu, deoarece returneaza tot si joaca plat. Asa ca va fi un meci dificil. Lupta pana la sfarsit si nu renunta nicio clipa. Dar si eu voi face la fel", a spus Simona.
Tesnimena noasta anunta ca va viziona o partida disputata in urma cu patru ani la Roland Garros impotriva sportivei in varsta de 30 de ani.
"Imi amintesc, de asemenea, ca alearga foarte bine si ca am ajuns la tie-break. O sa ma uit un pic la meciul acela pentru a vedea cum sa joc, dar normal ca-mi voi face jocul obisnuit", a mai adaugat constanteanca.
Va fi cea de-a 8-a intalnire directa intre Simona Halep si Andrea Petkovic, scorul fiindu-i favorabil tenismenei romane, cu 6-1:
2009, Bucuresti: 6-2, 7-6 pentru Andrea;
2013, Nuremberg: 6-3, 6-3 pentru Simona;
2013, Tokyo: 7-6, 6-3 pentru Simona;
2014, Roland Garros: 6-2, 7-6 pentru Simona;
2014, Beijing: 7-6, 5-7, 7-6 pentru Simona;
2015, Cincinnati: 5-6, 6-4, 6-2 pentru Simona;
2016, Fed Cup: 6-4, 6-7, 6-4 pentru Simona;
107 e locul ocupat de Andrea Petkovic in clasamentul WTA.
9 e cel mai bun loc ocupat de Andrea Petkovic in clasamentul WTA, in luna noiembrie a anului 2011.
6 turnee WTA a castigat Andrea Petkovic in cariera ei (Bad Gastein - 2009, Strasbourg - 2011, Charleston - 2014, Bad Gastein - 2014, Sofia - 2014 si Antwerp - 2015).
In primele doua tururi de la Roland Garros, Andrea Petkovic le-a invins pe Kristina Mladenovic, scor 7-6, 6-2, si Bethanie Mattek-Sands, scor 6-0, 7-6.
Meciul dintre Simona Halep si Andrea Petkovic se va disputa sambata, la o ora ce va fi anuntata ulterior de organizatorii competitiei din capitala Frantei.

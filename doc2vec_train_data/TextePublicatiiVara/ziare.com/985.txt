Duminica, 03 Iunie 2018, ora 19:12
Un politist german a ranit cu focuri de arma duminica un barbat care facea scandal in interiorul Catedralei din Berlin, transmite mass-media locala, informatia fiind confirmata de o purtatoare de cuvant a politiei.
"In jurul orei locale 16.00, politia a intervenit din cauza unei persoane care provoca acolo tulburari. Prin urmare, un politist a facut uz de arma sa din dotare", a declarat purtatoarea de cuvant, relateaza DPA, Reuters si AFP.
Barbatul a fost ranit la picioare, a precizat politia pe contul sau de Twitter , facand totodata un apel la martori, pentru a evita orice speculatie privind motivatiile persoanei ranite.
Presa locala scrie ca nu ar fi un incident de tip terorist.
Imagini video postate pe media sociale arata politisti inarmati care incercuiesc zona din jurul catedralei si doua ambulante parcate la intrare.
Catedrala din Berlin, situata in centrul istoric al capitalei germane, este una dintre principalele atractii turistice ale orasului.
Large number of armed police at ongoing incident at Berliner Dom. #berlin #berlinerdom pic.twitter.com/SLP6voUI1A
- Arjan Koenders (@ArjanKoenders1) June 3, 2018

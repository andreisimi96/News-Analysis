de Anca Petrache
Marti, 03 Iulie 2018, ora 00:00
E adevarat, nimic nu se obtine fara sacrificiu, iar cercetarea si medicina nu fac exceptie. Dar de aici si pana la a fi complet lipsit de etica si a provoca suferinta intentionat e drum lung. De-a lungul vremii, insa, au fost multe cazuri in care specialistii si-au luat putere absoluta asupra vietii altor oameni, cauzand suferinta si, pe alocuri, chiar moarte.
Cateodata, oamenii de stiinta chiar au considerat ca fac bine la momentul respectiv. Alteori, insa, a fost vorba despre pura rautate. Iata cateva dintre cele mai rele experimente din istorie, facute pe subiecti umani, adevarate atrocitati, confom Live Science .
In numele stiintei, doi cercetatori - Peter Neubauer si Viola Bernard - au separat voit gemeni si tripleti, in anii '60 - '70. Niciunul dintre acestia nu a avut habar ca avea un frate geaman.
Experimentul ar fi fost finantat in parte de Institutul American de Sanatate Mintala si a iesit la iveala cand trei frati identici s-au gasit intamplator in 1980. La momentul cand s-au intalnit nu stiau ca sunt frati.
"Cum poti sa faci asta pe niste copii mici? Cum poti sa faci asta unor bebelusi, copii inocenti despartiti la nastere?", spunea in 1997 unul dintre frati, Robert Shafran.
David Kellman, un alt frate, declara, la randul sau: "am fost jefuiti de 20 de ani pe care ar fi trebuit sa-i petrecem impreuna".
Al treilea frate, Edward Galland, s-a sinucis in 1995, in casa sa din Maplewood, New Jersey, lasand in urma o sotie si o fiica.
Cat despre cei doi specialisti care au condus experimentul, acestia nu au avut niciun regret, mergand atat de departe incat au spus ca fac ceva bun pentru copii, ajutandu-i sa se dezvolte ca niste personalitati individuale.
Rezultatele experimentului controversat sunt pastrate in arhivele Universitatii Yale si nu pot fi desigilate pana in 2066.
Tratamente inumane tinute secret
In anii '30 - '40, Armata Imperiala Japoneza a testat arme biologice si nu numai pe civili, mai ales in China. Se presupune ca in urma acestor experimente brutale ar fi murit 200.000 de oameni.
Printre atrocitatile puse in scena au fost fantanile infectate cu holera sau febra tifoida. Mai mult, au fost imprastiati voit, in orase, tantari care sa raspundeasca ciuma.
Soldatii au fost pusi sa marsaluiasca intr-un frig de crapau pietrele, pentru a degera si a se vedea care e cea mai buna metoda de a trata degeraturile. Altii erau otraviti cu gaz sau chiar disecati de vii, constienti fiind.
Experiment pe orfani
In 1939, un specialist de la Universitatea Iowa era convins ca balbaiala era un comportament invatat, cauzata fiind de frica unui copil de a vorbi. Din pacate, abordarea aleasa pentru a-si demonstra teoria a fost o crima in sine. A ales un esantion de orfani, carora a incercat sa le induca balbaiala, spunandu-le ca erau condamnati sa vorbeasca astfel pe viitor.
Copiilor li s-a spus ca dau semne de balbaiala si ca nu ar trebui sa vorbeasca decat daca sunt siguri ca pot vorbi corect, fara probleme. Experimentul nu le-a indus copiilor balbaiala, dar le-a indus anxietatea si i-a facut sa nu mai vorbeasca.
Peste ani, trei dintre copiii cuprinsi in acest studiu au dat in judecata universitatea, castigand despagubiri totale de aproape un milion de dolari.
Infectati voit cu sifilis
In perioada 1946 - 1948, guvernul american si cel din Guatemala au infectat voit, in cadrul unui experiment, mai multi detinuti cu sifilis. Scopul era sa fie testate niste medicamente care sa opreasca raspandirea bolii.
E adevarat, au fost tratati cu penicilina, insa nu exista dovezi ca ar fi fost informati dinainte legat de boala cu care erau infectati. Nu exista nici probe ca au fost apoi monitorizati.
In 2010, Hillary Clinton, pe atunci secretar de Stat, a transmis scuze publice statului Guatemala legat de acest experiment.

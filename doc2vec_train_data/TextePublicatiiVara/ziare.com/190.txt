Luni, 28 Mai 2018, ora 09:08
Daneza Caroline Wozniacki a vorbit despre sansele Simonei Halep la castigarea turneului de la Roland Garros 2018.
Dupa ce a invins-o in finala de la Australian Open 2018 si i-a frant visul de a castiga in premiera un Grand Slam, Wozniacki este de parere ca Simona are cele mai mari sanse la Roland Garros.
Intrebata cine este jucatoarea cu cele mai mari sanse la Paris, Wozniacki a oferit-o exemplu pe Simona Halep , urmata de Petra Kvitova.
"Simona Halep se misca bine pe zgura, iar apoi Petra Kvitova a jucat si ea foarte bine. Este insa un turneu deschis", a spus Wozniacki intr-o conferinta de presa.
Apoi, Wozniacki a vorbit si despre sansele ei la castigarea Roland Garros, un turneu la care nu s-a simtit deloc bine.
"Nu este imposibil sa castig. Nu stiu daca va fi anul acesta, dar este posibil", a mai spus Wozniacki.
Simona Halep va debuta marti la Roland Garros 2018, urmand sa o intalneasca pe americanca Alison Riske.
Sportiva noastra are doua finale pierdute la Roland Garros, in 2014 cu Maria Sharapova , si in 2017 cu Jelena Ostapenko .

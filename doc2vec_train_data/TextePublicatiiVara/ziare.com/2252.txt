de Camelia Badea
Miercuri, 13 Iunie 2018, ora 12:35
Modificarile propuse de Comisia Iordache la Codul de Procedura Penala au fost votate, miercuri, de plenul Senatului. Proiectul urmeaza sa ajunga la Camera Deputatilor, for decizional.
Au fost inregistrate 74 de voturi "pentru", din partea PSD-ALDE si UDMR, si 28 de voturi "impotriva", ale Opozitiei.
Sedinta a fost condusa de vicepresedintele Senatului Claudiu Manda (PSD) . Dezbaterile nu au durat prea mult, iar Alina Gorghiu (PNL) a declarat ca prin modificarile votate azi, in loc sa fie ajutata victima, este favorizat infractorul, relateaza Digi24.
Printre cele mai controversate modificari aduse Codului de Procedura Penala se numara faptul ca revizuirea hotararilor judecatoresti definitive poate fi ceruta si in cazul in care solutia data de instanta nu este semnata sau redactata de catre judecatorul care a participat la proces, modificare care il vizeaza si pe Liviu Dragnea, condamnat in dosarul Referendumul.
Alte prevederi controversate sunt cele referitoare la faptul ca denunturile vor aduce reduceri de pedeapsa doar daca sunt facute in maximum 6 luni de la comiterea faptei, iar durata urmaririi penale este redusa la un an, dupa care dosarul se claseaza automat.
In plus, audierea unei persoane nu va putea sa dureze mai mult de 6 ore din 24 de ore.
La finalul dezbaterilor, deputatul USR Stelian Ion a subliniat, inca o data, ca Romania va deveni astfel un "paradis al infractorilor".
Urmeaza ca proiectul care modifica Codul de Procedura Penala sa ajunga la vot in Camera Deputatilor, putand fi ulterior contestat la CCR de catre partidele din Opozitie. De asemenea, dupa ce va fi trimis la promulgare, presedintele Iohannis va putea sa il conteste la CCR sau sa il retrimita la Parlament pentru reexaminare.
Nemultumiti de timpul indelungat pana la care modificarile ar putea intra astfel in vigoare, cativa lideri ai coalitiei majoritare PSD-ALDE au declarat ca ar fi posibila adoptarea unei ordonante de urgenta prin care sa se modifice rapid atat Codul Penal, cat si Codul de Procedura penala, cu toate ca ele se afla in dezbaterea Parlamentului, forul legislativ al tarii.

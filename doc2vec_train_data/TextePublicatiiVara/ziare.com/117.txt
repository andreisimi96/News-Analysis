Duminica, 27 Mai 2018, ora 11:05
Chiar daca toata lumea vedea o accidentare grava in ce-l priveste pe Mohammed Salah de la Liverpool, serios avariat la umar dupa un contact cu Sergio Ramos in prima repriza a finalei cu Real Madrid de la Kiev, se pare ca vestile sunt totusi bune pentru african.
Desi diagnosticul initial primit fusese unul de dislocare a umarului, ultimele vesti care au sosit din Egipt ii usureaza pe fanii lui Liverpool si mai ales pe fanii nationalei care va reveni in Rusia la o Cupa Mondiala dupa o pauza de peste 25 de ani.
Intr-o postare pe Twitter , Federatia egipteana de fotbal anunta ca Salah prezinta doar o intindere a unor ligamente de la nivelul umarului stang, dupa cum medicul nationalei Egiptului, Mohammed Abulela, a fost informat de catre echipa medicala a lui Liverpool, scrie ESPN .
In aceeasi postare de care se face referire mai sus, Federatia se arata optimista ca Salah va lipsi de pe gazon doar doua saptamani, dupa cum anunta si ministrul Tineretului si Sportului din tara africana, Khaled Abd Elaziz, care nota pe Facebook faptul ca Salah va ramane in lotul formatiei egiptene de la Cupa Mondiala.
Pana la Campionatul Mondial, care va incepe pe 14 iunie, Egiptul va pleca si intr-un stagiu de pregatire in Italia.
Real Madrid a invins Liverpool cu 3-1, dupa o finala in care Salah a iesit devreme de pe teren, el fiind cel mai bun jucator din acest sezon al lui LFC, cu 44 de goluri , ales si cel mai bun fotbalist din Premier League al sezonului, de catre jurnalistii englezi.
El a fost adus de cormorani de la AS Roma pentru 42 de milioane de euro.

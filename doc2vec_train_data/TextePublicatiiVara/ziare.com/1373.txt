Miercuri, 06 Iunie 2018, ora 14:13
Liderul UDMR, Kelemen Hunor, considera ca decizia CCR in cazul Kovesi trebuie respectata de presedintele Klaus Iohannis, politicienii neavand dreptul sa discrediteze institutiile fundamentale, pentru ca nu le place o anumita decizie.
CCR arata ca, pentru solutionarea acestui conflict, presedintele urmeaza sa emita decretul de revocare din functie a procurorului-sef al DNA .
"Este important sa acceptam, indiferent daca ne place sau nu ne place vreo decizie a CCR, ca aceste decizii trebuie respectate. (...) Daca noi mergem pe ideea ca anumite decizii care ne plac pot fi si trebuie acceptate, alea care nu ne plac nu trebuie acceptate, distrugem orice speranta de a pastra un echilibru intre institutiile fundamentale. Deci trebuie respectata decizia Curtii", a afirmat liderul UDMR pentru RFI Romania.
Acesta sustine ca "nu avem dreptul, cel putin politicienii, sa discreditam toate institutiile fundamentale, inclusiv CCR, fiindca nu ne place o decizie".
"In 2003, de exemplu, eu nu am fost de acord, recunosc, cand am discutat amendarea Constitutiei, ca aceasta Curte sa aiba atat de multa putere, dar daca noi am dat o putere extraordinara Curtii Constitutionale, poate a fost bine, poate nu a fost bine, atunci trebuie sa acceptam cu totii ca respectam, vom respecta deciziile CCR. Din pacate, Romania de ani de zile isi bate joc de Curtea Constitutionala", a mai spus liderul Uniunii.

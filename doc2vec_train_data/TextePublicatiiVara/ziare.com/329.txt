Marti, 29 Mai 2018, ora 09:13
Liderul Pro Romania, Victor Ponta, sustine ca nu va reveni in PSD, insa ar fi de acord cu o alianta intre formatiunea pe care o conduce acum si vechiul sau partid.
"Eu nu ma intorc in PSD, dar cel mai natural aliat al Pro Romania sigur ca ar fi PSD care, insa, se intoarce pe o directie social-democrat europeana. Acum este pe o directie feudala, retrograda, care nu are legatura cu ideea de social-democratie", a afirmat Ponta.
Victor Ponta sustine ca PSD are obligatia de a da un guvern mai bun pentru Romania, iar rolul sau si al partidului Pro Romania este sa atraga membrilor social-democrati atentia asupra acestei probleme.
Amintim ca fostul premier Victor Ponta si-a lansat, luni, noul partid, Pro Romania.
Ponta a spus, in discursul tinut la evenimentul de lansare a agendei Pro Romania, ca partidul este un "start-up party" cu orientare pro-europeana. Totodata, acesta a atacat "analfabetii politic" si a spus ca vrea in partid "oameni care stiu sa vorbeasca si limba romana, si limba engleza", si nu pe cei care i-a catalogat drept "oprisani".

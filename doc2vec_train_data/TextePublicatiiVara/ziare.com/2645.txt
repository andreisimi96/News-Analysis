Sambata, 16 Iunie 2018, ora 06:57
Ai crede ca stii deja ce inseamna Pamant. Realitatea e insa ca exista pe Terra locuri care nu-si au echivalentul in alta parte. Sunt pur si simplu unice si, fara exagerare, par nepamantene.
Photoshopul sau alte asemenea unelte sunt inutile in cazul lor, arata Business Insider .
Un astfel de loc e aproape de orasul Torrevieja din Spania si consta in doua lacuri foarte sarate si foarte roz: Las Salinas de Torrevieja.
Culoarea e data de algele ce iubesc acest mediu si elimina un pigment rosiatic, in anumite conditii.
O destinatie care e mai la indemana romanilor e Turcia, mai precis provincia vestica Denizli. Aici un punct de atractie il reprezinta izvoarele termale din Hierapolis-Pamukkale, vechi de prin secolul II i.Hr.
Tot un lac de o culoare neobisnuita e si in Tanzania, de aceasta data rosu. Si tot algele sunt cele care il fac unic. Din iunie pana in noiembrie, peisajul devine si mai viu, pentru ca vin si pasarile flamingo in pelerinaj.
Un fel de amestec ciudat intre doua ape, asa cum se intampla la noi la Sulina, de exemplu, e si la Geneva, in Elvetia. Sigur, acolo raurile care isi unesc apele sunt ambele hranite de ghetari (diferiti), insa felul in care se impreuneaza e un spectacol in sine.
Antelope Canyon, langa Page, in Arizona, SUA, e unul dintre cele mai fotografiate canioane din America. Textura valurita si culorile diferite in functie de momentul zilei te fac sa uiti drumul batut prin caldura infernala.
In Zao Onsen, statiune unde te poti bucura de ape termale, in Japonia, copacii nu sunt albiti de zapada, ci imbracati cu totul. Daca nu ai sti ca sunt copacil, ti-ar parea niste formatiuni sinistre, greu de identificat.
Vezi si Peisaje nepamantene de pe Terra (Galerie foto)

Marti, 19 Iunie 2018, ora 07:36
Miscarea Romania Impreuna (RO+), condusa de fostul premier Dacian Ciolos, avertizeaza ca modificarile la Codul de Procedura Penala votate luni seara de PSD si de partenerii sai din coalitia parlamentara vor actiona in special in beneficiul inculpatilor si condamnatilor, iar o parte dintre acestea il pot ajuta pe liderul PSD, Liviu Dragnea, in procesele sale penale.
"O parte din modificarile aduse de parlamentari il pot ajuta pe Liviu Dragnea, seful PSD, in procesele sale penale. PSD demonstreaza inca odata ca deturneaza puterea de legiferare data de cetateni in interesul sefului de partid care are probleme in instanta. PSD devine astfel un partid care nu mai actioneaza in interesul romanilor ci doar pentru interese de grup certat cu legea.
Printre noile modificari cateva arata clar intentia PSD de a-l ajuta pe Liviu Dragnea si alti demnitari ai Coalitiei, cu un pret care poate fi imens pentru Romania si sistemul de Justitie: este redefinit grupul infractional organizat, se modifica prevederile referitoare la marturia mincinoasa si se introduce o noua cale de revizuire in situatia in care hotararea de condamnare nu este semnata de judecatorul care a participat la solutionarea cauzei", arata Miscarea Romania Impreuna.
Reprezentantii platformei mai spun ca votul din aceasta seara arata si faptul ca PSD sfideaza mesajul dat astazi de partenerii strategici externi si va continua asaltul asupra Codurilor Penale si legilor justitiei.
"Adjunctul secretarului american de stat pentru probleme europene si eurasiatice, Wess Mitchell, aflat azi in vizita in Romania, a avertizat ca in relatia dintre Romania si SUA independenta sistemului judiciar si lupta anticoruptie au o importanta fundamentala. (...) Este evident ca singura preocupare a coalitiei de guvernare PSD-ALDE, intr-un moment fundamental pentru viitorul euro-atlantic al Romaniei, este sa adopte amendamente cu dedicatie pentru infractori.
Avertizam ca in acest moment un om care se teme de lege se afla in fruntea unui partid care taraie Romania in perioada dinainte de aderarea la UE, distruge reforma justitiei si calca in picioare statul de drept pentru propriile interese. Acest om si partidul care il sustine incearca sa instaureze domnia faradelegii in Romania. In acest moment, fiecare cetatean al Romaniei si fiecare voce politica sau civica au datoria sa se opuna acestor modificari", adauga Miscarea Romania Impreuna.
Proiectul PSD-ALDE-UDMR de modificare a Codului de procedura penala a fost votat luni seara, de plenul Camerei Deputatilor , in calitate de camera decizionala, dupa mai multe ore de dezbateri. PNL si USR au anuntat ca vor ataca legea la Curtea Constitutionala.
Proiectul a fost adoptat cu 175 de voturi "pentru", 78 "impotriva" si o abtinere.
Sedinta de plen s-a desfasurat in absenta lui Liviu Dragnea si a fost condusa de vicepresedintele Camerei Deputatilor Gabriel Vlase, care a fost propus de presedintele Klaus Iohannis la conducerea Serviciului de Informatii Externe.
Iata cateva din modificarile controversate si efectele lor grave

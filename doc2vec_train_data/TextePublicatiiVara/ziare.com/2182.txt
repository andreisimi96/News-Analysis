Marti, 12 Iunie 2018, ora 20:18
Prim-ministrul italian Giuseppe Conte a raspuns marti la criticile vehemente din partea Frantei in legatura cu gestionarea de catre Italia a unui aflux de migranti, acuzand la randul sau Parisul de ipocrizie, cinism si rigiditate.
Franta a denuntat anterior refuzul Italiei de a primi peste 600 de migranti aflati la bordul navei de salvare Aquarius in Marea Mediterana si a cerut Romei sa-si reconsidere pozitia.
Biroul lui Conte a emis un comunicat neobisnuit de dur, respingand comentariile guvernului francez, informeaza Reuters.
"Declaratiile in legatura cu afacerea Aquarius venite din partea Frantei sunt surprinzatoare si arata o lipsa serioasa de cunostinte despre ceea ce se intampla cu adevarat. Italia nu poate accepta lectii ipocrite din partea tarilor care au preferat mereu sa-si intoarca spatele cand vine vorba despre imigratie", a transmis biroul lui Conte.
Anterior, presedintele francez Emmanuel Macron a denuntat "cinismul si iresponsabilitatea guvernului italian", care a refuzat acostarea navei Aquarius cu peste 600 de migranti la bord , a declarat purtatorul de cuvant al guvernului francez, Benjamin Griveaux, citat de France Presse.

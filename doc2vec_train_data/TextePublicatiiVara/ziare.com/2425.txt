Joi, 14 Iunie 2018, ora 14:46
Americanii ii fac un portret superb lui Ion Tiriac , pe care il numesc cel mai bun jucator de tenis care nu a stiut sa practice acest sport.
Chris Howard scrie, intr-un editorial publicat in Daily Courier , ca Tiriac a ajuns sa castige mai multi bani decat au reusit sportivi mult mai cunoscuti.
In plus, Howard ii lauda si talentul de antrenor, sustinand ca romanul a reusit pe banca ceea ce n-a putut face in teren.
"Atunci cand te gandesti la atleti care au adunat averi importante nu ti-ai imagina ca Ion Tiriac ar fi in varful listei. Multi oameni nici nu stiu despre cine este vorba. Dar doua miliarde de dolari mai tarziu, romanul in varsta de 79 de ani le rade din fata bancii. A bancii lui.
Pe vremea cand era jucator, Ion avea o figura dura cu mustata sa in forma de ghidon de motocicleta si cu barba inchisa la culoare. Nu zambea niciodata in public, saluta rece si aparea in reclame amuzante ce se bazau pe tipul sau de personalitate. Dar erau mult mai multe in spatele acestei imagini.
Tiriac stia cum sa-i invete pe altii tenisul si avea ochi pentru jucatorii consacrati, dar si pentru cei promitatori, reusind sa ii ajute sa isi atinga potentialul. A pregatit sportivi ca Manuel Orantes, Adriano Panatta, Guillermo Vilas, Henri Leconte, Ilie Nastase , Boris Becker, Mary Jo Fernandez, Goran Ivanisevic sau Marat Safin si i-a ajutat sa obtina rezultate pe care altfel nu le-ar fi atins. Fara sa mai discutam despre faptul ca a intermediat contracte care l-au facut extrem de bogat", a scris Howard.
Ion Tiriac, 79 de ani, nu este numai cel mai bogat sportiv, ci si cel mai bogat roman, averea sa fiind estimata de Forbes la 1,17 miliarde de dolari in 2017.

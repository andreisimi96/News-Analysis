Vineri, 01 Iunie 2018, ora 08:50
Ziua internationala a copilului este sarbatorita in Romania si in alte aproximativ 50 de tari, la data de 1 iunie. De asemenea, o zi dedicata copilului este celebrata la date diferite in peste 100 de state.
Sarbatorirea unei zile dedicate copilului a fost propusa in 1925, la Conferinta mondiala pentru bunastarea copiilor de la Geneva. Decizia instituirii unei zile pentru protectia copiilor a fost adoptata de catre Federatia Democratica Internationala a Femeilor, in cadrul unei sesiuni speciale din noiembrie 1949, desfasurata la Moscova.
La 14 decembrie 1954, Adunarea Generala a ONU a adoptat Rezolutia nr. 836 pentru a proclama o Zi mondiala a copilului. Pornind de la convingerea ca trebuie acordata o atentie deosebita copiilor, care reprezinta generatia de maine, Adunarea a recomandat, cu acest prilej, ca incepand din 1956, in toate tarile sa fie instituita o Zi mondiala a copilului, pentru ca ea sa fie marcata ca o zi a fraternitatii si intelegerii intre copiii de pretutindeni, a activitatilor dedicate promovarii idealurilor si obiectivelor Cartei si bunastarii copiilor din toata lumea, pentru intarirea si largirea eforturilor pe care Natiunile Unite le fac in favoarea copiilor din intreaga lume.
Rezolutia recomanda guvernelor statelor membre sa instituie o astfel de zi, la data pe care o considerau de cuviinta, deci nu neaparat 1 iunie, data la care este sarbatorita in Romania. Organizatia Natiunilor Unite marcheaza aceasta zi la 20 noiembrie, data la care au fost adoptate Declaratia Drepturilor Copilului in 1959 si Conventia asupra Drepturilor Copilului in 1989.
La 16 noiembrie 2016, presedintele Klaus Iohannis a semnat decretul privind promulgarea legii prin care este modificat Codul muncii prin declararea zilei de 1 Iunie - Ziua Copilului ca sarbatoare legala in care nu se lucreaza. Astfel, in 2017, pentru prima data ziua de 1 iunie este nelucratoare.
In 2018, mai multe institutii au pregatit surprize dedicate copiilor.
Astfel, in Parcul Tineretului, este organizat evenimentul "Joaca de-a copilaria", un concept unic dedicat copiilor si bunicilor, prin care bunicii vor dezvalui celor mici lumea de poveste a jocurilor de odinioara. Evenimentul se desfasoara in perioada 1-3 iunie, intre orele 17.00-21.00, la intrarea Sincai.
Muzeul National Cotroceni ofera copiilor sub 14 ani acces gratuit. In cadrul turului clasic, copiii, insotiti de parinti, pot vizita saloanele oficiale ale Palatului si apartamentele familiei regale, iar in cadrul turului expozitional pot admira expozitia temporara ''Aici-Acolo. Estetica eternului acum - un secol de arta romaneasca'', expozitia permanenta ''Biserica Manastirii Cotroceni, Istorie, Spiritualitate si Arta'', precum si expozitia "Biserica Cotroceni". Programul de vizitare este intre orele 9.30-16.30. Agentia Nationala de Presa AGERPRES se numara printre partenerii media.
AFI Cotroceni organizeaza de 1 iunie o petrecere pentru copii, intre orele 12.00-20.00. Aici va fi instalata cea mai mare tabla pentru desenat din Romania, cu o lungime de 100 mp.
Muzeul National al Satului "Dimitrie Gusti" a pregatit pentru copii mai multe evenimente, reunite sub genericul "Bun venit, copilarie!", acestea fiind organizate in perioada 1-3 iunie.
La Muzeul Militar National "Ferdinand I" se desfasoara, de la ora 10.00, manifestarea "Copii, traditie, istorie militara", organizata de MApN.

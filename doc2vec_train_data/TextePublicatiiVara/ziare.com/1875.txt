Duminica, 10 Iunie 2018, ora 10:13
Simona Halep a triumfat in finala de la Roland Garros de sambata in fata lui Sloane Stephens din SUA, noul loc 4 WTA , sportiva nascuta la Constanta bifand astfel primul sau trofeu de Mare Slem din cariera.
A fost o finala de povestit nepotilor, terminata cu scorul de 3-6, 6-4, 6-1, la capatul unei reveniri de senzatie a sportivei noastre de pe locul 1 mondial WTA.
Kamau Murray, antrenorul lui Sloane Stephens, cel care a ajutat-o pe americanca sa aiba un salt formidabil in ultimii ani, avand in vedere ca acum 10 luni, Sloane era pe locul 957 WTA, dupa o grava accidentare suferita, a avut un mesaj special sa ii transmita Simonei dupa partida.
Acesta a asteptat cateva minute pentru ca Simona sa poata face poze cu fanii stransi in fata arenei Philippe Chatrier si, dupa ce romanca a avut si mici discutii cu Nadia Comanesci si Ion Tiriac , a mers la Halep pentru a-i spune: "Ai jucat fantastic azi!", fiind extrem de fair-play la capatul unui joc epic, dupa cum noteaza Sport.ro .
Simona Halep si-a marit acum considerabil avansul in fruntea clasamentului WTA si asteapta turneul de la Wimbledon, acolo unde a bifat o semifinala in 2014.

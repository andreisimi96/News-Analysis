Luni, 04 Iunie 2018, ora 06:04
Belgianca Elise Mertens, jucatoarea pe care Simona Halep o va intalni luni in optimile de la Roland Garros , a vorbit despre confruntarea cu sportiva noastra.
Mertens a afirmat ca a studiat atent jocul Simonei in ultimele 24 de ore si stie deja ce trebuie sa faca pentru a o invinge.
"Halep m-a batut cu 6-0, 6-3 la Madrid, dar atunci am avut probleme medicale. Cu siguranta este una dintre cele mai bune jucatoare pe zgura astazi. Oricum, mi-am dat seama cum trebuie sa joc contra ei si ce trebuie s fac pentru a castiga.
Nu trebuie sa o las sa joace sau sa incerc sa stau la joc cu ea de pe linia de fund deoarece returneaza tot. Daca intru in teren, am o sansa buna sa castig", a spus Mertens intr-o conferinta de presa.
Simona Halep se va duela, luni de la ora 12:00, cu Elise Mertens pentru un loc in sferturile de finala de la Roland Garros.
Partida va fi transmisa in direct de Ziare.com.
Singura intalnire de pana acum a avut loc luna trecuta, la Madrid, cand Simona s-a impus in doua seturi.
Elise Mertens ocupa locul 16 in clasamentul WTA si este considerata o specialista pe zgura.

Luni, 18 Iunie 2018, ora 16:01
Gabriel Vlase a declarat, luni, ca l-a informat pe liderul social-democratilor, Liviu Dragnea, inainte de a merge la presedintele Klaus Iohannis, afirmand ca cei doi sefi ai camerelor Parlamentului vor decide cand va intra nominalizarea sa la sefia SIE in dezbaterea plenului reunit.
"Am vorbit si cu presedintele partidului, l-am anuntat inainte de a merge la presedintele Klaus Iohannis. Hartia este la Parlament. Sunt in proceduri parlamentare, cand vor decide presedintii celor doua Camere (ale Parlamentului - n.red.) va intra in dezbatere", a declarat Gabriel Vlase, dupa ce a iesit din birou de la Dragnea.

de Redactia Ziare.com
Luni, 11 Iunie 2018, ora 16:11
E clar ca smartphone-urile cu Android sunt din ce in ce mai performante. In fapt, poti gasi un telefon bun si la preturi mai mici. Dar, dupa o anumita vreme, se intampla ca dispozitivul sa nu mai reactioneze la fel de rapid ca atunci cand l-ai cumparat.
GadgetsNow are cateva sfaturi pentru cei care vor sa creasca viteaza de reactie a gadget-ului lor.
- Elimina aplicatiile inutile de pe ecranul de inceput (Home Screen): Ce iti apare dupa ce deblochezi telefonul? Cumva display-ul cu widget-ul de meteo, bara de cautare de la Google, Facebook, Messenger, Instagram, WhatsApp, toata suita de aplicatii de la Microsoft, un soft de editare fotografii, Uber, Clever Taxi, Waze, Spotify, Gmail s.a.m.d.? Ei bine, chiar daca noua ni se pare ok sa avem aplicatiile pe care le folosim cel mai des la indemana, iata ca acest lucru este daunator pentru performanta telefonului. Motivul? Dupa ce deblochezi ecranul, toate aceste aplicatii isi iau refresh. Deci cu cat sunt mai multe, cu cat aceasta operatiune dureaza mai mult, astfel ca telefonul incetineste. Sfatul nostru: tine-ti ecranul de pornire cat mai "curat"; e de ajuns sa ai pe Home Screen doar agenda, SMS-urile si camera foto.
- Activeaza modul "Economizor de date": Acesta iti permite sa navighezi mai rapid pe Internet. Deschide Google Chrome, mergi la setari, selecteaza economizorul de date si activeaza-l. Practic, functia reduce consumul de date prin comprimarea paginilor pe care le accesezi inainte de a le descarca. Este posibil, insa, ca fotografile si clipurile sa fie afisate la o calitate mai redusa.
- Renunta la sincronizarea automata (auto-sync): Cele mai multe smartphone-uri au aceasta optiune activata automata. Pentru a face curatenie, mergi la setarile telefonului si alege acele aplicatii despre care nu crezi ca au nevoie de asa ceva.
- Renunta la aceste aplicatii: Exista unele aplicatii care sustin ca iti reduc consumul de baterie si iti inchid programele care ruleaza in background (Advanced Task Killer, Advanced Task Manager, ES Task Manager, Smart Task Manager - doar ca sa numim cateva) . Dar oare ai observat ca telefonul se misca putin mai greu atunci cand le folosesti? Asta pentru ca ele fac ceea ce promit, adica opresc rularea unor programe in background, insa redeschiderea unei astfel de aplicatii dureaza mai mult, pentru ca procesul trebue reluat de la zero. Iar acest lucru se traduce in consum de timp si de baterie.
- Doar pentru avansati: Daca te pricepi bine de tot la telefoane, atunci ii poti face root, adica sa accesezi codul sistemului de operare Android, pentru a-l face sa ruleze mai bine, folosind o asa-numita aplicatie de overclocking.
- Tot pentru avansati: Un ROM customizat te ajuta la imbunatatirea performantei telefonului si iti permite de asemenea sa instalezi cele mai noi functii sau versiuni ale sistemlui de operare.
- Curata datele din cache: Din meniul de setari al telefonului, poti scapa de fisierele, aplicatiile, pozele, video-urile si alte lucruri de care nu ai neaparat nevoie.
- Actualizeaza-ti sistemul de operare: Daca nu ai cea mai noua versiune, atunci e posibil ca telefonul sa se mai blocheze din cand in cand.
- Nu in ultima instanta... Daca nimic de mai sus nu merge sau daca aceste lucruri ti se par prea complicate, atunci cea mai la indemana optiune este sa readuci telefonul la setarile din fabrica. Dar nu uita inainte sa faci back-up la fisiere!

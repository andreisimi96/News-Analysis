de Anca Petrache
Sambata, 09 Iunie 2018, ora 00:00
Se spune ca doar doua lucruri sunt certe pe lumea asta: moartea si taxele. Insa in timp ce moartea e una singura, taxele parca nu se mai termina.
Si dupa ce ca sunt multe, in unele tari mai sunt si ciudate, pe alocuri chiar ridicole. Listverse a strans cateva astfel de exemple. Ramane ca tu sa tragi concluzia daca sunt sau nu mai ciudate ca in tara noastra.
Taxa pe Social Media - Uganda
Uganda a introdus taxa pe social media la 1 iunie 2018. Extrem de controversata, aceasta taxa stipuleaza ca cetatenii care folosesc social media (cum ar fi WhatsApp, Facebook sau Twitter ) sa plateasca echivalentul a 0,05 dolari pe zi. In zilele in care nu folosesc social media nu trebuie sa plateasca nimic.
Potrivit presedintelui Yoweri Museveni, aceasta taxa este necesara pentru a contracara amenintarea reprezentata de barfele si zvonurile lansate in social media. Cand a vorbit pentru prima oara de aceasta taxa, in urma cu cateva luni, presedintele a explicat ca banii stransi din aceasta taxa vor ajuta natiunea "sa faca fata consecintelor propagarii barfelor si zvonurilor".
Asa cum era de asteptat, taxa nu este una populara in Uganda, unde cetatenii acuza Guvernul ca le limiteaza libertatea de exprimare.
Introducerea acestei taxe nu e primul amestec al presedintelui in ceea ce priveste social media. In 2016, el a suspendat accesul ugandezilor la toate retelele de socializare in timp alegerilor, invocand faptul ca aceste platforme erau folosite pentru a fi imprastiate minciuni.
Taxa pe blogging - Tanzania
Daca vrei sa fii blogger in Tanzania trebuie sa fii pregatit sa platesti o taxa care insumeaza echivalentul a 440 de dolari pe an. Din 16 martie 2018, creatorii de content in mediul online trebuie sa obtina o licenta, dupa care sa plateasca o taxa anuala.
Taxa nu se aplica doar bloggerilor, desi acestia sunt cei mai afectati. Se aplica si membrilor diferitelor forumuri, celor care creeaza filmulete sau care distribuie fisiere multimedia pe Internet sau radiourilor si televiziunilor online.
Toti platitorii acestei taxe, creatori de content pentru mediul online, trebuie sa promita ca nu vor posta continut considerat ofensator: pornografie, nuditate, violenta, limbaj violent sau care sa incite la ura, stiri false etc. Si bineinteles sa respecte aceasta promisiune.
In cazul in care nu se plateste aceasta taxa anuala, amenda e de cel putin 2.500 de dolari sau 12 luni de inchisoare ori chiar amandoua.
Taxa pentru stapanii de caini - Elvetia
Elvetienii care au un caine trebuie sa plateasca o taxa anuala. Unii dintre ei risca, daca nu se achita de aceasta datorie, ca patrupedul sa le fie impuscat.
In functie de localitate si regulamentul local, stapanii cainilor insotitori sau a celor folositi in operatiunile de salvare pot beneficia de reduceri.
Ca in cazul oricarei taxe, sunt oameni care incearca sa fenteze sistemul, neplatind aceasta taxa. In localitatea numita Reconvilier, cei care procedeaza astfel risca sa-si piarda animalul de companie, acesta putand fi impuscat de autoritati. Totul are la baza o lege din 1904, care permitea autoritatilor sa impuste cainii oamenilor care nu voiau sa plateasca. Asa s-a procedat, an de an, pana in anii 60, moment din care legea a fost relaxata.
Insa pentru ca autoritatile din Reconvilier (unde traiesc circa 280 de caini) se confrunta cu lipsa lichiditatilor, au readus in vigoare varianta veche si cruda a legii, care cere oamenilor sa plateasca echivalentul a 48,50 de dolari pentru fiecare caine detinut. Nu e de mirare ca primarul de aici primeste destule amenintari cu moartea.
Taxa pe religie - Germania
Germanii care sunt catolici si protestanti trebuie sa plateasca (voluntar) o anumita parte din venitul lor pentru biserica, diferita in functie de zona. Daca nu o fac nu pot fi cununati sau inmormantati si isi pierd si alte drepturi.
Aceasta taxa este colectata de Guvern si impartita apoi bisericilor. Rezulta suficient de multi bani din moment ce 30,8% dintre germani (24,7 milioane) sunt catolici, iar 30,3 (24,3 milioane) sunt protestanti.
Singura cale de a nu plati taxa este de a parasi biserica. Dar un astfel de gest vine la pachet cu pierderea unor drepturi, cum ar fi accesul in unele scoli de stat.
Statisticile arata insa ca peste 100.000 de germani parasesc bisericile de care tin in fiecare an, nemultumiti de aceasta taxa. In 2014, acest numar a ajuns pana la 200.000.
Citeste si 8 legi bizare de pe mapamond

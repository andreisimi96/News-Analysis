Vineri, 08 Iunie 2018, ora 13:58
Austria a informat Statele Unite ca ar putea gazdui o intrevederea a presedintelui american Donald Trump cu omologul sau rus, Vladimir Putin.
Informatia a fost publicata de agentia Tass, citand o sursa din cadrul Consiliului National de Securitate de la Casa Alba.
"Austriecii si-au exprimat dorinta de a gazdui o intalnire intre presedintele Trump si presedintele Putin. Si, desi cei doi lideri au discutat anterior despre posibilitatea aranjarii unei intrevederi, nu avem nimic de anuntat in acest moment", a declarat sursa.
In mod similar, publicatia The Wall Street Journal a relatat, citand un oficial european anonim, ca Vladimir Putin, in cursul vizitei sale de luna aceasta in Austria, a vorbit despre posibilitatea organizarii unei astfel de intrevederi la Viena in perioada verii.
Potrivit publicatiei, cancelarul austriac Sebastian Kurz i-a spus liderul Rusiei ca va transmite aceasta initiativa presedintelui SUA.
Liderii Austriei si Rusiei nu au mentionat nimic despre aceasta chestiune in declaratiile catre mass-media.
Surse citate de The Wall Street Journal au relatat ca partea rusa ar prefera ca intrevederea intre liderii de la Moscova si Washington sa aiba loc intr-o tara considerata neutra. Vladimir Putin studiaza posibilitatea unei intrevederi cu Trump in luna iulie, in perioada turneului presedintelui SUA in Europa, in cursul caruia urmeaza sa participe la summitul NATO de la Bruxelles si sa efectueze o vizita in Marea Britanie.

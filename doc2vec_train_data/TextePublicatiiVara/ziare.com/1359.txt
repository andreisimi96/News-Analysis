Miercuri, 06 Iunie 2018, ora 13:32
Kelemen Hunor nu ii indeamna pe alegatorii UDMR sa participe la "marele" miting organizat de Partidul Social Democrat, sambata, in Piata Victoriei, si se distanteaza de manifestatie: "nu e treaba noastra".
Seful UDMR sustine ca fiecare face miting cand vrea, dar fiind vorba despre un partid politic, acesta nu doreste sa comenteze.
"Si noi am organizat cand credeam ca trebuie sa iesim in strada. Habar n-am ce vor, unde vor sa ajunga cu acest miting, ce vor sa demonstreze, dar e un drept al fiecaruia. De obicei, eu spun ca partidele politice nu trebuie sa organizeze, cel putin cele parlamentare, demonstratii de strada, dar exista si situatii cand ajungi la aceasta concluzie si faci acest lucru. Nu este nici ilegal, nici imoral", a declarat Kelemen Hunor pentru RFI Romania.
Intrebat daca ii indeamna pe alegatorii UDMR sa participe la manifestatie, acesta a raspuns "nici vorba", "nu e treaba noastra, in niciun caz".
Intrebat daca Uniunea va sustine motiunea de cenzura pe care o pregateste Opozitia, Hunor a spus ca, fara a cunoaste un program de guvernare, nu se poate discuta aceasta problema.
Mitingul organizat de PSD va avea loc in 9 iunie, de la ora 20:00, in Piata Victoriei , si va avea ca tema apararea democratiei si a statului de drept, a afirmat luni, dupa sedinta Comitetului Executiv National, liderul partidului, Liviu Dragnea.

de Ionel Stoica
Duminica, 03 Iunie 2018, ora 00:00
Mai multe judecatoare de la Tribunalul Bucuresti au apelat la serviciiile unor vrajitoare. Detaliile despre astfel de cazuri apar in declaratiile unor martori sau interceptarile din anchetele de coruptie.
Cel mai cunoscut caz de judecatoare care ar fi apelat la serviciile unor vrajitoare este cel al fostei sefe a Sectiei Penale din Tribunalul Bucuresti, Antonela Costache, si a colegei sale, Viorica Dinu. Saptamana aceasta cele doua au fost condamnate definitiv la 7 ani, respectiv 6 ani de inchisoare cu executare pentru coruptie.
Se duceau sa le ghiceasca in carti
Un martor din dosarul acestora a declarat, in timpul procesului, ca le-a cunoscut pe cele doua judecatoare "pe fondul interesului acestora de a li se ghici in carti". Ghicitoarea, insa, ar fi apelat la ele pentru sentinte judecatoresti favorabile, in schimbul unor sume de bani.
Mass-media a dezvaluit chiar ca Antonela Costache ar fi sunat-o pe vrajitoarea la care apela frecevent, chiar in ziua in care acasa la ea descindeau mascatii de la DNA.
Ea era nemultumita ca femeia nu i-a prezis ca este urmarita si o sa aiba probleme cu procurorii. "De ce nu mi-ai spus ca or sa vina astia peste mine?", a fost reprosul Antonelei Costache.
Problema emotionala si magia
Luna aceasta, avocata judecatoarei Elena Burlan, acuzata ca ar fi luat mita suma de 50.000 de euro, a ridicat problema vrajitoarelor in dosarul clientei sale.
Procurorii DNA au cerut arestarea Elenei Burlan, Curtea de Apel Bucuresti a decis arest la domiciliu, iar Inalta Curte a stabilit definitiv ca magistratul sa fie cercetat sub control judiciar.
Potrivit incheierii de sedinta de la Curtea de Apel Bucuresti, avocata Elenei Burlan a aratat magistratilor cum ar fi fost obtinute o parte din informatii si ca la mijloc n-ar fi nimic ilegal.
"Exista martori care captau atentia si prietenia unor magistrati, cu motivarea ghicitului in carti, in zatul de cafea, aflau detalii din viata personala a acestora, aveau acces in birourile judecatorilor si asistau la discutii purtate intre magistrati, ceea ce nu constituie fapte de natura penala, ci abateri deontologice", este pledoaria avocatului.
Avocata a mai aratat ca Elena Burlan "a avut o problema emotionala, ajungand sa se duca la o ghicitoare".

Vineri, 15 Iunie 2018, ora 09:01
Irina Bara s-a calificat, joi, in semifinalele turneului ITF de la Hodmezovasarhely (Ungaria), dotat cu premii totale de 60.000 de dolari, dupa ce a dispus de Katarina Zavatka (Ucraina), cu 6-4, 2-6, 7-6 (3).
Bara (23 ani, 167 WTA), cap de serie numarul opt, a obtinut victoria dupa trei ore si 32 de minute de joc efectiv.
Bara a fost condusa in primul set cu 4-2, dar a reusit patru ghemuri la rand si s-a impus cu 6-4. In decisiv, Zavatka (18 ani, 214 WTA) a avut 3-1, 5-4 si 6-5, dar romanca a reusit sa incline balanta in tiebreak.
Ucraineanca castigase primele doua partide directe cu Bara, anul trecut, romanca abandonand la Perth (Australia, 25.000 dolari), in primul tur, la 6-0, 2-1 pentru adversara, dupa care Zavatka s-a impus la Dunakeszi (Ungaria, 60.000 dolari), 7-6 (1), 6-3, in sferturi.
Urmatoarea adversara a Irinei Bara va fi rusoaica Irina Hromaceva (23 ani, 146 WTA), a cincea favorita. Fiecare are cate o victorie in meciurile directe, Hromaceva beneficiind de retragerea romancei in 2015, in sferturi, la Minsk (25.000 dolari), la 6-0, 3-0, iar Bara s-a impus anul trecut in sferturi la Balatonboglar (Ungaria, 25.000 de dolari), cu 6-1, 6-4.
In sferturile probei de dublu, meciul dintre perechea romano-slovaca Bara/Chantal Skamlova, principala favorita, si cuplul Reka-Luca Jani (Ungaria) /Nadia Podoroska (Argentina), s-a intrerupt in setul al doilea la scorul de 5-3, dupa 6-4 pentru Jani si Podoroska in primul set.

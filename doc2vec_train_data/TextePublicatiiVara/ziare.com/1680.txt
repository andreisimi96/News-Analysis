Vineri, 08 Iunie 2018, ora 22:01
Real Madrid este gata sa bata toate recordurile in materie de sume de transfer pentru a-l lua pe brazilianul Neymar de la PSG .
Tabloidul britanic The Sun scrie ca madrilenii sunt dispusi sa plateasca nu mai putin de 350 de milioane de euro pentru a perfecta mutarea in aceasta vara.
Suma este cu 50 de milioane de euro mai mare decat clauza de reziliere a contractului lui Neymar ce va intra in vigoare de la 1 septembrie.
Problema este ca perioada de mercato din vara se incheie in ultima zi a lunii august, la miezul noptii, ceea ce inseamna ca Neymar ar putea fi achizitionat cu 300 de milioane de euro abia de la 1 ianuarie 2019.
Iar asta inseamna ca brazilianul nu ar putea fi utilizat in meciurile din Champions League, acolo unde Realul vrea sa isi apere trofeul cucerit in urma cu scurt timp.
Englezii mai scriu ca transferul lui Neymar ar face parte dintr-o afacere si mai mare, Realul urmand a schimba sponsorul tehnic, trecand de la Adidas la Nike.
Iar gigantul american, care are un acord cu Neymar, ar finanta indirect cea mai mare parte a transferului istoric pentru fotbal.

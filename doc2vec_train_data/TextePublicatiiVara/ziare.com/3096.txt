de Andreea Ghinea
Marti, 19 Iunie 2018, ora 09:29
Deputatul PSD Nicolae Bacalbasa i-a certat, luni seara, pe protestatarii din fata Parlamentului, sustinand ca nu asa trebuie sa se procedeze.
Deputatul a iesit din Parlament si a trecut direct printre cei nemultumiti de modificarile aduse Codului de Procedura Penala, conform unui video postat pe Facebook .
"Ce ati votat in seara asta?", l-a intrebat un protestatar. "Sunteti suparat?", a adaugat altul.
"Eeeee...Nu imi place urlatul pe strada", a raspuns deputatul.
"Asa este democratia", a raspuns unul dintre romanii nemultumiti.
"Democratia nu e asa. Democratia e un protest in forme civilizate. Intr-un cadru organizat si civilizat", a continuat deputatul Bacalbasa.
"Ne pare rau, dar de cate ori ati incercat sa purtati un dialog cu noi. Cum vreti sa ne facem auziti daca nu asa?", a continuat un protestatar.
Aproximativ 50 de persoane au protestat, luni, in fata Palatului Parlamentului , in semn de protest fata de modificarile Codului de Procedura Penala.

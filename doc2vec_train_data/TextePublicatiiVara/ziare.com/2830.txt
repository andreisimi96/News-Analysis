Macedonia isi schimba numele, dupa ce o disputa de 27 de ani cu Grecia
Duminica, 17 Iunie 2018, ora 12:10
Ministrii de Externe de la Atena si Skopje, Nikos Kotzias si Nikola Dimitrov, au semnat duminica, in localitatea de frontiera Prespes, in Grecia, acordul ce prevede schimbarea numelui actualei Foste Republici Iugoslave a Macedoniei in Macedonia de Nord.
Intrarea in vigoare a acestui acord, in principiu in termen de sase luni, ar urma sa ridice blocada greceasca pentru aderarea micului stat balcanic la UE si NATO, informeaza AFP si Reuters.
Grecia, care detine drept de veto in ceea ce priveste admiterea in ambele organizatii, considera ca denumirea fostului stat iugoslav reprezinta o revendicare teritoriala pentru una din regiunile sale nordice, care poarta acelasi nume.
De partea macedoneana, acordul trebuie ratificat de Parlament, aprobat prin referendum si activat printr-o revizuire constitutionala. Acesta va fi apoi supus ratificarii de catre Parlamentul grec.

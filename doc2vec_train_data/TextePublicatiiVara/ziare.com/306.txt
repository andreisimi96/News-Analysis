Marti, 29 Mai 2018, ora 00:00
Michel este francez. Scriitor si comunist. A fost asa de tanar. In '68 a fost in primele randuri. Apoi a scris la gazete rosii. A fost si inchis pentru asta. A fondat alte gazete. Mai roz, cu timpul a devenit mai pasnic. Plus ca nu se mai vindea lupta de clasa la fel de bine.
Citeste toate textele scrise de Ciprian Apetrei pentru Ziare.com
A inceput sa fondeze si sa organizeze festivaluri literare. Pe cel mai reusit i l-a lasat ficei sale. Sa fie ea director. Anul acesta este el invitatul de onoare. Al ei.
Are si un nou fond de commerce. Emigrantii. El si alti 29 de scriitori implicati au scris o carte despre noii napastuiti ai sortii. A fost lansata la festival. Intr-un oras superb pe malul oceanului, cel mai scump din Bretania. Cu un manifest in care dreptul la emigratie sa fie inclus in legislatia universala.
Lupta merge mai departe.
Malek este francez nascut din parinti algerieni, care spune ca nu are de ce sa aiba dubla nationalitate. Pentru ca a ales sa fie cetatean al Republicii.
El crede ca trebuie sa facem o selectie riguroasa a emigrantilor la intrarea in tara.
Acestia trebuie sa accepte ca in Franta femeia este egala cu barbatul. Trebuie sa accepte ca vin intr-o republica laica. Daca vor Sharia, sa mearga in alta parte. Trebuie sa invete franceza si sa isi caute de lucru.
Trebuie sa incetam cu ipocrizia si cu discriminarea pozitiva. Saracia este o problema indiferent de culoare si religie. Daca esti din banlieue, nu ai drepturi speciale.
A fost presedintele asociatiei SOS Racisme si deputat socialist. Sarkozy i-a propus sa fie ministru, desi a facut campanie impotriva lui. A refuzat. Presedintele de atunci i-a spus ca socialistii nu il vor da nicio sansa sa isi aplice programul.
A avut dreptate.

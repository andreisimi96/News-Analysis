Miercuri, 20 Iunie 2018, ora 10:35
Primaria Capitalei a reactionat ca urmare a dezvaluirilor facute de jurnalistul Catalin Tolontan despre contractul de mentenanta a gazonului de la National Arena , semnat cu FCSB , clubul nasului primarului Gabriela Firea, Gigi Becali .
Reprezentantii Primariei Capitalei au negat vehement ca acest contract creaza vreun prejudiciu Primariei, sustinand ca, in realitatea, ar aduce numai beneficii.
PMB a explicat apoi de ce a semnat acest contract cu FCSB, fara licitatie, si a sustinut ca intelegerea este mult mai convenabila decat cea precedenta, cu firma UTI.
Redam integral comunicatul de presa al Primariei Capitalei:
Primaria Municipiului Bucuresti dezminte categoric informatiile aparute in spatiul public, legate de protocolul incheiat cu FCSB care are ca obiect mentenanta gazonului Arenei Nationale.
Dat fiind faptul ca Arena Nationala este singurul stadion realizat la standarde europene care functioneaza conform cerintelor UEFA si din dorinta de a nu periclita programul de joc al echipelor de club si a echipei nationale, cele doua parti, respectiv Municipiul Bucuresti si SC Fotbal Club FCSB SA au incheiat acest Protocol.
Astfel, in urma acestui Protocol, Municipiul Bucuresti transfera obligatia de intretinere a suprafetei de gazon catre SC Fotbal Club FCSB SA in schimbul compensarii sumelor aferente inchirierii stadionului.
Motivul pentru care Protocolul a fost semnat doar cu SC Fotbal Club FCSB SA este faptul ca SC Fotbal Club FCSB SA este principalul solicitant privind inchirierea Arenei Nationale.
Subliniem faptul ca la nivelul Primariei Capitalei nu s-a inregistrat nici un prejudiciu financiar, ci, dimpotriva, s-au realizat economii care pot fi demonstrate cu documente.
In acest sens, atasam comparativ preturile unitare practicate de SC UTI SA si preturile unitare practicate dupa semnarea Protocolului cu SC Fotbal Club FCSB SA.
Dupa cum se poate observa, in aceasta comparatie reiese diferenta clara de pret, respectiv o reducere a cheltuielilor privind activitatile necesare mentinerii unei suprafete de joc optime.
- In contractul cu SC UTI SA pretul unitar al acelorasi activitati a fost cel putin dublu in comparatie cu preturile unitare detaliate in situatiile de lucrari atasate documentatiilor de compensare a platilor de catre FCSB.
Exemplu: in contractul cu SC UTI SA pretul per mp pentru activitatea de suprainsamantare era de 0,18 euro/mp, in timp ce, asa cum se poate vedea din documentele atasate, pentru aceeasi activitate prestata conform Protocolului anterior mentionat era de 0,09 euro/mp, ceea ce determina o economie de 0,09 euro/mp.
De asemenea, precizam faptul ca pe parcursul derularii contractului cu SC UTI SA au fost efectuate 2 schimbari de gazon in valoarea de aprox. 1 milion de lei per schimb.
In urma unei bune intretineri a suprafetei de joc din ultimul an nu mai este necesara aceasta operatiune, ceea ce inseamna inca o economie substantiala la bugetul Municipalitatii.
Precizam, de asemenea, ca protocolul a fost incheiat in deplina legalitate si, pentru ca intreaga activitate a Primariei Capitalei este transparenta si se desfasoara strict in limitele legii, autoritatea locala poate pune oricand la dispozitia institutiilor abilitate toate documentele care sa ateste legalitatea acestui demers.
In concluzie, inducerea in eroare a opiniei publice prin insinuarea unor ilegalitati legate de incheierea acestui protocol nu reprezinta altceva decat dezinformari clare care au ca unic scop denigrarea Primarului General si a Primariei Capitalei.
In consecinta, Primarul Capitalei isi rezerva dreptul de a-i actiona in judecata pe toti cei care, sub pretextul unor asa-zise dezvaluiri, denigreaza activitatea Primarului General si a Primariei Municipiului Bucuresti.

Sambata, 09 Iunie 2018, ora 18:45
Presa internationala e la picioarele Simonei Halep, dupa ce tenismena noastra a invins-o, sambata, in finala Grand Slam-ului de la Roland Garros pe americanca Sloane Stephens .
Publicatiile straine au numai cuvinte de lauda despre revenire superba a Simonei Halep din finala disputata sambata pe celebra arena Phillipe Chatrier din cadrul complexului de la Openul Frantei.
Dar iata ce scriu cateva dintre cele mai importante publicatii internationale despre succesul Simonei Halep de la Roland Garros:
"Ocupanta primului loc in clasamentul WTA a castigat, in sfarsit, primul turneu de Grand Slam din cariera, dupa o revenire spectaculoasa in finala de la Roland Garros cu Sloane Stephens" - BBC;
"Deja numarul 1 in lume, Simona Halep a dovedit ca poate castiga si un Grand Slam" - New York Times;
"Simona a castigat in cele din urma trofeul pe care il astepta de atata timp. Romanca avea trei finale de Grand Slam pierdute" - ESPN;
"Simona Halep primeste mult-asteptatul premiu. Istoria tenisului are acum un loc preferential pentru Simona Halep. Jucatoarea din Constanta a devenit campioana la Roland Garros dupa ce a insistat in cel mai delicat moment, iar lucrurile mergeau din rau in mai rau pentru ea. Rezistenta mentala i-a adus insa o victorie uriasa in fata americancei" - Punto de Break;
- revenim imediat cu mai multe reactii -
Simona Halep a castigat sambata, la Roland Garros, primul turneu de Grand Slam din cariera sa, dupa o revenire superba.
Tenismena noastra, aflata pentru a patra oara intr-o finala de Grand Slam, a invins-o in ultimul act al Openului Frantei pe americanca Sloane Stephens.
3-6, 6-4, 6-1 a fost scorul finalei dintre Simona Halep si Sloane Stephens, dupa mai bine de doua ore de joc.

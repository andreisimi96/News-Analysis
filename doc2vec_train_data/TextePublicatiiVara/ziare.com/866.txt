Sambata, 02 Iunie 2018, ora 08:00
Simona Halep va evolua sambata in turul trei al Grand Slam-ului de la Roland Garros impotriva nemtoaicei Andrea Petkovic, insa organizatorii competitiei de la Paris au luat o decizie ciudata.
Meciul dintre liderul mondial si ocupanta locului 107 in clasamentul WTA se va disputa pe terenul cu numarul 18 din cadrul complexului de la Openul Frantei.
Dupa ce in primele doua tururi a evoluat pe arena centrala Philippe Chatrier, cu o capacitate de aproape 15.000 de locuri, reprezentanta noastra va evolua sambata pe un teren ce da senzatia unuia de antrenament, chiar daca este nou!
Terenul numarul 18 are o capacitate de numai 2.200 de locuri!
Decizia organizatorilor e cu atat mai surprinzatoare cu cat primele doua meciuri ale finalistei de anul trecut au starnit un real interes in randul spectatorilor.
Christopher Clarey, de la New York Times, a ramas si el uluit de anuntul organizatorilor.
"Muguruza vs Stosur si Sharapova vs Pliskova sunt meciurile din turul trei care se vor disputa pe Chatrier. Sereva vs Goerges va fi al treilea meci pe Lenglen. Halep vs Petkovic, un meci interesant in care o avem pe ocupanta locului 1 in clasamentul WTA si dubla finalista la Openul Frantei, se joaca in 'salbaticia' terenului 18", a scris acesta pe Twitter.
"Terenul 18 de la Roland Garros e un teren frumos si nou, cu atmosfera. Dar inca plang dupa terenul 2, care are atmosfera PLUS istorie. Grand Slam-urile sunt in general despre istorie", a completat ceva mai tarziu Clarey.
Jocul dintre Simona Halep si Andrea Petkovic va incepe, cel mai probabil, in jurul orei 16:00 - ora Romaniei, avand programate inainte alte doua meciuri:
de la ora 12:00, Camila Giorgi vs Sloane Stephens
urmata de Diego Schwartzman vs Borna Coric
Tot sambata si tot in turul trei de la Roland Garros va evolua si Irina Begu, impotriva reprezentantei gazdelor, Caroline Garcia, intr-un meci programat pe arena Suzanne-Lenglen, de asemenea in jurul orei 16:00.

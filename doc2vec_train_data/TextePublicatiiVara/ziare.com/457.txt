Miercuri, 30 Mai 2018, ora 11:43
Premierul Viorica Dancila a declarat, miercuri, la Marasesti, ca persoanele care vor sa beneficieze de credite preferentiale, cu dobanda zero, garantate de stat, trebuie sa urmeze cursuri, ea afirmand ca spera ca de acest program sa benecifieze cat mai multi tineri.
"Acesti bani sunt de la banci. Statul plateste dobanda de 6%. 80% garanteaza statul, 20% persoana daca este angajata, tanarul intre 16 si 26 de ani pentru creditul de 40.000 de lei sau intre 26 si 55 de ani pentru creditul de 35.000 de lei.
Deci 20% de catre debitor sau un codebitor, daca persoana nu este angajata. Dobanda este platita de stat.
Ceea ce conditioneaza acest credit e legat de faptul ca respectivul trebuie sa urmeze cursurile unei facultati sau sa urmeze cursuri pentru reconversie, cursuri de perfectionare... Deci, trebuie neaparat sa fie legat de urmarea unor cursuri.
Eu sper ca de acest program sa beneficieze cat mai multi tineri, pentru ca acesti bani pot fi folositi in educatie, pentru plata cursurilor la facultate, pentru materiale didactice, pentru calculatoare, pot fi folositi in sanatate pentru medicamente, pentru operatii, pot fi folositi in cultura, in sport, deci o paleta larga de domenii in care pot fi folositi acesti bani", a declarat Viorica Dancila.
Ea a mai spus ca tema va fi dezbatuta intr-o sedinta de guvern.
Intrebata daca rambursarea banilor de catre persoanele care nu sunt angajate va fi facuta dupa angajare, premierul a raspuns: "Daca persoana respectiva nu e angajata, pentru cei 20% are nevoie de un codebitor".
Premierul a mai spus ca valoarea totala programului este de aproximativ un miliard de lei.
Amintim ca vicepremierul Viorel Stefan a anuntat, marti seara, ca Guvernul va aproba, in sedinta de saptamana viitoare, un program prin care va acorda credite fara dobanda, garantate de stat, mai multor categorii de persoane si pentru diverse cheltuieli - de la cursuri pana la abonamente de sport sau amenajarea locuintei, in scopul dezvoltarii personale a acestora.
Printre altele, banii pot fi folositi pentru a plati cursurile de specializare, pentru a achizitiona carti, rechizite, reviste de specialitate, calculatoare, laptopuri, imprimante, softuri, medicamente, analize medicale, servicii dentare, interventii chirurgicale care nu sunt acoperite de Fondul National de Asigurari de Sanatate.
"Pot fi folositi banii pentru a plati scoala sau gradinita copiilor sau luate medicamente pentru sotie", a explicat vicepremierul.

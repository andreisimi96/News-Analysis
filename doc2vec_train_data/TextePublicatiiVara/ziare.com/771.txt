Vineri, 01 Iunie 2018, ora 08:07
Real Madrid a pornit in cautarea unui nou antrenor principal, dupa demisia surprinzatoare a lui Zinedine Zidane .
La cateva ore de la conferinta sustinuta de Zizou, presedintele lui Real Madrid, Florentino Perez, a luat legatura cu doi tehnicieni, pe care i-a intrebat de disponibilitatea de a veni la campioana Europei.
Favoritul lui Perez e tehnicianul argentinian al celor de la Tottenham Hotspur, Mauricio Pochetino (46 de ani), anunta cotidianul de casa al madrilenilor, Marca .
Pochetino tocmai si-a prelungit contractul cu Spurs si n-are nicio clauza de reziliere in intelegere. Are in schimb o intelegere verbala cu patronul lui Tottenham, Daniel Levy, prin care isi poate negocia plecare, daca o va solicita.
Tot la fel de recent si-a prelungit contractul si celalalt antrenor de pe lista lui Perez, neamtul Joachim Low (58 de ani).
Selectionerul Germaniei are acum un contract valabil pana in 2022, dar venirea sa la Real Madrid ar putea fi facilitata de o evolutie modesta a Mannschaftului la Cupa Mondiala din Rusia.
12 ani au trecut de cand Joachim Low se afla la carma nationalei Germaniei.
Lupta pentru viitorul antrenor al lui Real Madrid pare ca se da intre cei doi, insa nu e exclusa o alta varianta, conchide sursa citata ceva mai sus.

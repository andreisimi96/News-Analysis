Sambata, 09 Iunie 2018, ora 10:55
Gigi Becali si-a atins scopul, presa engleza preluand declaratiile lui despre interesul pe care Manchester United l-ar manifesta pentru pustiul Dennis Man.
Latifundiarul a profitat de vizita facuta de Jose Mourinho in Romania pentru a creste cota unui jucator.
Becali a sustinut ca Manchester United, echipa pregatita de Mourinho, s-a aratat interesata in trecut de transferul lui Man, numai ca el a refuzat sa il vanda.
"Man are numai 19 ani si si-a facut deja debutul in echipa din Romania, devenind chiar om de baza cu 12 goluri marcate in sezonul trecut. A aratat ca are un potential urias si i-a atras atentia managerului lui United, Jose Mourinho", scriu cei de la Daily Mail , care redau si declaratiile latifundiarului cu privire la ipoteticul transfer .
30 de milioane de euro ar fi cerut patronul FCSB pentru pustiul Man, moment in care negocierile s-au oprit.
In momentul in care a ajuns in Romania, Jose Mourinho a precizat ca a venit in tara noastra in vacanta si ca nu este interesat de niciun fotbalist "tricolor".

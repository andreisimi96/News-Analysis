de Anca Petrache
Miercuri, 13 Iunie 2018, ora 07:08
Cum a pus piciorul pe podea, dimineata, Kailyn Griffin, de cinci ani, din Grenada, Mississippi, pur si simplu a cazut din picioare. A incercat sa se ridice de mai multe ori, dar fara succes. De fiecare data cadea.
In plus, nu mai putea nici sa vorbeasca. Ingrijorata, mama a vrut sa-i stranga fetei parul intr-o coada, pentru a o pregati pentru spital. Si-a dat seama ca era vorba de mai mult decat de o amorteala.
A fost momentul in care a zarit in parul fiicei sale o capusa, arata Science Alert . Era deja umflata de cat se hranise. Cel mai probabil era acolo de cand familia mersese sa urmareasca un meci in aer liber.
Jessica Griffin a scos capusa din scalpul fiicei sale, a pus-o intr-o punga si au mers impreuna la spital. Iar acolo a aflat ca fiica sa suferise un efect advers care apare extrem de rar: paralizia. Din fericire, aceasta e numai temporara, tinand cateva zile. Insa in unele cazuri se poate dovedi letala.
Astfel de episoade pot aparea atunci cand capusa femela este satula si depune oua in gazda sa. E momentul in care secreta o neurotoxina periculoasa. Simptomele apar in cinci pana la sapte zile de la momentul in care capusa s-a atasat de gazda sa.
Intai sunt afectate picioarele, dupa care paralizia se intinde catre toate extremitatile. Apare o stare de oboseala si imposibilitatea de a te misca. In cazuri mai rare, victima nu-si mai poate misca nici limba, iar fata ii devine imobila. Daca nu se intervine, toxina face imposibila respiratia, asa ca victima moare.
Astfel de situatii sunt mai comune in cazul animalelor, dar apar si la oameni, mai adesea in cazul fetitelor, pentru ca vietatile se pot ascunde in par, hranindu-se nevazute multa vreme.

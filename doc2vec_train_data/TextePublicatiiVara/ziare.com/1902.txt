de Dan Alexandru
Duminica, 10 Iunie 2018, ora 13:50
Cuplul alcatuit din cehoaicele Barbora Krejcikova si Katerina Siniakova a cucerit titlul Roland Garros la dublu feminin, dupa finala care a avut loc pe arena centrala Philippe Chatrier.
Krejcikova/Siniakova, favoritele 6 la Paris, le-au invins pe japonezele Eri Hozumi / Makoto Ninomiya, scor 6-3, 6-3, dupa o ora si 7 minute de joc.
Sportivele din Cehia s-au impus la aceeasi proba de dublu feminin la junioare la Roland Garros in 2013, atunci cand au mai castigat si Wimbledon si US Open.
Cele doua sportive japoneze au produs marea surpriza la Roland Garros in sferturi cand le-au invins pe favoritele 1 Babos/Mladenovici, ultima chiar din Franta, campioane la Australian Open in acest an, scor 7-6, 6-3.
Este primul trofeu de Mare Slem pentru cele doua, iar Siniakova se poate lauda si cu o finala de US Open pierduta in 2017 alaturi de Lucie Hradecka.

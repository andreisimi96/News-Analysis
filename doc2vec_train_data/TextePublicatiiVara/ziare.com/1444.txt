Miercuri, 06 Iunie 2018, ora 21:54
Giuseppe Conte, noul sef al guvernului populist al Italiei, si-a preluat in mod oficial functia, miercuri, dupa ultimul vot de incredere in Parlament asupra unui program care intoarce spatele austeritatii.
Totusi, programul propus de cabinetul Conte nu intoarce spatele si Europei, noteaza AFP.
Dupa ce marti a obtinut votul de incredere al Senatului, miercuri si Camera Deputatilor a avizat pozitiv programul, cu 350 de voturi la 236 si 35 de abtineri.
Noul sef al Guvernului, care sustinea cursuri de drept in urma cu mai putin de o saptamana, urmeaza sa efectueze prima vizita internationala la summitul G7, vineri si sambata, in Canada.
"Primul lucru pentru Italia va fi sa se faca cunoscuta, al doilea sa se faca respectata", a declarat el pentru presa.
Necunoscut italienilor inainte sa fie ales de Miscarea Cinci Stele si Liga (extrema dreapta), Giuseppe Conte, in varsta de 53 de ani, a sustinut marti in Senat un discurs de politica generala in care a aparat programul acestui prim guvern populist intr-o tara fondatoare a Uniunii Europene.
Conte isi propune sa reduca imensa datorie publica a Italiei - cea mai mare, raportata la PIB, in zona euro, dupa cea a Greciei - insa nu prin masuri de austeritate, a confirmat el.
Dorind sa le ofere asigurari partenerilor Italiei in UE, acest profesor de drept privat a confirmat ancorarea europeana si atlantica a tarii sale.
Insa, in privinta misiunilor NATO, el a introdus miercuri ideea potrivit careia acestea vor fi "examinate cu serenitate si prudenta, de la caz la caz".
Presa scrie ca a facut-o, inainte de toate, din motive bugetare.
El si-a reiterat marti vointa de a implementa o politica "de deschidere" fata de Rusia, un important partener economic al intreprinderilor italiene, in baza angajamentelor de campanie ale Ligii si M5S, cei doi "actionari majoritari" ai coalitiei.

Marti, 19 Iunie 2018, ora 07:44
Europarlamentarul Monica Macovei a criticat in termeni duri modificarile la Codul de Procedura Penala votate luni seara de coalitia PSD-ALDE.
"Noaptea, ca hotii, PSD&ALDE au votat Codul de procedura penala croit pentru salvarea lui Dragnea si a infractorilor. Dragnea va scapa de inchisoare. Vor scapa si politicienii, dar si infractorii periculosi, pentru ca urmarirea penala este limitata la un an, lucru unic in lume. Este o lovitura data statului de drept. Au ingenuncheat romanii in fata infractorilor", a scris Monica Macovei pe Facebook .
Europarlamentarul a criticat faptul ca sedinta Camerei Deputatilor a fost condusa de Gabriel Vlase, cel propus pentru sefia SIE.
"Marele barbat de stat, Liviu Dragnea, a stat astazi (luni - n.red.) ascuns, ca un las. Sedinta Camerei Deputatilor, in care a fost votat Codul pentru apararea penalilor, a fost condusa de Gabriel Vlase, propus sa fie director SIE", a [unctat ea.
Astfel, a spus Macovei, luni seara PSD si ALDE au votat o OUG 13 mult mai dura si mai grava.
"PSD&ALDE au votat, in aceasta seara, o noua OUG 13, mult mai dura, mult mai grava si impotriva noastra, a romanilor. PSD&ALDE au deschis paradisul infractorilor in Romania, punand in pericol siguranta romanilor. Vom fi tratati ca un popor de hoti", a incheiat europarlamentarul.

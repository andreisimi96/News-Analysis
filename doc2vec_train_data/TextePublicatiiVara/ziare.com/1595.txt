Vineri, 08 Iunie 2018, ora 09:05
Sam Sumyk, antrenorul Garbinei Muguruza, a dat dovada de fair-play dupa infrangerea suferita de eleva sa in fata Simonei Halep, in semifinalele de la Roland Garros .
Sumyk a spus ca victoria Simonei nu poate fi pusa la indoiala si ca este complet meritata.
"Simona a fost peste tot, a fost foarte agresiva. A avut mereu toate raspunsurile, asa ca a meritat victoria. Garbine ar fi putut face lucrurile un pic mai bine, dar, daca privesti meciul, cea mai buna jucatoare a castigat", a spus Sumyk la CNN.
Simona a ajuns in finala de la Roland Garros dupa ce a invins-o pe iberica Garbine Muguruza (3 WTA ), scor 6-1, 6-4.
In marea finala, Simona se va duela, sambata de la ora 16:00, cu americanca Sloane Stephens (10 WTA ).
Scorul intalnirilor directe este 5-2 in favoarea Simonei Halep. Sportiva noastra s-a impus totodata in ultimele patru partide.
Marea finala dintre Simona Halep si Sloane Stephens va fi transmisa in direct de Ziare.com.
Pentru Simona, aceasta va fi a patra finala de Grand Slam din cariera si a treia de la Roland Garros.

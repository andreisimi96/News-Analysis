Duminica, 27 Mai 2018, ora 07:40
Real Madrid a devenit regina Europei pentru a treia oara consecutiv, lucru nereusit de nimeni pana acum, cel putin de cand competitia si-a schimbat formatul in 1993 si se numeste Liga Campionilor in loc de Cupa Campionilor Europeni.
Sambata seara, Real a trecut de Liverpool cu 3-1 , iar presa internationala s-a grabit sa elogieze marea grupare a lui Zinedine Zidane . Cotidianul spaniol Marca s-a grabit sa titreze: "A 13-a este a lui Bale", cu referire la cea de-a 13 Cupa a Campionilor castigata de Real, cu ajutorul celor 2 goluri ale galezului Bale.
Cotidianul de casa al lui Real, AS, a notat pe prima pagina: "Campioni eterni", iar El Mundo Deportivo a scris simplu: "Real Madrid e campioana Europei". Catalanii de la Sport.es au mers pe ideea nuantarii gafelor portarului Karius: "Performanta grotesca a lui Karius. Karius face cadou Realului al 13-lea trofeu".
Mergand mai departe, italienii de la Gazetta dello Sport puneau pe prima pagina: "Real intra in legenda. Lacrimi si magie la Kiev", in timp ce vestitul L'Equipe puncta sec, cu litere mari insa: "ISTORIC!".
Agentia de presa britanica BBC a facut o analiza mai ampla a acestui esec, notand pe larg ca "reusita superba a lui Bale si gafele uriase ale lui Karius au facut ca Liverpool sa fie invinsa de Real. Gareth Bale a marcat unul dintre cele mai frumoase goluri vazute vreodata si a ajutat Real sa-si vada visul cu ochii, si anume sa devina campioana pentru a treia oara consecutiv. Liverpool era oricum marcata dupa ce Salah s-a accidentat devreme la umar, iar gafele lui Karius nu au facut decat sa desavarseasca dezastrul! Este a treia finala la rand pierduta de Klopp la Liverpool, dupa Cupa Ligii si Europa League din 2016", analizau englezii.
Cei de la France Football isi incepeau cronica meciului de ieri cu titlul: "Zidane si Real Madrid au oferit tripla!". In analiza lor, se arata ca "dupa o prima repriza fara gol, marcata de grava accidentare a lui Salah, de care Liverpool e atat de dependenta, Gareth Bale a oferit o dubla extraordinara, ajutata la unul dintre goluri de o gafa de proportii a lui Karius, asa cum s-a intamplat si la golul lui Benzema. A 13-a Cupa pentru Real, a 3-a consecutiva, un Bale minunat, un Liverpool letargic dupa golul de 1-2, asa s-a scris istoria sambata, iar Los Blancos sunt din nou stapanii Europei".
Si presa de peste Ocean s-a grabit sa scrie despre acest mare eveniment. New York Times puncta: "Real Madrid invinge Liverpool in finala Champions League dupa un gol minune si doua gafe de proportii. In timp, detaliile se vor estompa. Poate putini isi vor mai aduce aminte de gafele lui Karius. Dar golul lui Bale va ramane, primul mai exact. Si va ramane faptul ca Real a reusit 3 Cupe ale Campionilor la rand, exact asa cum au realizat doar alte 2 formatii, Ajax si Bayern in anii 70", nota marele cotidian american .
Real Madrid a cucerit a 3-a Liga a Campionilor la rand si nu mai are rivala in ultima perioada in Europa. In primele doua finale din aceasta succesiune a invins de fiecare data Atletico de Madrid.
Pe echipa de mai sus, antrenata de Diego Simeone, o va reintalni in Supercupa Europei de la Tallinn, Estonia, in luna august.

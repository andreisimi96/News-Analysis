Luni, 18 Iunie 2018, ora 13:11
Primarul Gabriela Firea a vorbit despre incidentul petrecut saptamana trecuta la National Arena , cand a fost huiduita de aproximativ 20 de mii de romani in momentul in care a luat cuvantul la ceremonia in care Simona Halep a prezentat trofeul castigat la Roland Garros .
Intr-o interventie la Radio RFI , Firea a spus ca a gresit in clipa in care a urcat pe scena alaturi de Simona, deoarece "nu era momentul potrivit" dupa mitingul PSD .
"M-am tot gandit zilele acestea, am reflectat daca a fost sau nu bine, daca am procedat corect si am ajuns la o concluzie la care sper sa ajunga cat mai multa lume: bunele intentii au existat inca din prima clipa - ca nu a iesit tocmai cum am dorit, intr-adevar, acesta este marele regret...
Eu am avut cea mai buna intentie, dar rezultatul nu a fost cel dorit si este clar ca am gresit, atat eu cat si echipa, pentru ca intr-un climat destul de tensionat cum era cel din Bucuresti acum o saptamana si dupa mitingul PSD, era clar ca nu era cel mai potrivit loc si moment sa inmanez cheia orasului si diploma de excelenta, dupa ce ii confersiem deja titlul de cetatean de onoare Simonei Halep in februarie, pe Arena Nationala, acolo unde noi am organizat cu mare drag si cu tot sufletul intalnirea Simonei cu fanii sai", a spus Firea la Radio RFI.
Totodata, Firea a sustinut ca s-a temut sa nu fie acuzata de aroganta in cazul in care nu i-ar fi acordat Simonei cheia orasului.
"E adevarat, eu am mers doar pe ideea ca asa se procedeaza in toata Europa, asa se procedeaza si in America, vazusem si ca jurnalist astfel de evenimente... Toata dimineata de lunea trecuta am fost criticata ca nu ma organizez mai repede si mai bine pentru a organiza ceva deosebit pentru Simona si m-am gandit ca voi fi acuzata de aroganta daca nu merg acolo sa inmanez si sa plec - pentru ca asta a fost si ideea - sa inmanez cheia, sa ma retrag si sa urmeze tot showul pe care l-am pregatit. Nu a existat nici o secunda intentia de a ramane eu in continuare la evenimentul Simonei Halep...
Acum la rece putem sa spunem orice, iar eu pot sa spun ca m-as fi bucurat sa fiu mai inteleapta sau mai prevazatoare si sa organizam o ceremonie, sa spunem, mai restransa, in cadrul Primariei, la sediu sau poate la o alta locatie, si apoi la Arena sa mearga doar Simona, bineinteles ca acum cu mintea de azi, stiti cum e... mintea romanului cea de pe urma", a adaugat Firea.
In urma cu o saptamana, aroximativ 20 de mii de romani au venit la National Arena, pentru a o felicita pe Simona Halep dupa castigarea turneului de la Roland Garros.
Fanii au primit-o cu foarte multa caldura pe Simona, dar a existat si un moment tensionat, cand primarul Gabriela Firea a incercat sa "fure spectacolul" si a sfarsit prin a fi fluierata copios de spectatori. Intr-un final, Firea s-a vazut nevoita sa paraseasca terenul in fluieraturile fanilor Simonei.
Pana la acel moment, primarul Capitalei i-a facut marcaj strans Simonei si, printre fluieraturile fanilor, a incercat sa anunte ca ii ofera cheia orasului Bucuresti.
Dupa iesirea din scena a primarului, lucrurile au revenit la normal si atmosfera a fost foarte calduroasa.
Citeste si: Ce a pierdut-o pe Gabriela Firea. Smoala

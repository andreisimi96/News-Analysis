Joi, 07 Iunie 2018, ora 17:45
Peste 300 de elevi si studenti pot participa gratuit la cel mai amplu festival dedicat Internetului si transformarilor generate in business si in societate de tehnologie, iCEE.fest 2018 , care are loc la Bucuresti joi si vineri, saptamana viitoare.
Organizatorii au demarat anul acesta un program intitulat Bursele iCEE.fest, cu un mecanism simplu: elevii si studentii care doresc sa participe, dar nu isi permit un bilet de acces, chiar daca beneficiaza deja de reduceri de 50%, trebuie sa se inscrie pana cel tarziu luni, 11 iunie, pe o pagina dedicata aflata la adresa: www.iceefest.com/bursele-iceefest-2018 .
Dupa anuntul lansarii programului, dezvoltatorii aplicatiei Kuende - o noua platforma social media care se adreseaza mai ales tinerilor - au decis sa se implice si au cumparat biletele disponibile, devenind partener exclusiv al programului (inca sunt locuri disponibile).
"Programul anuntat de iCEE.fest vine in perfecta armonie cu misiunea noastra de a crea o retea sociala care sa ii scoata pe adolescenti din mediul captiv, din telefonul mobil, si sa le ofere experiente reale, in viata reala, cu diverse provocari si concursuri in care sa se antreneze. De aceea, am decis sa sprijinim aceasta initiativa, mai ales ca accesul la informatie de calitate din domeniul transformarii digitale poate avea un impact major in dezvoltarea personala si in cariera celor care vor participa la program. In plus, festivalul este genul de experienta pe care ne propunem sa le-o oferim utilizatorilor platformei noastre", spune Pavel Antohe, fondator si CEO Kuende.
De altfel, compania care dezvolta Kuende a participat in anii trecuti la competitia dedicata afacerilor din digital si tehnologie aflate la inceput de drum care se desfasoara la festival sub numele "200 Seconds of Fame" - gasiti aici detalii despre editia din acest an , unde cel mai tanar participant are doar... 9 ani.
Interactive Central and Eastern Europe Festival, pe scurt - iCEE.fest , aduce la Bucuresti saptamana viitoare peste 170 de speakeri si experti internationali in Internet, transformare digitala si tehnologie care vor prezenta timp de 2 zile, pe 7 scene si 9 linii distincte de continut cele mai noi tendinte in comunicare, continut online, e-commerce, fintech, e-health, realitate virtuala si augumentata, creativitate si altele.
Sunt asteptati in jur de 4.000 de participanti, din care 30% din afara Romaniei.
Agenda primei zile a festivalului joi, 14 iunie , este descrisa aici iar cea de-a doua, vineri, 15 iunie, aici .
iCEE.fest este organizat in parteneriat cu Orange si are printre sustinatori BCR, Nissan, Kaufland, mPlatform, VTex, Samsung, ENEL, Medlife, Freewheel / Comcast, Nescafe Dolce Gusto, Coca-Cola si alti parteneri.

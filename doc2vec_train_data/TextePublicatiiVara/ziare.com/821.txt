Vineri, 01 Iunie 2018, ora 17:03
Ziare.com va prezinta primele reactii aparute in presa internationala dupa victoria magnifica obtinuta de Mihaela Buzarnescu in fata Elinei Svitolina, in turul trei de la Roland Garros.
Iata comentariile aparute in presa internationala:
Yahoo News: Doctorul stie mai bine! Elina Svitolina a fost eliminata in turul trei de Mihaela Buzarnescu, posesoarea unui doctorat in stiinte sportive. Pentru Mihaela a sosit momentul de glorie si de bucurie, e timpul sa sarbatoreasca!
BolaMarela: Mihaela Buzarnescu o elimina pe favorita tuturor caselor de pariuri la castigarea Roland Garros. Svitolina a fost invinsa total surprinzator, confirmand dificultatile ei in turneele de Grand Slam, similare cu cele pe care le are Alexander Zverev in circuitul masculin.
WTA Tennis: Buzarnescu o rapune pe Svitolina intr-o surpriza incredibila la Paris. Romanca a provocat cea mai mare surpriza de la Roland Garros si a socat-o pe ocupanta locului 4 WTA. Buzarnescu nu mai castigase niciun meci pe tabloul principal la un Grand Slam pana la Roland Garros 2018, dar acum este in optimi, la un an distanta dupa ce se afla pe locul 377 WTA. A fost o prestatie de rasunet din partea lui Buzarnescu, cu 31 de lovituri castigatoare!
Spox: Marea favorita la castigarea Roland Garros a fost eliminata. Din nou, Svitolina trebuie sa spuna rapid adio turneului de la Paris. Mihaela a arat un stil de joc variat, in fata caruia Svitolina nu a avut raspuns.
Mihaela Buzarnescu s-a calificat in optimile de finala de la Roland Garros dupa ce a invins-o minunat pe ucraineanca Elina Svitolina, favorita numarul 4.
Sportiva noastra a obtinut victoria carierei dupa o evolutie de exceptie. Scorul final a fost 6-3, 7-5 pentru Mihaela, protagonista unei lectii de tenis.
In optimile de finala, Mihaela o va intalni pe americanca Madison Keys, favorita numarul 13 de la Roland Garros.
Partida din optimi va avea loc sambata, la o ora ce nu a fost stabilita deocamdata si va fi transmisa in direct de Ziare.com.
Pentru calificarea in optimile de finala, Mihaela si-a asigurat un cec in valoare de 222 de mii de euro.

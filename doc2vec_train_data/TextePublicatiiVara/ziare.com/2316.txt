Miercuri, 13 Iunie 2018, ora 19:30
Subiectul Rosia Montana va figura pe ordinea de zi a sedintei CSAT din 27 iunie, la solicitarea premierului Viorica Dancila, informeaza Administratia Prezidentiala.
"Presedintele este preocupat de subiectul Rosia Montana. Subiectul a fost introdus pe ordinea de zi a sedintei CSAT din 27 iunie", a precizat pentru Mediafax Administratia Prezidentiala.
Purtatorul de cuvant al Guvernului, Nelu Barbu, a declarat, miercuri, ca nu poate oferi un punct de vedere pe acest subiect.
"In acest moment nu va pot oferi un punct de vedere al Guvernului. Fiind in sedinta de guvern nu mi-e clar nici cand a fost facut acest demers. Nu cunosc detalii", a spus dupa sedinta Executivului Nelu Barbu.
Ambasadorul Romaniei la UNESCO, Adrian Cioroianu, a declarat, saptamana trecuta, ca stoparea procedurii de includere a localitatii Rosia Montana in patrimoniul UNESCO, la cererea Guvernului, este o situatie inedita, deoarece primise deja recomandare de inscriere in Lista Patrimoniului Mondial.
Ministerul Culturii a trimis, pe 4 ianuarie 2017, la UNESCO dosarul "Peisajul Cultural Minier Rosia Montana", pentru inscrierea in Patrimoniul Mondial.
Presedintele Klaus Iohannis a convocat sedinta Consiliului Suprem de Aparare a Tarii (CSAT) pentru miercuri, 27 iunie, ora 12.00 , in vederea pregatirii obiectivelor Romaniei pentru Summitul NATO de la Bruxelles, informeaza Administratia Prezidentiala.

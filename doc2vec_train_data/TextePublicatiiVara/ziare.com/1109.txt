Luni, 04 Iunie 2018, ora 16:30
Serena Williams s-a retras de la Roland Garros cu cateva zeci de minute inaintea meciului cu Maria Sharapova , din faza optimilor de finala.
Rusoaica se califica astfel in sferturi la Paris fara sa joace.
Fostul numar unu WTA acuza o accidentare la spate si a explicat pe scurt, intr-o conferinta de presa, ce s-a intamplat.
"Nici nu pot sa servesc in acest moment. Voi vedea maine cat de grava e accidentarea. Sper sa-mi revin in curand, dar trebuie sa vad rezultatele analizelor", a spus Serena.
Anuntul retragerii este cu atat mai surprinzator cu cat sportiva americana nu a aratat ca ar avea probleme medicale pana acum, ea evoluand neasteptat de bine in primele meciuri din capitala Frantei.
Punctele castigate prin calificarea in optimi la Openul francez ii asigura Serenei un salt considerabil in ierarhia feminina, ea urcand pana pe pozitia 181 in lume.

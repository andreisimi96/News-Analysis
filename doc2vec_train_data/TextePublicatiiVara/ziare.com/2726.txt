de Alexandra Sandru
Sambata, 16 Iunie 2018, ora 16:03
Traian Basescu l-a atacat sambata pe Lucian Sova, ministrul Transporturilor, pentru declaratia sa conform careia nu se fac autostrazi pentru ca asta ar duce la cresterea salariilor in Romania si pana acum multhulitele multinationale vor pleca din tara noastra.
Basescu a spus sambata, la Congresul PMP, ca Sova nu intelege nimic din infrastructura, pentru ca dezvoltarea acesteia inseamna dezvoltarea tarii.
"Sigur dincolo de unire, dezvoltarea infrastructurii. Numai ieri ministrul Sova a spus cea mai mare nerozie pe care putea s-o spuna un ministru. A spus asa - daca facem autostrazi cresc salariile si atunci pleaca investitorii straini. Ei mai mare... cum sa-i spun ca e Congres si mi-e jena. Mai mare lipsa de intelegere a ceea ce inseamna infrastructura nu poti sa gasesti. Asa crestem competitivitatea tarii, educatia, prin autostrazi, investitii in infrastructura", a declarat Traian Basescu.
Este adevarat, declaratia actualului ministru arata o intelegere deficitara a realitatii socio-economice in care traim. Insa inainte de a arunca piatra, Traian Basescu ar trebui sa isi asume si propriile neintelegeri.
El a fost adunat timp de 7 ani ministru al Transporturilor, in nenumarate guverne. Insa pe atunci viziunea sa era ca nu avem nevoie de autostrazi, ci sa dezvoltam drumurile nationale. De aceea a si lansat o campanie de modernizare a acestora.
Mai tarziu, cand a devenit presedinte, a facut o declaratie similara, sustinand ca turismul nu are nevoie de autostrazi ca sa se dezvolte, ci de imbunatatirea serviciilor.
Apoi declaratiile sale au fost folosite drept scuza si de alti ministri. Un alt Sova de la PSD, Lucian Sova, spunea in 2013, cand era ministrul Marilor Proiecte, ca "interesul pentru autostrazi a fost destul de scazut, Traian Basescu a fost sapte ani ministru al Transporturilor, el a spus ca Romania nu avea nevoie de autostrazi".
In urma cu 4 ani, intr-un moment de sinceritate, Basescu a admis ca, la momentul la care a spus prima oara ca nu avem nevoie de autostrazi adevarul era altul: "nici sa vrem si nu aveam din ce sa facem autostrazi".
Poate ca si acum, in loc sa inventam dusmani imaginari sau a gasi apelative pentru cei care recurg la astfel de scuze ar fi mai productiv sa privim adevarul in fata: Nu avem autostrazi pentru ca nu avem bani. Si din acest punct sa incepem sa gasim solutii.

Joi, 31 Mai 2018, ora 12:28
Doua aeronave tip Boeing 737-800 NG (Next Generation) vor fi aduse in tara la sfarsitul acestei saptamani si vor intra in exploatarea transportatorului aerian de stat Tarom din luna iunie, a declarat ministrul Transporturilor, Lucian Sova.
TAROM va plati peste doi ani o rata lunara de 300.000 dolari pentru fiecare avion, urmand ca in acest an societatea de stat sa achizitioneze alte cinci avioane. De asemenea, cele doua avioane Airbus A310, scoase din circuit in ultimii doi ani, au fost deja vandute unei firme armene pentru circa 5 milioane euro, iar luna viitoare vor fi livrate.
Ministrul Sova estimeaza totodata ca TAROM ar putea reintra din acest an pe profit, dupa aproape 11 ani de pierderi.
"Contractul cu Boeing a fost semnat acum cateva saptamani. A fost rezultatul unei proceduri competitive la care au participat si alti producatori de avioane. A castigat firma Boeing, este vorba de un contract de leasing operational care vizeaza doua avioane, cele mai moderne din seria lor.
Perioada de gratie a acestui contract este de doi ani, deci, practic, in urmatorii doi ani, Tarom nu va plati nimic pentru exploatarea acestor avioane, lucru care e de natura sa contribuie la procesul de redresare financiara. Ulterior, compania va plati o rata de 300.000 dolari pe luna, per avion", a declarat ministrul Transporturilor, Lucian Sova.
Aeronavele nou intrate in flota in Anul Centenarului vor purta numele iconice ale personalitatilor care au contribuit, de-a lungul istoriei, la Unirea romanilor: "Mihai Viteazul" si "Alexandru Ioan Cuza".
"La sfarsitul acestei saptamani vor ajunge in Romania, sunt deja inscriptionate. Au si inscriptiile care vizeaza Centenarul", a adaugat ministrul.
In plus, TAROM intentioneaza sa mai cumpere inca cinci avioane noi pana la sfarsitul anului si sa deschida rute noi mai ales in India si China sau in zona Golfului.
In ceea ce priveste cele doua avioane Airbus A310 scoase in ultimii doi ani din functiune, acestea sunt contractate pentru a fi vandute unei firme din Armenia.
"S-a incasat avansul. Se asteapta ca suma totala sa fie virata in contul companiei, iar apoi acestea isi pot lua zborul. Sunt pregatite tehnic pentru acest lucru. Cel mai probabil, in cursul lunii iunie vor parasi Aeroportul Otopeni. Suma incasata este in jur de 5 milioane euro", a precizat Sova.
Acesta subliniaza ca, in calitate de ministru, nu s-a amestecat in problemele comerciale ale societatii.
Altfel, Tarom ar putea intra din acest an pe profit, dupa aproape 11 ani de pierderi.
"Conform declaratiilor pe care le face managerul TAROM (Werner-Wilhelm Wolff, n.red.), va fi un an cu profit, chiar daca acesta va fi simbolic. Avem deja indicatorii pe primele trei luni si, desi au fost luni dificile, acestea arata o imbunatatire a veniturilor. Dincolo de cresterea numarului de pasageri transportati, s-a inregistrat si o crestere a veniturilor de natura sa fim increzatori cu privire la tinta de a incheia anul financiar cu profit. Eu sper ca anul 2018 sa fie anul in care declinul TAROM va fi stopat", a afirmat oficialul.
Revenirea pe profit s-ar datora inclusiv achizitiei celor doua aeronave, spune ministrul Sova, dar si reducerii cheltuielilor si a organizarii partii de IT.
Se are in vedere o crestere salariala de 10% incepand de luna viitoare, dedicata celor cu venituri mici.
"Paradoxal, toata lumea crede ca la TAROM se castiga foarte bine. Acest lucru este doar partial adevarat. Exista si posturi platite bine si nu performeaza la nivelul asteptarilor, insa marea majoritate a angajatilor este platita cu sume de sub 2.000 lei net. Managementul mi-a vorbit de faptul ca doreste sa aloce o crestere salariala celor cu venituri foarte mici, in procent de 10%, lucru care cred ca se va intampla de luna viitoare. Iar eu sustin aceasta initiativa, desigur, cu respectarea procedurilor legale", a mai spus Sova.
El subliniaza ca peste jumatate dintre angajatii companiei vor beneficia de aceste cresteri.
"Exista si sectoare unde resursa umana este supradimensionata. Dar aici exista limitari legate de contarctul de colectiv de munca, de cadru legal. Ca sa fie o companie perfecta, probabil ca TAROM trebuie restructurata si din perspectiva numarului de angajati, ceea ce presupune o concediere colectiva, procedura pe care insa nu o vizam in acest an. Dar ea nu trebuie exclusa", a subliniat ministrul Transporturilor.

Duminica, 17 Iunie 2018, ora 16:42
Mai multi parlamentari social-democrati si independenti au depus la Senat o initiativa legislativa care prevede infiintarea Colegiului National al Moaselor din Romania (CNMR) si recunoastea prin lege a profesiei de moasa pe intreg teritoriul tarii.
"In prezent reglementarile existente cu privire la exercitarea profesiei de moasa nu sunt armonizate cu reglementarile Uniunii Europene in domeniu. Aproximativ 1.000 de moase au obtinut licenta de moasa prin absolvirea de programe universitarea de stat acreditate dar sunt neintegrate adecvat sau deloc in sistemul de sanatate.
Posturile care ar trebui sa fie detinute de moase sunt ocupate de alti lucratori din sanatate care nu au competentele necesare. Absolventele facultatilor se afla in imposibilitatea de activare si deci de practicarea profesiei pentru care statul le-a finantat", precizeaza initiatorii in expunerea de motive.
Proiectul arata si ce implica aceasta profesia si scopul principal al unei moase.
"Profesia de moasa este o profesie liberala, in domeniul sanatatii materno-infantile ce se extinde la ingrijirea femeii de varsta fertila, sanatate sexuala, consiliere si planning familial si este furnizoare de servicii de sanatate, servicii medicale si servicii conexe actului medical.
Profesia de moasa are ca scop principal asigurarea unei stari de sanatate de calitate in domeniul materno-infantil, a familiei si femeii de varsta fertila in general si a gravidei/mamei si copilului ei in special, prin asigurarea accesului la ingrijiri de sanatate corespunzatoare si/sau asistenta medicala, furnizand servicii de specialitate individualizate, centrate pe femeie, copil si familie precum si practici preventive cu indeplinirea masurilor de urgenta la nevoie", se arata in textul proiectului, al carui principal initiator este deputatul PSD, Tamara Ciofu.
Initiativa depusa la Senat detaliaza si principalele atributii ale unei moase:
"Asigurarea unei bune informari, consilierea in materie de planificare familiala si prescrierea de metode contraceptive adecvate; diagnosticarea sarcinii, supravegherea sarcinii normale, efectuarea examinarilor necesare pentru supravegherea evolutiei sarcinii normale, prescrierea si consilierea privind testele necesare monitorizarii sarcinii normale, recoltarea de probe biologice si interpretarea rezultatelor; prescrierea si consilierea privind examinarile necesare diagnosticarii sarcinilor cu risc; ingrijirea si asistarea mamei in timpul travaliului si monitorizarea starii fatului in utero prin mijloace clinice si tehnice adecvate; monitorizarea si asistarea nasterii normale inclusiv, la nevoie, efectuarea epiziotomiei si in cazuri de urgenta practicarea nasterii in prezentatie pelviana; recunoasterea, la mama si la copil, a semnelor care anunta anomalii ce necesita interventia unui medic si, dupa caz, asistarea acestuia".
Pentru ca o persoana sa exercite profesia de moasa, aceasta trebuie sa indeplineasca o serie de conditii: "sa aiba capacitate juridica civila deplina de exercitiu; sa fie posesoarea unui titlu oficial de moasa; sa nu se gaseasca in vreunul dintre cazurile de nedemnitate sau incompatibilitate prevazute de prezenta lege; sa fie apte din punct de vedere medical pentru exercitarea profesiei de moasa; sa detina autorizatie de libera practica emisa de CNMR", se arata in initiativa legislativa.
Initiativa depusa la Senat de 32 de parlamentari PSD, independenti si cativa ai minoritatilor urmeaza sa intre in proces legislativ. Camera Deputatilor este for decizional pentru acest proiect.

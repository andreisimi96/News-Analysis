de Dan Alexandru
Duminica, 27 Mai 2018, ora 09:35
Inca o grupare de traditie din fotbalul romanesc a obtinut promovarea in liga secunda a Romaniei, astfel ca ne asteapta un sezon viitor extrem de frumos in Liga 2, cu multe echipe care altadata faceau mari performante pe prima scena a sportului cu balonul rotund din tara noastra.
Farul Constanta a reusit sa promoveze in Liga 2, dupa o victorie pe teren propriu cu Sportul Chiscani, 3-0, reusind revenirea in esalonul secund, dupa ce acum 2 ani, pe 28 mai 2016, Farul disputa ultimul sau meci acasa din istorie, cum se parea atunci.
Petre Grigoras a fost artizanul acestei reveniri, cu el pe banca Farul castigand seria sa din Liga 3, urmand sa dea piept din nou, in Liga 2 insa, cu foste rivale din prima liga, precum FC Arges, U Cluj , Petrolul sau UTA.
Raphael Stanescu (cu o dubla) si Momodou au marcat golurile Farului, care a fost sprijinit de o galerie de peste 3500 de oameni.
Liga 2 va fi foarte atractiva in sezonul viitorul, pentru ca avem deja foarte multe echipe de traditie stranse acolo. Pe langa Farul, in L2 au mai promovat in acest sezon Petrolul si U Cluj. Si Otelul Galati a avut sansa sa revina in esalonul secund, dar a pierdut meciul decisiv cu Aerostar Bacau.
Pe langa Farul, U Cluj sau Petrolul, vom mai avea trupe precum UTA Arad, FC Arges, Pandurii, Ripensia, Poli Timisoara sau Chindia Targoviste, daca ultima nu va castiga barajul de promovare in L1.

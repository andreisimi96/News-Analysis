Miercuri, 20 Iunie 2018, ora 09:40
Presedintele Republicii Moldova, Igor Dodon, a comentat invalidarea alegerilor pentru Primaria Chisinau, castigate de Andrei Nastase, spunand ca acesta ar fi trebuit lasat sa preia functia, pentru a vedea toata lumea "cat de steril e in fata problemelor reale, unde populismul nu ajuta", concluzia sa fiind ca "cine sapa groapa altuia cade singur in ea".
"Acum, Andrei Nastase a fost victimizat si izbavit de povara conducerii Chisinaului, cu care el nu s-ar fi ispravit, din cauza incompetentei sale si lipsei de experienta administrativa.
Poate era mai bine ca lui Nastase sa-i fie oferita posibilitatea sa-si demonstreze capacitatile sau incapacitatile sale de conducator, sa vada toata lumea cat de steril e in fata problemelor reale, unde populismul nu ajuta. In orice caz, asteptam decizia finala a Judecatii", scrie Dodon intr-o postare pe Facebook.
El sustine ca este vorba despre standarde duble ale Justitiei.
"Decizia judecatii in privinta alegerilor din Chisinau ridica multe semne de intrebare. Noi cunoastem care sunt incalcarile lui Andrei Nastase, dar care sunt incalcarile lui Ion Ceban? Daca s-a mers pe asa decizii cardinale, de ce Ion Ceban nu a fost declarat castigator al alegerilor, odata ce contracandidatul sau a fost exclus pentru incalcarea legislatiei?
Nu exista nici o plingere, contestare in instanta impotriva lui Ion Ceban. Mi se pare ca aici avem de-a face iarasi cu standarde duble si justitie selectiva. Daca facea Ion Ceban ceea ce facuse Nastase in campanie, ar fi fost exclus inca din turul I", argumenteaza presedintele moldovean.
El considera ca "cineva se teme tare ca socialistii sa nu beneficieze de sprijin din strainatate in alegerile parlamentare" si ca "precedentul lui Nastase, care a profitat de sustinere directa de la politicieni straini in campania electorala, eurounionistii de la guvernare l-au considerat prea periculos in perspectiva parlamentarilor".
"Va amintesc ca aceasta norma legala a fost creata de la inceput impotriva socialistilor, in aprilie 2015, la initiativa PLDM. Atunci au vrut sa stopeze avintul politic al socialistilor, dar acum a devenit victima a acestei norme legale tocmai candidatul sustinut de PLDM - Nastase. Stiti proverbul moldovenesc: cine sapa groapa altuia, singur cade in ea", conchide Igor Dodon.
De la Bucuresti, presedintele USR, Dan Barna, a avut si el o reactie privind invalidarea alegerilor pentru Primaria Chisinau, considerand ca aceasta arata "ce se poate intampla atunci cand coruptia este regula unui stat".
"Invalidarea votului pentru investirea lui Andrei Nastase la primaria Chisinaului arata ce se poate intampla atunci cand coruptia este regula unui stat. Decizia judecatoriei Chisinau demonstreaza ca interesele oligarhilor nu tin cont de procesele democratice si pot fura votul cetatenilor.
Ce se intampla in aceste momente la Chisinau arata cat de apriga este lupta pentru democratie si justitie corecta atat in Romania, cat si in Republica Moldova. Important este, insa, sa asteptam motivarea completa a instantei si sa avem incredere in decizia Curtii de Apel de la Chisinau care va rezolva contestatia anuntata de primarul ales al capitalei moldovene. Ramanem alaturi de Andrei Nastase", a scris Barna, marti seara, tot intr-o postare pe Facebook.
Tomac: Acolo se aplica principiul lui Stalin
Presedintele PMP Eugen Tomac a afirmat, miercuri, ca Republica Moldova este un stat romanesc "capturat" in afara UE, unde se aplica principiul lui Stalin, indiferent cine voteaza, rezultatul e anulat.
"De ce au fost invalidate alegerile de la Chisinau? Un stat romanesc capturat in afara UE. Asta este R. Moldova astazi. In Romania, desi PSD face tot ce isi doreste pentru a controla in totalitate institutiile statului, calcand in picioare democratia, inca se mai mimeaza, totusi, un dialog cu Departamentul de Stat, Comisia de la Venetia sau alte institutii europene. La Chisinau insa se aplica principiul lui Stalin fara a mai mima nimic. Nu conteaza cine voteaza, conteaza cine numara voturile, iar cum rezultatul ii este potrivnic, le invalideaza", a declarat Eugen Tomac, noul presedinte ales al PMP, la Congresul extraordinar al partidului de sambata trecuta, pe Facebook.
Acesta a adaugat ca anularea alegerilor pentru primaria Chisinaului "arata cat de mare este frica de schimbare".
"Plahotniuc si Dodon sunt gata sa faca orice pentru a nu scapa de sub control politic cel mai mare oras romanesc dupa Bucuresti. Cu toate acestea, de acum incolo, nimeni nu va mai putea opri valul creat al schimbarii. Tot raul spre bine. Sunt convins ca in toamna, la alegerile parlamentare, populatia va sanctiona aceste abuzuri pe principiul: 'nu puteti voi fura cat putem noi vota'", a mai spus Tomac.
Amintim ca Judecatoria Chisinau a invalidat alegerile locale care au avut loc in capitala Republicii Moldova in 3 iunie .
Andrei Nastase, candidatul Partidului "Platforma Demnitate si Adevar" (PPDA), care a castigat scrutinul, spune ca va contesta decizia la Curtea de Apel.

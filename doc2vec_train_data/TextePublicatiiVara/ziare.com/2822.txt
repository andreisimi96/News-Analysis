de Dan Alexandru
Duminica, 17 Iunie 2018, ora 10:32
Cupa Mondiala din Rusia continua duminica, avand la start alte trei partide de maxim interes.
In scena va intra Germania, campioana mondiala en-titre, dar pana atunci, la ora 15, este programat jocul dintre Costa Rica si Serbia, primul din grupa E. Jocul are loc la Samara.
Germania intra in scena in a doua partida a zilei, incepand cu ora 18, in fata Mexicului, in prima partida din grupa F de la acest Mundial. Jocul este programat pe stadionul Luzhniki din Moscova, arena unde a avut loc si meciul de deschidere dintre Rusia si Arabia Saudita, scor 5-0.
In fine, ultima partida a zilei le pune fata in fata pe Brazilia si Elvetia, de la ora 21, in a doua intalnire din grupa E, la Rostov pe Don.
Toate partidele de la Cupa Mondiala din Rusia vor fi transmise in direct de site-ul Ziare.com.
Cupa Mondiala din 2018 se desfasoara in perioada 14 iunie - 15 iulie.
Sambata a avut loc o prima surpriza uriasa de la acest Mundial, cand Argentina a remizat doar in fata debutantei Islanda, scor 1-1, joc in care Messi a ratat un penalti.

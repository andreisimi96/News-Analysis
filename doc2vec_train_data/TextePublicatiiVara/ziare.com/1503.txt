Joi, 07 Iunie 2018, ora 12:04
Ministrul Finantelor, Eugen Teodorovici, spune ca a luat act cu bucurie de documentul prin intermediul caruia FMI atrage atentia tarii noastre ca mai bine s-ar apuca de reforme decat sa continue sa scada taxe si sa majoreze pensiile si salariile. Motivul: in paralel cu formularea acestor recomandari, FMI a constat ca Romania a facut si progrese, sustine Teodorovici.
Dupa finalizarea consultarilor cu Romania, sinteza concluziilor comitetului director al FMI a mentionat imbunatatirea starii economiei din tara noastra, rata scazuta a somajului si imbunatatirea sectorului financiar romaneasc, informeaza Ministerul Finantelor Publice (MFP) prin intremediul unui comunicat. In plus, Romania beneficiaza de o crestere economica robusta, de cresterea numarului de noi locuri de munca si de o datorie publica scazuta, apreciaza comunicatul Ministerului Finantelor.
Ministrul de Finante, Eugen Teodorovici, a apreciat, in plus, ca masurile luate de cabinetul Dancila vor imbunatati si mai mult statutul Romaniei.
"Ma bucur ca, atat Fondul Monetar International, cat si Banca Mondiala si-au imbunatatit prognozele de crestere economica a Romaniei pentru anul 2018, de la 4,4% la 5,1%, respectiv de la 4,5% la 5,1% si se apropie din ce in ce mai mult de estimarile din Programul de Guvernare. Deciziile adoptate in acest an, pentru incurajarea investitiilor - simplificarea legislatiei achizitiilor publice, promovarea proiectelor in parteneriat public privat, infiintarea Fondului Suveran de Dezvoltare si Investitii si cresterea absorbtiei fondurilor europene, fac din Romania o destinatie atractiva pentru investitori. Totodata, avem in vedere promovarea unor masuri de eficientizare a activitatii ANAF si de simplificare a legislatiei pentru reformarea administrarii fiscale care vor duce la o mai buna colectare a veniturilor bugetare si va contribui la reducerea si combaterea evaziunii fiscale", a declarat Teodorovici.
Din pacate, documentul FMI continea si o serie de recomandari despre care Eugen Teodorovici nu a mai oferit atat de multe detalii. Mai exact, FMI sustine ca Romania ar trebui sa se opreasca din majorari de pensii si salarii, dublate de scaderi de taxe, si sa inceapa sa faca reforme.
Astfel, directorii FMI au recomandat Romaniei o tinta fiscala sub tinta bugetara pe 2018, de 3% din PIB, si observa ca probabil ar putea fi necesare masuri fiscale suplimentare pentru a atinge acest obiectiv.
Oficialii FMI au incurajat, de asemenea, reformele fiscale pentru a asigura indeplinirea obiectivului bugetar pe termen mediu (MTO) al Romaniei. De asemenea, directorii FMI au scos in evidenta importanta reformelor pentru a spori eficienta sectorului public prin intarirea administratiei fiscale, pentru imbunatatirea eficientei colectarii taxelor, majorand eficienta cheltuielilor prin verificarea cheltuielilor si a achizitiilor centralizate, si prin imbunatatirea absorbtiei fondurilor europene.
Oficialii FMI sprijina si inasprirea politicii monetare initiata pentru a reduce inflatia. Ei incurajeaza BNR sa ramana vigilenta si sa continue inasprirea politicii monetare deoarece este necesara pentru a ancora asteptarile inflationiste la tinta de inflatie. BNR trebuie sa continue sa gestioneze conditiile de lichiditate pentru a consolida transmisiunea monetara, spun acestia.
Nu in ultimul rand, FMI subliniaza necesitatea de a se accelera reformele structurale si cere masuri pentru ca institutiile care gestioneaza investitiile publice sa utilizeze deplin fondurile europene si sa rezolve necesitatile majore de infrastructura.

Miercuri, 20 Iunie 2018, ora 15:37
Curtea Constitutionala a decis sesizarea secretarului general al Consiliului Europei si a Comisiei de la Venetia in legatura cu un nou demers indreptat impotriva sa, ce vizeaza presiuni privind mandatul judecatorului Petre Lazaroiu, care ar urmari "delegitimarea" deciziilor CCR in actuala sa componenta.
"Plenul Curtii Constitutionale a Romaniei, intrunit la data de 19 iunie 2018, a hotarat, cu majoritate de voturi, sesizarea secretarului General al Consiliului Europei si a Comisiei Europene pentru Democratie prin Drept (Comisia de la Venetia) in legatura cu un nou demers indreptat impotriva Curtii Constitutionale, care vizeaza, in concret, o anumita situatie de fapt ce este de natura a crea presiuni cu privire la mandatul domnului judecator Petre Lazaroiu, dar care urmareste, inainte de toate, delegitimarea deciziilor pronuntate de Curtea Constitutionala in actuala sa componenta.
Textul scrisorii a fost trimis astazi catre organismele internationale mai sus mentionate", a anuntat CCR printr-un comunicat de presa.
Amintim ca, miercuri, Simina Tanasescu a demisionat din functia de consilier prezidential in urma scandalului recent.
Saptamana trecuta judecatorul CCR Petre Lazaroiu a vorbit despre o intalnire cu Simina Tanasescu , consilier prezidential, ceea ce a declansat un scandal mediatic. Judecatorul vorbea despre o intalnire care a avut loc in biroul Siminei Tanasescu de la Facultatea de Drept.
In discutie ar fi aparut si subiectul posibilei revocari a judecatorului de la Curte, pe motiv ca i-a expirat mandatul.

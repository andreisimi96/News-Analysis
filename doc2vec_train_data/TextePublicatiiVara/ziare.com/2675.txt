Sambata, 16 Iunie 2018, ora 09:55
Europarlamentarul Maria Grapini asteapta scuze publice de la presedintele Frantei, Emmanuel Macron, ca urmare a episodului caricaturii cu Simona Halep din Charlie Hebdo.
Mai mult decat atat, Grapini ii solicita ambasadorului nostru la Paris, Luca Niculescu, sa ii trimita o scrisoare oficiala lui Macron in care sa-i ceara liderului de la Elysee "sa iasa cu un mesaj public de apreciere pentru Simona si sa-si ceara scuze".
Reactia europarlamentarului vine dupa ce ambasadorul Niculescu s-a exprimat vineri pe Facebook referitor la acest subiect , sustinand ca nu ar trebui sa lasam "o caricatura mica sa ne strice o bucurie atat de mare".
"Am fost la finala de la Roland Garros si am vazut atmosfera de acolo: multi francezi care strigau Allez, Simona alaturi de noi, romanii, care o sustineam cu "Hai Simona!"
De la castigarea turneului, am primit zeci de mesaje de la cele mai inalte oficialitati franceze (mai multi consilieri ai presedintelui Emmanuel Macron, prim-ministrul Edouard Philippe, pe care l-am intalnit acum cateva zile la o receptie, ministri si reprezentanti ai ministerelor, colegi ambasadori) pentru victoria Simonei Halep.
La fel, toate cunostintele din cartier, brutarul, chelnerul de la braseria din colt, vanzatorul de ziare, casiera de la bacanie - toti m-au oprit ca sa imi spuna ca au vazut meciul sau au auzit despre victorie.
De asemenea, au fost zeci de articole laudative in presa franceza dupa performanta romancei. Niciodata de cand sunt ambasador nu am fost atat de felicitat si nu m-am simtit atat de bine.
Si, in acelasi timp, exista acea caricatura mica, in pagina a saptea a unui saptamanal satiric, care a facut din libertatea sa de expresie, insolenta si provocarea sensibilitatilor de orice fel o traditie binecunoscuta.
Imi dau seama de impactul pe care acea caricatura l-a avut pentru unii dintre dumneavoastra, fie ca traiti in Franta sau in Romania. Pot sa va asigur ca, prin tot ceea ce facem la ambasada alaturi de colegii mei, luptam impotriva unor stereotipuri, clisee si prejudecati care mai apar. La finalul acestui an vom demara Sezonul Romania-Franta: vor fi sute de manifestari romanesti in tot Hexagonul si, cu siguranta, mii de articole in presa despre ele.
Pana atunci, revenind la uriasa performanta de sambata trecuta, as spune sa nu lasam o caricatura mica sa ne strice o bucurie atat de mare", este mesajul complet de pe Facebook scris de Luca Niculescu .
Replica Mariei Grapini nu s-a lasat asteptata: "Domnule Ambasador, cu tot respectul nu inteleg exprimarea...efectul avut asupra unora....? Asupra tuturor romanilor! Asupra dumneavoastra nu? Ati facut o scrisoare oficiala Presedintelui Frantei sa iasa cu un mesaj public de apreciere pentru Simona si sa-si ceara scuze???? M-am saturat sa lucram
Cu manusi de matase iar ei cu barosul!"
Maria Grapini nu este la prima reactie de acest tip legata de francezi. In mai, ea l-a mustrat pe presedintele Emmanuel Macron, privind ideile acestuia despre viitorul Europei si al UE, chiar in plenul Parlamentului European de la Strasbourg.
Vezi aici detalii despre disputa .

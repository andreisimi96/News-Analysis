Marti, 12 Iunie 2018, ora 19:53
Senatorul PNL Alina Gorghiu a declarat, marti, ca in iulie Comisia de la Venetia va publica un raport preliminar pe Legile Justitiei, urmand ca in octombrie sa publice raportul definitiv, dupa ce membrii Comisiei pentru Legile Justitiei s-au intalnit cu delegatia Comisiei de la Venetia.
"Am o mare satisfactie, impreuna cu colegii mei, ca am reusit concretizarea acestui demers, ca urmare a unei intiative pe care PNL a avut-o, initiativa care, din pacate, desi trebuia sa apartina majoritatii parlamentare, Parlamentului, ministrului Justitiei, ne-a fost refuzata in mod constant.
De altfel, la intalnirea pe care am avut-o cu delegatia Comisiei de la Venetia, ne-au si spus expertii internationali, membri ai acestui corp international, ca s-ar fi bucurat daca sesizarea s-ar fi facut intr-o faza mult mai incipienta a dezbaterii legislative pe legile Justitiei, pentru ca acum stadiul este aproape de finalizare si le va fi destul de greu sa se incadreze intr-un calendar accelerat astfel incat sa poata emite un raport de care tara vizata, in speta Romania, sa tina cont", a afirmat Gorghiu.
Citeste si Iordache va participa saptamana viitoare la sedinta plenara a Comisiei de la Venetia
Ea a spus ca reprezentantii Comisiei de la Venetia au informat ca raportul preliminar va fi gata in iulie.
"Informatia pe care ne-au dat-o este ca se va face, de principiu, cel mai sigur, un raport preliminar in iulie, pentru ca in octombrie sa fie un raport definitiv pe legile Justitiei din Romania", a precizat Gorghiu.
Ea i-a acuzat pe parlamentarii PSD ca doar "au mimat" interesul pentru recomandarile venite din partea membrilor Comisiei de la Venetia.
"In ceea ce priveste dezbaterea in sine din interior, s-au discutat cateva aspecte legate de cariera magistratilor, incompatibilitati ale magistratilor care stiti ca au fost extinse, scoaterea presedintelui si a CSM sau diminuarea rolului acestor institutii din procedura de numire sau de revocare a procurorilor cu functii inalte in statul roman.
Cert este - daca imi permiteti o concluzie - ca PSD a mimat interesul pentru recomandarile care vor veni din partea Comisiei de la Venetia si cumva am convingerea ca nu va astepta deloc acest raport, nici macar pe cel preliminar, daca intre timp Curtea Constitutionala se va pronunta si nici nu va tine cont de recomandari", a mai mentionat Alina Gorghiu.

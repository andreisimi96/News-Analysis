Luni, 28 Mai 2018, ora 13:43
Conducerea PSD ar fi decis ca marele miting pentru sustinerea familiei traditionale, dar si a guvernului Dancila sa fie organizat pe 9 iunie, au declarat surse politice.
Conform Realitatea TV, liderii judeteni ar fi primit sms-uri care le cer sa se pregateasca pentru 9 iunie. Social-democratii au in vedere organizarea unui miting de amploare in Bucuresti, dar si manifestari similare la nivelor resedintelor de judet.
Decizia inca nu a fost formalizata in cadrul forurilor de conducere.
Daca se va confirma, actiunea politica se va incadra intr-un context extrem de complicat. Pe de o parte, guvernul Dancila sta sub spectrul unei motiuni de cenzura, care ar putea reuni alaturi de partidele de opozitie si noua formatiune condusa de Victor Ponta, la care au dezertat recent mai multi parlamentari PSD.
Pe de alta parte, este de asteptat ca procurorii sa ia o decizie privind plangerea penala facuta de Ludovic Orban pe numele premierului Viorica Dancila si a lui Liviu Dragnea, pe tema deciziilor secrete luate privind mutarea Ambasadei din Israel.
De asemenea, presedintele PSD afla in zilele urmatoare prima decizie in dosarul "Bombonica", iar CCR este asteptata sa dea o decizie in cazul revocarii procurorului sef al DNA.
In legatura cu organizarea mitingului urias al PSD s-a mai vehiculat si sfarsitul lunii mai, insa el a fost amanat pentru ca noua lege a referendumului a fost contestata la CCR de presedintele Iohannis.

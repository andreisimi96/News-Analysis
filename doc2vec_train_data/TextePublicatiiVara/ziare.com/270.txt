Luni, 28 Mai 2018, ora 17:41
In aceeasi zi in care o scoala bucuresteana a fost distrusa de un incendiu , primarul Capitalei, Gabriela Firea, a anuntat ca au fost executate aproximativ 25 la suta din lucrarile de reconstructie si modernizare a Patinoarului Mihai Flamaropol din cadrul Complexului Sportiv Lia Manoliu.
"Dupa ani de zile de blocaje, Patinoarul Mihai Flamaropol prinde contur. L-am deblocat, iar acum 25% din lucrari au fost deja executate. Investitia va fi finalizata in vara anului viitor", scrie pe Facebook Gabriela Firea .
Mesajul sau a fost postat la jumatate de zi dupa ce scoala nr. 124 din sectorul 5 a ars in intregime, aceasta neavand aviz de functionare din partea ISU.
Citeste si: Deputat PNL, catre Firea si Florea: Se stia faptul ca Scoala 124 nu avea aviz ISU? Ce masuri s-au luat?
Primarul general sustine ca prin finalizarea patinoarului, Bucurestiul si Romania vor fi puse pe harta competitiilor internationale in domeniul sporturilor pe gheata si in acelasi timp bucurestenilor le va fi oferit un centru sportiv si de agrement modern.
Noul patinoar va avea o capacitate de 3.100 de locuri si se va adresa atat sportivilor de performanta, cat si publicului, iar constructia, cu o suprafata desfasurata de aproximativ 9.500 de metri patrati, va avea dubla functiune: patinoar si centru sportiv si de agrement.
In cadrul centrului sportiv si de agrement vor exista spatii pentru exercitii fizice "clasice" (bazin inot, wellness, sala de baschet, sali fitness, aerobic), dar si pentru disciplinele de sport urban (skateboarding, skating, biking, escalada) . De asemenea, sunt prevazute si spatii comerciale - magazin echipament sportiv, cafenea si restaurant.
Valoarea contractului pentru refacerea si modernizarea patinoarului artificial Mihai Flamaropol este de 99.935.947,53 lei, exclusiv TVA. Contractul a fost atribuit asocierii Astaldi-UTI.
Patinoarul Mihai Flamaropol a fost construit in anul 1952, fiind amplasat in Parcul National, iar vechea constructie, aflata intr-o stare avansata de degradare, a fost demolata, in luna martie 2017 incepand lucarile pentru contructia noului patinoar.

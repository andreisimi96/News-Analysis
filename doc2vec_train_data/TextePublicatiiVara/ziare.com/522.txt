de Ionut Gaman
Miercuri, 30 Mai 2018, ora 13:47
Simona Halep s-a calificat cu emotii, miercuri dupa-amiaza, in turul doi al Grand Slam-ului de la Roland Garros.
Ocupanta locului 1 in ierarhia WTA a revenit dupa un prim set pierdut categoric si a invins-o in trei seturi pe ocupanta locului 83 in clasamentul mondial feminin, Alison Riske.
2-6, 6-1, 6-1 a scorul intalnirii dintre Simona Halep si Alison Riske, la capatul unei partide care a durat o ora si 34 de minute.
In turul urmator, reprezentanta noastra va juca cu o alta americanca, Taylor Townsend (locul 72 WTA).
Simona a inceput neasteptat de slab partida de pe arena centrala Philippe Chatrier, iar tenismena din SUA, care saptamana trecuta a jucat finala la Nurumberg, s-a desprins in doar cateva minute la 5-0.
Foarte nervoasa, Simona si-a adjudecat doua game-uri, dar n-a reusit s-o impiedice pe americanca sa castige primul set.
Fara ajutorul lui Darren Cahill, on-court coaching-ul fiind interzis la turneele de Grand Slam, Simona a trebuit sa se regaseasca singura si a oferit o revenire spectaculoasa.
Astfel, Simona a fost mult mai agresiva incepand cu setul doi, iar Alison Riske n-a mai facut fata ritmului impus de finalista de anul trecut de la Roland Garros.
Cu un joc mult mai solid, Simona i-a predat americancei, in urmatoarele doua seturi, o adevarata lectie de tenis si a avansat in runda urmatoare a celui de-al doilea Grand Slam al anului.
Doar doua game-uri a mai castigat Alison Riske in ultimele doua seturi ale partidei.
Urmatoarea intalnire a Simonei va avea loc joi, la o ora ce va fi anuntata ulterior de organizatorii Openului Frantei.
Simona si Taylor s-au mai intalnit o singura data pana in prezent, anul trecut, al Cincinnati, cand sportiva noastra s-a impus cu 6-4, 6-1.
Malgre un faux depart dans le 1er set, Simona Halep passe l'obstacle americain Alison Riske 2-6 6-1 6-1 #RG18 pic.twitter.com/1VPgchFELb
Ati putut urmari, in direct pe site-ul Ziare.com, partida dintre Simona Halep si Alison Riske, din primul tur al Grand Slam-ului de la Roland Garros.
Simona Halep - Alison Riske 2-6, 6-1, 6-1
13:46 - GAME, SET SI MECI SIMONA HALEP!
13:45 - Break la 0 si Simona va servi pentru castigarea meciului.
13:41 - Un nou game castigat usor de Simona.
13:38 - Dupa un game de aproape 10 minute, Alison Riske reuseste sa-si faca serviciul.
13:30 - 3-0 si Simona joaca incantator.
13:27 - Joc excelent practicat de Simona, care reuseste breakul, in timp ce Alison Riske pare coplesita de nivelul atins de reprezentanta noastra incepand cu setul doi.
13:22 - Simona isi face serviciul si debuteaza cu dreptul in setul III.
13:19 - Simona va servi prima in setul decisiv.
13:17 - Break al Simonei, care trimite meciul in setul decisiv.
13:15 - Alison Riske reuseste breakul.
13:10 - Simona Halep face un nou break si va servi pentru castigarea setului doi. Sportiva noastra a jucat impecabil, pana acum, in acest set.
13:07 - Game alb reusit de Simona Halep.
13:04 - Un nou break in contul Simonei, iar sportiva noastra se distanteaza la 3-0.
13:01 - Simona arata un joc mult mai solid in acest inceput de set secund si face 2-0.
12:57 - Inceput excelent de set pentru Simona, cu break reusit la 0.
INFO: Din nefericire, la turneele de Grand Slam nu e permis on-court coaching-ul, astfel ca Simona va trebui sa se descurce fara sfaturile lui Darren Cahill.
12:55 - Alison Riske serveste prima in setul doi.
12:51 - Simona isi pierde din nou serviciul, iar Alison Riske castiga primul set.
12:47 - Simona face breakul si duce scorul la 2-5.
12:44 - Simona isi castiga, in sfarsit, serviciul, dar tenismena din SUA va servi pentru a-si adjudeca primul set.
12:38 - Si scorul devine 5-0 in favoarea americancei...
12:35 - Un nou break reusit de americanca, iar Simona pare ca nu se regaseste.
INFO: Alison Riske a ajuns saptamana trecuta pana in finala la Nuremberg, unde a pierdut in fata suedezei Johanna Larsson.
12:31 - Riske isi face serviciul si se desprinde la 3-0 in acest prim set.
12:28 - Simona isi pierde serviciul.
12:19 - Americanca isi adjudeca primul game al meciului, la capatul a 8 minute extrem de disputate.
12:11 - Alison Riske serveste prima.
ora 12:11 - Startul meciului

Miercuri, 30 Mai 2018, ora 07:04
Marian Bagacean a comentat zvonul potrivit caruia Dan Petrescu e pe punctul de a-si da demisia de la CFR Cluj si a da curs unei oferte venite din China.
Finantatorul din acte al campioanei Romaniei spune ca n-a avut niciun fel de discutie in acest sens cu Dan Petrescu.
"Poate sa fie o chestie reala pe care Dan s-o fi dat sau nu. Am vazut ca in presa de sase luni el tot pleaca de la noi. Dan e in concediu acum, stiu eu ce face el in concediu? Pe noi nu ne-a anuntat ca pleaca si nu am discutat cu niciun alt antrenor. Nu avem nimic reziliat in acest moment", a spus Marian Bagacean pentru CJ Sport.
"Miercuri seara, din ce stiu, el se va intoarce la Cluj sau la Bucuresti si ma voi vedea cu el. Petrescu are biletele cumparate pentru cele doua cantonamente ale verii, de la Brasov si din Polonia, are cazarile pe numele lui. O sa vedem ce stabilim dupa ce se intoarce din concediu. Astazi inca e antrenorul nostru", a adaugat acesta.

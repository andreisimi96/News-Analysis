Luni, 04 Iunie 2018, ora 21:15
Senatul a adoptat, luni, proiectul privind abilitarea Guvernului de a emite ordonante pe perioada vacantei parlamentare, in domenii care nu fac obiectul legilor organice.
Conform initiativei legislative, adoptat de senatori in procedura de urgenta, de la data intrarii in vigoare a legii, dar nu inainte de incheierea primei sesiuni ordinare parlamentare a anului, Executivul va putea emite ordonante pe perioada vacantei parlamentare, pana pe 31 august 2018, in domeniile fondurilor europene, agriculturii si dezvoltarii rurale, afacerilor interne,sanatatii, transporturilor, finantelor publice si economiei, culturii si identitatii nationale si comunicatiilor si societatii informationale.
De altfel, Guvernul este abilitat sa proroge sau sa modifice unele termene din actele normative cu putere de lege.
PNL si USR au votat impotriva acestei initiative, pe motiv ca exista mai multe ''hibe'' si ca proiectul de lege naste suspiciuni.
''Semnalul de alarma pe care PNL il trage astazi prin votul impotriva acestei initiative legislative sper sa fie priceput ca atare de Guvern si de majoritatea parlamentara si chiar daca nu veti corecta initiativa cred ca Guvernul va trebui sa se angajeze ca orice proiect legislativ sa fie supus unei analize riguroase, serioase, astfel incat Constitutia sa nu fie incalcata de Guvern. (...) Proiectul are o gramada de hibe si naste suspiciuni'', a declarat senatorul PNL, Alina Gorghiu, in plenul de luni.
Senatul a adoptat initiativa cu 68 de voturi ''pentru'', 27 ''impotriva'' si o abtinere, in calitate de prim for sesizat. Proiectul de lege urmeaza sa fie dezbatut si ulterior votat de Camera Deputatilor, for decizional.

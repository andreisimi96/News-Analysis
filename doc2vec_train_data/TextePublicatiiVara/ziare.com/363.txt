Marti, 29 Mai 2018, ora 14:10
Clubul Sportiv Afumati a solicitat acordarea licentei de Liga 1, insa Departamentul de licentiere din cadrul FRF a refuzat pe motiv ca "documentatia depusa n-a fost completa".
Gruparea ilfoveana n-a obtinut insa oricum promovarea in prima liga.
"Comisia de fond a refuzat acordarea licentei de Liga I Clubului Sportiv Afumati, intrucat nu a depus o documentatie completa conform cerintelor art. 15 alin. 5 din Regulamentul national de licentiere a cluburilor si de fair play financiar, editia 2017", se arata intr-un comunicat al FRF.
In prima faza, nici Concordia Chiajna n-a obtinut licenta pentru Liga 1, insa a facut recurs si a avut castig de cauza.
"Comisia de fond a acordat licenta de Liga I cu sanctiuni Clubului Sportiv Concordia Chiajna, pentru incalcarea art. 23 alin. 1 din Regulamentul mai sus mentionat. Clubul Sportiv Concordia Chiajna a contestat hotararea instantei de fond la Comisia de apel pentru acordarea licentei cluburilor.
Comisia de apel a pronuntat, astazi, decizia definitiva si executorie, prin care a admis apelul formulat de club si a modificat in parte hotararea Comisiei pentru acordarea licentei cluburilor - instanta de fond, in sensul ca a constatat ca sunt indeplinite prevederile art. 23 alin. 1 si a anulat penalitatea financiara de 50 mii lei aplicata de Comisia de fond", se mai arata in comunicatul Federatiei Romane de Fotbal.
Toate cele 14 echipe prezente sezonul acesta in Liga 1 au obtinut, astfel, licenta si pentru sezonul viitor, precum si primele trei echipe clasate in Liga a II-a, Dunarea Calarasi, AFC Hermannstadt si Chindia Targoviste, ultima urmand sa joace un baraj de promovare/ramanere cu ocupanta locului 6 in playout-ul Ligii 1, FC Voluntari sau FC Timisoara.

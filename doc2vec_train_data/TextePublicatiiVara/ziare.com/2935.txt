Luni, 18 Iunie 2018, ora 07:47
Primaria condusa de Gabriela Firea si clubul de fotbal al nasului Gigi Becali au semnat un contract ce naste suspiciuni.
Astfel, Primaria Capitalei a oferit clubului FCSB ingrijirea terenului de la National Arena , intr-un contract secret atribuit fara licitatie, potrivit jurnalistului Catalin Tolontan de la Gazeta Sporturilor.
In realitate, FCSB nu se ocupa de ingrijirea gazonului, ci joaca doar rol de intermediar intrucat a angajat o alta firma - Cris Garden - pentru a se ocupa de lucrari.
Contractul dintre Primaria Capitalei si FCSB a fost semnat pe 1 noiembrie 2017 si va expira pe 30 iunie 2018.
Ciudat este ca Primaria Capitalei a oferit firmei Cris Garden, prin procedura directa a SEAP, mentenanta gazonului in octombrie 2017.
Dupa numai o luna insa, in schema a aparut si FCSB, care are rolul de intermediar. FCSB isi ia angajamentul ca se va ocupa de ingrijirea terenului, numai ca tot firma Cris Garden este cea subcontractata de clubul lui Becali pentru a face lucrarile.
Din banii publici alocati pentru mentenanta gazonului, lui FCSB i se scade o parte din chiria aferenta disputarii meciurilor pe National Arena.
Potrivit jurnalistului Catalin Tolontan, clauzele din contract prevad ca Becali "are dreptul sa aleaga prestatorul de servicii" si "sa negocieze clauzele contractuale si pretul serviciilor", in timp ce Primaria trebuie doar informata si nu are un cuvant de spus sau vreun control.
FCSB are un contract cu firma Cris Garden si pentru ingrijirea bazei de la Berceni, aflata in proprietatea lui Becali, doar ca intre cele doua contracte exista diferente substantiale.
Concret, mentenanta gazonului de pe National Arena, suportata din banii bucurestenilor, a depasit 30 de mii de euro pe luna in noiembrie si decembrie 2017, cand stadionul a gazduit cate trei meciuri pe luna plus doua antrenamente.
Pe de alta parte, mentenanta a cinci terenuri din baza de pregatire a FCSB, suportata de Becali, costa 12 mii de euro pe luna, potrivit informatiilor publicate de Catalin Tolontan, in conditiile in care lucrarile sunt facute de aceeasi firma.
Sursa citata scrie ca, in cazul de fata, avem de-a face cu un conflict de interese. Asta deoarece FCSB are tot interesul sa aiba un pret cat mai mare pentru mentenanta gazonului de la National Arena, din banii bucurestenilor, deoarece si plata chiriei pentru stadion, suportata de Becali, scade implicit.
FCSB plateste 12 mii de euro pentru fiecare meci disputat pe National Arena, insa si incaseaza in jur de 30 de mii de euro lunar pentru mentenanta gazonului din partea Primariei.
Primaria Capitalei nu a comentat insa informatiile publicate, insa au facut-o cei de la FCSB. Presedintele ros-albastrilor, Valeriu Argaseala, spune ca ideea acestui contract a venit din partea Primariei.
"Primaria a avut ideea. Primaria a venit si a spus ca doreste ca in contul chiriei pe care trebuie s-o platim pentru stadion, in masura in care sumele respective nu depasesc valoarea chiriei, noi sa facem acest protocol in trei", a explicat Argaseala.
Becali a tot repetat: Arena Nationala e a mea pentru ca o am pe fina la Primarie
Incepand cu 2017, in mai multe interventii avute in media, Gigi Becali a tot repetat ca National Arena trebuie considerat ca fiind stadionul sau, deoarece fina Gabriela Firea este primarul Bucurestiului.
Becali spunea ca nu vede rostul de a construi un nou stadion, in conditiile in care o are pe Firea.
"Sa fac eu stadion? Sunt prost la cap? Adica face statul atatea stadioane si fac stadion si eu? Eu am Arena Natioanla, cu Firea primar, fina mea", afirma Becali in iulie 2017.

Sambata, 16 Iunie 2018, ora 07:27
Vladimir Putin se implica direct in organizarea Cupei Mondiale din 2018 si a dat un nou ordin in incercarea de a spala imaginea Rusiei.
Potrivit unui document aflat in posesia britanicilor de la The Telegraph , Putin a interzis politiei din Rusia sa faca publica vreo informatie despre cazurile de crima din aceasta tara.
Aceasta regula se aplica atat in cazul infractiunilor comise deja, dar si in cazul celor ulterioare.
Prin aceasta masura, Putin vrea sa demonstreze ca Rusia este o tara foarte sigura, scrie sursa citata.
Rusii respecta cu sfintenie indicatiile primite din partea lui Putin, astfel ca, incepand cu 6 iunie, nu a mai existat nicio stire pe acest subiect in presa locala.
Reprezentantii politiei din regiunea Krasnodar au transmis ca au fost obligati sa furnizeze doar informatii pozitive pe durata Cupei Mondiale.
Pentru a preveni anumite incidente grave, rusii au adus politisti din zonele rurale si au suplimentat fortele de ordine din orasele care organizeaza meciuri de la Cupa Mondiala.
In total, Rusia are angajati in jur de 900 de mii de politisti, fiind printre tarile fruntase la acest capitol.

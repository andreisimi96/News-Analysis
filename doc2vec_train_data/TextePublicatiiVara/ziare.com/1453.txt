Joi, 07 Iunie 2018, ora 00:00
Observ asemanari bizare intre, pe de o parte, uriasa mobilizare la mitingul PSD de sambata seara, pregatit sub obladuirea lui Liviu Dragnea , iar, pe de alta parte, chemarea minerilor la Bucuresti in 1990, sub obladuirea lui Ion Iliescu , cel judecat in prezent pentru infractiuni impotriva umanitatii, comise cu acel prilej.
Numitorul comun este chemarea simpatizantilor buluc din provincie spre capitala, intrucat liderii nu mai pot pune baza pe bucuresteni, dupa ce acestia demonstrasera ca stiu sa-si faca glasul auzit ca simpli cetateni. Au dovedit-o mai demult in piata Universitatii, au dovedit-o mai recent in piata Victoriei.
Iarna trecuta, sute de mii de bucuresteni ieseau in strada fara sa-i cheme cineva anume, fara sa le dea merinde sau bani de buzunar si fara sa-i randuiasca pe caprarii, grupe, si detasamente, ca la armata.
Caci asta a descoperit presa in ultimele zile: PSD a intocmit un consemn scris privind masurile prin care partidul vrea sa-si asigure participarea entuziasta la miting: inregimentarea participantilor in stil cazon, pe randuri, coloane si detasamente, cu cate un sef la fiecare entitate.
Copia unui asemenea document a fost publicata in intreaga presa, iar daca dl Dragnea il contesta cumva, nu pot spune decat ca nu-i prima oara cand spune neadevaruri.
Mitingurile lamentabile de la poarta Cotrocenilor
Stilul imi aminteste de modalitatea cu care isi aduna oastea Vlad Tepes: "cu arcanul". Astazi, arcanul nu mi se pare deloc euroatlantic si in niciun caz nu are cum sa-i faca cinste partidului si liderilor sai.
Dar, oricat de bine ar fi organizata manifestatia de sambata, oricata multime s-ar aduna, oricat de spectaculoasa ar fi defilarea uniformelor albe care s-au pregatit, nimic nu compenseaza farmecul uriasei demonstratii din februarie trecut, cand bucurestenii porneau spre piata Victoriei, cu mic cu mare, fara sa-i oranduiasca nimeni pe randuri si coloane, fara sa le dea ordine si, mai ales, fara sa-i "aduca".
Isi propusesera un singur tel, ramas neschimbat de la inceput si pana la sfarsit: apararea statului de drept.
Daca nu ma insel, atunci s-a nascut la PSD ideea de contra-miting. Liderii PSD au incercat cateva manifestatii pentru sustinerea Guvernului de atunci (pe care si l-au daramat singuri ulterior) . Imi mai persista in memorie spectacolul lamentabil, cu cele cateva sute de pensionari, care vociferau la poarta palatului Cotroceni, fara sa poata spuna pentru ce au venit.
Nu incape indoiala ca fruntasii PSD - Dragnea, Olguta, Firea, Codrin, Dan si altii - au scrasnit din dinti cand au simtit esecul incercarii lor de a contracara actiunea societatii civile si succesul pe internet al imaginii feerice, cu miile de luminite sclipind din telefoanele mobile.
Poate mai scrasnesc si astazi, tot din dinti, iar spectacolul cu luminitele si cu telefoanele ii atrage in asa masura, incat sunt gata sa se inspire de la adversari, plagiindu-i. Poate tocmai de aceea, mitingul a fost convocat la o ora atipica pentru PSD, iar presa a si aflat de undeva stirea ca s-ar fi dat sfoara-n tara ca mitingistii sa aiba la ei telefoanele incarcate.
Tevatura este insa mult mai mare decat ar parea la prima vedere. Televiziunile au difuzat informatii coform carora bugetarii sunt avertizati ca, daca se sustrag de la manifestatie, vor fi concediati, asistatii social ca nu vor primi indemnizatiile, iar membri de familie ca, daca nu se prezinta si ei, consecintele le va suporta functionarul in cauza.
Bugetari contra societatea civila
Abia acum inteleg cum de reuseste PSD sa aduca sute de mii de "simpatizanti", pentru un simplu exercitiu de imagine. Sunt bugetarii, cei carora le-a marit dna Olguta salariul minim, asistatii social, carora le-a marit si lor indemnizata si poate pensionarii, carora tocmai le-a promis marirea punctului de pensie de la 1 iulie.
Zic poate, intrucat pe pensionari nu-i poti ameninta ca le tai pensia si, la varsta lor, mi se pare cel putin neomenos sa-i scoti noaptea in strada ca sa-l aclame pe Dragnea, sprijinindu-se in baston.
Deci, hai sa recapitulam. Cine vine la miting? Evident, bugetarii, ca numai pe ei ii pot obliga sefii. Si cine, cu siguranta, nu va veni? Evident, angajatii din mediul privat care, la "majorarea" salariilor au iesit pacaliti de dna Olguta si sigur nu le arde de miting.
Dar cifrele arata ca romanii nu sunt in majoritate bugetari. Dimpotriva, cei mai multi lucreaza in mediul privat, iar logica ma face sa cred ca ei nu au motive sa vina la miting, nu pot fi adusi cu arcanul si scrasnesc din dinti cand aud de PSD, de coalitie, de Dragnea si de toti ceilalti.
In opinia mea, dl Dragnea se inscrie in acelasi joc periculos in care s-a inscris Ion Iliescu atunci cand a adus minierii in Bucuresti, in 1990: a pus fata in fata doua categorii sociale, cu riscul ca acestea sa se confrunte: minierii din Valea Jiului si intelectualii din Capitala.
Mitingul lui Livriu Dragnea aduce in Bucuresti simpatizantii PSD, in principal bugetari, si-i pune fata in fata cu societatea civila, formata in principal din persoane apartinand mediului privat, precum si inelectuali neafiliati puterii.
Sfertodoctii domnului Dragnea
A aparut deja un conflict: comunitatea #Rezist sustine ca si-a planificat propriul protest in piata Victoriei, sambata intre orele 18.30 si 23.00, ca l-a notificat conform legii, Primariei Capitalei si ca Primaria nu are dreptul sa autorizeze o alta actiune in acest interval, tot in piata Victoriei. Bineinteles, Primaria contesta afirmatiile comunitatii #Rezist.
Fara indoiala, insa, dl Dragnea a dovedit cel putin lipsa de dibacie, alegand ca loc al manifestarii Piata Victoriei, spatiu consacrat deja manifestarilor societatii civile. In opinia mea, insasi ideea Puterii de a organiza un miting pentru combaterea situatiilor pe care ea insasi este chemata sa le rezolve apartine derizoriului.
In aceasta ordine de idei, socot inteleapta remarca liderului UDMR , Kelemen Hunor , care considera ca "partidele politice nu trebuie sa organizeze, cel putin cele parlamentare, demonstratii de strada". Intr-adevar, pentru partidele parlamentare, tribuna confruntarilor ar trebui sa fie numai Parlamentul si in niciun caz strada.
Iar dl Hunor nu vorbeste degeaba: de-a lungul timpului, UDMR a fost consecvent cu acest principiu, si-a sustinut interesele prin confruntari politice, prin specularea jocului politic, dar niciodata prin mitinguri. Si a avut de castigat.
Daca dl Dragnea, sfatuit probabil de sfertodoctii din jur, a ales sa rezolve problemele prin miting si nu prin prerogativele Guvernului, eu socot ca are de pierdut. Iar noi, ceilalti, ramanem cu gustul amar ca tara este guvernata de incompetenti, care in loc sa guverneze, fac miting.

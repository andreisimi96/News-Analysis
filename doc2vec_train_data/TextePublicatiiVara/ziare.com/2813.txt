Duminica, 17 Iunie 2018, ora 08:36
Fostul prim-ministru Victor Ponta a lansat un apel catre fostii sai colegi din PSD sa nu-l urmeze pe Liviu Dragnea intr-un eventual demers de suspendare a presedintelui Klaus Iohannis.
"Daca Dragnea va fi condamnat a doua oara va incerca sa declanseze suspendarea lui Iohannis/ eu am trait momentele 2007 si 2012 si ii sfatuiesc pe fostii mei colegi din PSD sa se gandeasca bine inainte de a-l urma pe Liviu Dragnea in aceasta aventura politica - sa actionezi pentru niste principii (chiar daca pierzi) este de inteles; sa arunci tara in haos pentru supararea si problemele personale ale lui Liviu Dragnea reprezinta o eroare pe care PSD o va plati chiar mai scump decat pe cea din 2007", scrie pe Facebook Victor Ponta .
Acesta trece in revista cinci evenimente foarte importante care vor avea loc sau ar putea avea loc saptamana viitoare. Unul dintre ele considerat inclusiv de presedintele PNL, Ludovic Orban, declansarea procedurii de demitere a presedintelui , in acest sens fiind anuntate si manifestatii de sustinere a sefului statului .
Un alt eveniment poate fi sentinta in dosarul lui Liviu Dragnea, amanata pentru 21 iunie .
"Decizia ICCJ in al doilea dosar al lui Liviu Dragnea / nu ma pot pronunta eu despre vinovatia sau nevinovatia lui Dragnea dar sunt revoltat de presiunile pe care le face la adresa judecatorilor folosind PSD, Guvernul, Parlamentul si televiziunile / am avut si eu un dosar penal, nu am vorbit in presa despre el, nu am folosit pe nimeni ca scut, mi-am dovedit nevinovatia in instanta si am fost achitat (la fel au facut Tariceanu, Grebla, Rusanu, Diaconu si multi altii) / ceea ce face Dragnea este inadmisibil si periculos pentru noi toti", mai sustine Victor Ponta.

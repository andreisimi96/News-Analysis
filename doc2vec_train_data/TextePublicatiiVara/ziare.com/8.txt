Sambata, 26 Mai 2018, ora 21:07
Gica Hagi si Cosmin Contra s-au revazut cu ocazia galei "Uniti pentru Mihai Nesu" pentru prima oara dupa conflictul de acum doua saptamani.
Hagi l-a atacat virulent atunci pe Contra pentru faptul ca a convocat un singur jucator de la Viitorul pentru meciurile amicale cu Chile si Finlanda.
Cei doi au facut parte din aceeasi echipa si au evitat sa vorbeasca despre conflict.
"M-am revazut cu el pentru ca astazi a contat Mihaita. Si conteaza Mihaita in continuare si restul nu mai conteaza, din punctul meu de vedere", a declarat Contra, potrivit Telekom Sport.
Hagi a refuzat si el sa comenteze prea mult pe marginea intalnirii cu selectionerul Romaniei: "Normal, el le are ale pe ale lui, eu cu ale mele. Fotbalul, inca o data, uneste, te face sa uiti de toate si e bine".
Ce-au declarat in urma cu doua saptamani
In urma cu doua saptamani, Hagi l-a criticat dur pe Cosmin Contra, pentru convocarile facute: "Am inghitit, am tacut din gura, dar cand am vazut un singur jucator de la Viitorul convocat, mi s-a ridicat tensiunea. De ce n-a fost convocat Ianis, pentru ca e baiatul lui Hagi? E cel mai bun jucator sub 21 de ani din Romania. De ce sa nu-i dea o sansa? Cine comanda lucrurile? Toate indiciile mele duc spre acest lucru, ca se fac convocarile prin spate. Este 100% cineva in spate care-ti spune ce sa faci, Cosmine!".
"Mi se parea mult mai corect ca Hagi sa incerce sa vorbeasca cu mine, sa ma sune, sa discutam, nu sa ma atace asa, furibund, in presa, intr-o conferinta de presa. Fiecare antrenor are viziunea lui, eu asa vad lucrurile in acest moment. Eu am o viziune, Hagi are alta", Cosmin Contra, dupa atacul lui Hagi.

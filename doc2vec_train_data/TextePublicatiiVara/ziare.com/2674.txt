Sambata, 16 Iunie 2018, ora 10:00
Simona Halep este avertizata de Asociatia de Tenis Profesionist ( WTA ) inainte de revenirea in circuitul mondial.
Intr-o analiza publicata pe site-ul oficial , WTA scrie ca Simona Halep va avea o misiune infernala in sezonul de iarba, suprafata pe care sportiva noastra nu se simte foarte bine.
Asta deoarece pe aceasta suprafata serviciul este cel care face diferenta, iar la acest capitol Simona nu exceleaza, in timp ce jucatoare preecum Garbine Muguruza , Serena Williams si Karolina Pliskova exceleaza.
"Cifrele nu mint: serviciul este lovitura de urmarit pe iarba. Comparand cifrele din circuit la serviciu si retur de anul trecut, se observa o imbunatatire semnificativa in mentinerea serviciului si a mingilor salvate de break atunci cand incepe sezonul pe iarba. Asta pune o presiune uriasa pe cele mai bune jucatoare la retur din circuit, Simona Hlaep si Angelique Kerber , care vor fi sub o presiune incredibila", scrie WTA pe site-ul oficial.
Cu alte cuvinte, Simona Halep, o jucatoare recunoscuta pentru capacitatea ridicata de a face break-uri, va avea o misiune mult mai dificila pe iarba.
Sportiva noastra are niste cifre de-a dreptul fabuloase in 2018 pe hard si zgura, reusind sa castige jumatate din game-urile pe serviciul adversarelor. Totusi, pe iarba lucrurile sunt mult mai complicate.
Simona va participa la doua turnee pe iarba in acest sezon: la Eastbourne, incepand cu 25 iunie, si Wimbledon , incepand cu 2 iulie.
Cea mai buna performanta a Simonei pe iarba este semifinala de la Wimbledon 2014. Anul trecut, Simona s-a oprit in sferturile de finala.

Miercuri, 20 Iunie 2018, ora 08:19
Completul de 5 judecatori de la Inalta Curte ar putea pronunta astazi sentinta definitiva in dosarul CET Govora, in care fostul senator PSD Dan Sova este acuzat de trafic de influenta. Fostul ministru a fost condamnat la 3 ani de inchisoare in faza de fond a procesului.
La ultimul termen, DNA a cerut, pentru Dan Sova, o pedeapsa de noua ani de inchisoare cu executare.
"Referitor la Sova Dan, limitele de pedeapsa pentru trafic de influenta sunt de la 2 ani si 8 luni, la 9 ani si 4 luni. Pedeapsa de la fond este in limitele speciale, insa este nejustificat de blanda.
Pregatirea lui Dan Sova impunea o conduita in respectul legii, nu in dispretul ei. A inceput activitatea infractionala la sfarsitul lui 2011, cand a pretins bani in schimbul interventiei la Mihai Balan pentru incheierea unui contract cu CET Govora, insa activitatea a continuat si dupa intrarea in vigoare a noului cod, continuand sa primeasca pretul traficului de influenta.
In ciuda probelor incontestabile, care dovedesc savarsirea faptei, conduita procesuala a inculpatului, incercand sa mute obiectul acuzatiilor in alta directie, constituie un element important. Avand in vedere toate aceste elemente, se impune majorarea cuantumului pedepsei, cu executare. Cuantum pentru Dan Sova: o pedeapsa orientata spre maximul special", a spus procurorul DNA, in fata magistratilor Inaltei Curti de Casatie si Justitie.
DNA a cerut si condamnarea lui Balan
DNA a cerut pedeapsa cu executare si pentru fostul director CET Govora, Mihai Balan.
"Referitor la Mihai Balan, el a recunoscut comiterea faptei, chiar daca s-a considerat nevinovat. In raport de aceasta conduita, cuantumul pedepsei stabilit de prima instanta este judicios, insa pentru ca a ignorat dispozitiile legale si a actionat discretionar in calitate de director al unei companii de stat, a produs un prejudiciu de 1,3 milioane lei, care pana acum nu a fost recuperat.
Apreciem ca pentru a se realiza scopul pedepsei, pentru care sanctiunea sa fie corespunzatoare in raport de gravitatea faptei, se impune ca pedeapsa sa fie executata prin privare de libertate", a mai aratat procurorul DNA.
La ultimul termen al procesului, Balan si Sova au pledat nevinovat si au cerut achitarea.
"Intreaga actiune a DNA nu a avut drept scop aflarea adevarului, ci apararea unor denunturi. DNA in mod constant si ostentativ s-a opus oricaror probe care le puteau demonta. Ghinionul meu la fond a fost ca, pur si simplu, cel care m-a reprezentat a uitat sa depuna probele," declara Sova, in fata magistratilor.
In acest dosar, Inalta Curte l-a condamnat, in luna septembrie 2017, pe Dan Sova, la trei ani de inchisoare cu executare pentru trafic de influenta. In aceeasi cauza, fostul director CET Govora, Mihai Balan, a fost condamnat la trei ani de inchisoare cu suspendare.
Citeste si: Dan Sova, trimis in judecata in dosarul CET Govora

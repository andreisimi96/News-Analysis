Vineri, 01 Iunie 2018, ora 07:00
Simona Halep, Mihaela Buzarnescu si Irina Begu s-au calificat in turul trei al Grand Slam-ului de la Roland Garros, acolo unde vor avea meciuri foarte dificile.
Prima care va lupta pentru un loc in optimile de finala ale Openului Frantei va fi Mihaela Buzarnescu.
Miki o va intalni pe favorita numarul 4, ucraineanca Elina Svitolina, in jurul orei 14:30.
Meciul dintre cele doua este al doilea pe terenul numarul 1 din cadrul complexului de la Roland Garros, dupa cel dintre Fernando Verdasco si Grigor Dimitrov.
Va fi prima intalnire dintre cele doua tenismene, iar Elina Svitolina, cu trei turnee WTA castigate in acest an, e vazuta favorita certa.
Mihaela Buzarnescu, despre meciul cu Elina Svitolina de la Roland Garros
Sambata e ziua in care vor evolua Simona Halep si Irina Begu.
Ocupanta locului 1 in ierarhia WTA o va intalni pe nemtoaica Andrea Petkovic, cu care a mai jucat de 8 ori pana in prezent.
7-1 e scorul la meciuri directe in favoarea Simonei, care porneste si acum ca mare favorita.

Marti, 05 Iunie 2018, ora 15:12
Un politist de la Rutiera a oprit, marti, traficul pe o strada din Oradea pentru a permite traversarea acesteia de catre o familie de ratuste, din care faceau parte zece boboci.
Purtatorul de cuvant al ISJ Bihor, Alina Dinu, a declarat ca traficul nu era aglomerat, iar ratustele au ajuns in siguranta pe raul Crisul Repede.
"Colegul nostru, Dorin Mihaies, subinspector de politie la Biroul Rutier al Politiei Oradea, a oprit, marti, traficul rutier pe Calea Clujului din Oradea pentru a permite traversarea strazii de catre o familie de ratuste, cu zece boboci, care se indrepta spre raul Crisul Repede. Traficul nu era aglomerat, iar ratustele au ajuns in siguranta", a spus Dinu.
Politistul are 34 de ani si lucreaza in cadrul IPJ Bihor din 2006.

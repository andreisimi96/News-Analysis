Duminica, 27 Mai 2018, ora 20:49
O ploaie torentiala a inundat, duminica, mai multe strazi din Targu-Jiu. Nemultumiti ca autoritatile nu au luat masuri pentru evacuarea apei de pe carosabil, mai multi tineri s-au plimbat pe drum cu o saltea pneumatica trasa de o masina.
Imaginile filmate de un trecator cu tinerii care s-au plimbat cu barca pneumatica, pe o strada inundata din Targu-Jiu, au fost surprinse duminica, in zona Debarcader.
Filmuletul a fost postat pe Facebook, cu mesajul "Domnul primar, cei care se ocupa cu canalizarile ce fac? S-a mutat lacul din Debarcader".
Sistemul de canalizare din Targu-Jiu nu a facut fata cantitatii mari de apa, in urma unei ploi torentiale.
O alta strada inundata a fost Bicaz, fiind nevoie de interventia pompierilor pentru evacuarea apei de pe carosabil.

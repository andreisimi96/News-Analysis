Duminica, 03 Iunie 2018, ora 13:22
Administratia Nationala de Meteorologie (ANM) a emis o atentionare Cod galben de instabilitate atmosferica si ploi torentiale, valabila in 27 de judete, incepand de sambata, de la ora 14:00, pana duminica, la ora 23:00.
Judetele vizate de atentionarea ANM, la nivelul intregului teritoriu, sunt: Satu Mare, Maramures, Bistrita-Nasaud, Salaj, Bihor, Cluj, Mures, Suceava, Neamt, Harghita, Covasna, Brasov, Sibiu, Alba, Hunedoara si Caras-Severin, iar partial vor fi afectate judetele: Bacau, Vrancea, Buzau, Prahova, Dambovita, Arges, Valcea, Gorj, Mehedinti, Arad si Timis.
UPDATE: Meteorologii au anuntat ca vremea rea continua si dupa expirarea codului galben valabil, duminica, pentru 27 de judete. De duminica de la ora 23:00, pana luni la ora 21:00, sunt anuntate ploi torentiale, descarcari electrice si rafale de vant in sudul si centrul tarii, precum si in zonele de deal si de munte.
Conform ANM, in intervalul mentionat, vor fi perioade cu instabilitate atmosferica accentuata in zonele de munte, precum si in Crisana, Maramures, Transilvania si nordul Moldovei. Vor fi averse care vor avea si caracter torential, frecvente descarcari electrice, intensificari de scurta durata ale vantului cu aspect de vijelie si caderi de grindina.
In intervale scurte de timp sau prin cumulare, se vor inregistra cantitati de apa ce vor depasi 15 - 20 l/mp si punctiform 40 -50 l/mp. Astfel de fenomene vor fi si in restul teritoriului, insa pe arii mai restranse, precizeaza meteorologii.
Meteorologii precizeaza ca manifestari specifice instabilitatii atmosferice se vor semnala si la inceputul saptamanii viitoare, local si temporar, in majoritatea regiunilor.

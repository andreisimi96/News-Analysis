Miercuri, 06 Iunie 2018, ora 06:03
Wim Fissette, fostul antrenor al Simonei Halep care actualmente o pregateste pe Angelique Kerber , a facut o declaratie superba despre sportiva noastra inaintea meciului direct de la Roland Garros .
Antrenorul belgian a afirmat ca Simona nu este doar favorita in confruntarea cu Kerber, ci si la castigarea turneului de la Roland Garros.
Desi nu s-a despartit in relatii tocmai bune de Simona, fiind demis prin SMS, Fissette admite totusi suprematia romancei pe zgura.
"Inca de la inceput am spus ca Simona este marea favorita la castigarea turneului de la Roland Garros. Este cea mai buna jucatoare din lume pe zgura. A demonstrat asta impotriva lui Mertens, chiar daca belgianca nu avea experienta impotriva jucatoarelor din top 20.
Halep este insa foarte solida! Isi obliga adversarele tot timpul sa caute liniile pentru a o depasi. Este clar ca Angie are o sansa mai mare pe iarba in fata Simonei. Dar va trebui sa joace inteligent si sa gaseasca un echilibru intre jocul agresiv si rabdare. Nu va fi usor, dar trebuie sa creada", a spus Fissette la Paris.
Partida dintre Simona Halep si Angelique Kerber va avea loc miercuri, de la ora 15:00, in direct pe Ziare.com.
Scorul intalnirilor directe este 5-4 in favoarea Simonei, ultima disputa fiind castigata de sportiva noastra la Australian Open 2018, dupa un meci maraton.
Invingatoarea se va duela in semifinale cu castigatoarea dintre Maria Sharapova si Garbine Muguruza .

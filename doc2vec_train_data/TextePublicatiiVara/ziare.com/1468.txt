Joi, 07 Iunie 2018, ora 07:13
Cam tot ce e legat de statuile de pe Insula Pastelui e inconjurat de mister. Insa bucati mici din puzzle sunt gasite din cand in cand. Recent, oamenii de stiinta au gasit raspunsul la intrebarea "cum au fost puse uriasele palarii, cantarind cate 12 tone fiecare, pe capetele statuilor?".
Asta, pentru ca nu e deloc simplu sa manipulezi un obiect din piatra, cu diametrul de doi metri si atat de greu. Apoi, palaria, numita pukao, trebuia ridicata la o inaltime de 10 metri. Deloc simplu pentru tehnologia despre care stim ca exista la momentul in care au fost sculptate statuile, respectiv intre anii 1250 - 1500.
Un studiu recent, coordonat de antropologul Carl Lipo, de la Universitatea Binghamton, a aratat ca aceste pukao cilindrice au fost pur si simplu rostogolite de la cariera de piatra pana la statuile moai. Statuile nu erau inca pozitionate, ci erau asezate usor inclinate. In fata lor au fost instalate niste rampe si, cu ajutorul acestora si al unui sistem de franghii, manipulat de sus, imensele palarii au putut fi mutate la locul dorit, pe capetele statuilor, arata Science Alert . Abia apoi au fost pozitionate si statuile.
Foto: Sean Hixon/Penn State
Oamenii de stiinta au ajuns la aceasta concluzie dupa analizarea imenselor palarii si a semnelor gasite pe acestea, care s-au dovedit a fi similare, se arata in Journal of Archaeological Science.
Din pacate, insa, in prezent, putine pukao mai sunt fixate de capetele statuilor. Vremea, eroziunea, animalele, toate au facut ca aceste palarii sa cada pe sol si sa rapeasca din maretia statuilor.
Vezi si Statuile din Insula Pastelui, si mai misterioase decat le stiam

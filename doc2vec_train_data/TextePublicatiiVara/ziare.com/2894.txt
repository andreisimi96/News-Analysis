Duminica, 17 Iunie 2018, ora 22:45
Sefa DNA Laura Codruta Kovesi a afirmat, fiind chestionata de The New York Times in legatura cu situatia politica de la Bucuresti, ca schimbarea mentalitatilor este dificila si ca ultimii cinci ani au insemnat foarte mult pentru Romania din perspectiva luptei anticoruptie.
Ea a evitat insa orice comentariu pe tema deciziei CCR cu privire la revocarea sa. Declaratia lui Kovesi apare intr-un articol care are ca tema eforturile liderilor din Romania de a o indeparta pe sefa procurorilor anticoruptie invocand conspiratiile "statului paralel" si in care sunt analizate mitingul PSD, discursurile liderilor si demersurile in vederea indepartarii lui Kovesi.
In fiecare an de cand Kovesi a deveit procuror sef al DNA, aproape 1.200 de persoane au fost puse sub acuzare pentru coruptie si 1.000 au fost condamnate, printre acestia 14 ministri, 39 de ministri adjuncti, 14 senatori si un mebru al Parlamentului European, scriu jurnalistii.
"Doamna Kovesi, care ramane in functie in timp ce presedintele delibereaza cu privire la viitorul ei, nu a comentat in mod direct decizia Curtii Constitutionale. Dar intr-un interviu acordat la sediul Directiei, in aceeasi cladire care a servit drept cartier general al Armatei Romane in timpul celui de-al doilea razboi mondial, ea si-a aparat institutia", scriu jurnalistii de la The New York Times.
"Schimbarea mentalitatilor este dificila", a declarat ea, adaugand: "Ultimii cinci ani au insemnat foarte mult pentru Romania".
Ziaristii de la The New York Times mai afirma ca stilul ambitios si ferm al sefei DNA i-a adus multi dusmani din spectrul politic. Cu cat presiunea din partea lui Liviu Dragnea a crescut, ea a reactionat si mai agresiv, noteaza jurnalistii.
"Din cauza investigatiilor noastre, din cauza condamnnarilor, in ultimul an si jumatate, presiunea asupra institutiei noastre cu siguranta a crescut", a mai declarat Kovesi, adaugand: "Daca independenta procurorilor dispare - asa cum arata lucrurile acum - munca nu devine mai dificila. Devine imposibila".
Amintim ca, la finalul lunii mai, judecatorii Curtii Constitutionale au admis sesizarea Guvernului , dupa ce Klaus Iohannis a refuzat sa o revoce pe Laura Codruta Kovesi, procuror sef al DNA.
Curtea Constitutionala a decis, cu majoritate de voturi, ca exista un conflict institutional intre Executiv si Presedintie.
Ulterior, CCR a emis un comunicat de presa in care ii arata presedintelui Klaus Iohannis calea de urmat dupa decizia in cazul Kovesi .
"Presedintele Romaniei urmeaza sa emita decretul de revocare a procurorului sef al DNA", transmite CCR.
Saptamana trecuta a venit si motivarea Curtii , care a argumentat decizia prin faptul ca presedintele Klaus Iohannis este responsabil de declansarea conflictului constitutional cu ministrul Justitiei, ale carui atributii le-a cenzurat, refuzand revocarea lui Kovesi de la sefia DNA.
Klaus Iohannis a declarat insa zilele trecute ca nu se grabeste cu o decizie in ce o priveste pe Kovesi , ca el este cel care vegheaza la respectarea Constitutiei, in niciun caz nu o incalca, si ca nu a putut sa nu constate o coincidenta intre actiunile CCR din ultimul timp si planul PSD de a amputa puterea presedintelui.

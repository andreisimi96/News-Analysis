Vineri, 15 Iunie 2018, ora 08:10
Ministrul Justitiei, Tudorel Toader, a fost intrebat, vineri dimineata, despre achitarea lui Sebastian Ghita in dosarul in care era judecat alaturi de fosti sefi de Parchet si Politie din Prahova.
Intrebat ce crede despre achitare, Toader le-a transmis jurnalistilor sa intrebe autoritatile de la Ploiesti.
"Intrebatii pe dansii, pe cei care au efectuat urmarirea penala, care au avizat trimiterea in judecata. Daca nu ii gasiti sau nu vor sa raspunda, au superiori ierarhic. Este ca si cum ati merge la Ploiesti sa intrebati cum se desfasoara activitatea la Ministerul Justitiei", a spus Toader.
Toader a precizat ca in cazul lui Ghita trebuie sa se astepte hotararea intr-un alt dosar pe care il are si ca nu va fi retrasa solicitarea de extradare.
"Nu avem niciun temei legal sa anulam sa retragem solicitarea de extradare. El ramane sub puterea celuilalt mandat de arestare. Asteptam hotararea si in acel dosar", a mentionat ministrul.
El a adaugat ca toti cetatenii sunt egali in fata legii si ca trebuie sa raspunda.
"Eu va spuneam de fiecare data ca nu trebuie sa facem deosebire intre X si Y, pentru ca, spune constitutia, toti suntem egali in fata legii, toti trebuie sa raspundem in aceleasi conditii dupa cum toti trebuie sa beneficieze de aceleasi garantii procedurale pana cand se bucura de prezumtia de nevinovatie
Fara sa spuneti un nume sau altul, toti cei aflati in ipoteza in care sunt urmariti penal, condamnati in prima instanta, definitiv trebuie tratati cu aceeasi masura de garantare a prezumtiei de aparare a drepturilor, libertatilor fundamentale. Sa nu credeti ca daca cineva are un nume mai sonor sau pe altul nu il stim nu sunt supusi acelorasi exigente legale", a punctat el.
Amintim ca fostul deputat PSD Sebastian Ghita a fost achitat , joi, de Inalta Curte intr-un dosar in care a fost judecat alaturi de fosti sefi de Parchet si Politie din Prahova.
El a fost achitat pentru toate infractiunile pentru care a fost trimis in judecata de DNA: dare de mita, cumparare de influenta, spalare de bani, santaj, doua infractiuni de folosire de informatii ce nu sunt destinate publicitatii si conducerea unei masini fara permis.
Sebastian Ghita este fugit in Serbia, dupa ce autoritatile din Romania au emis un mandat de arestare preventiva in lipsa. O instanta din Belgrad judeca de mai multe luni solicitarea de extradare a fostului deputat.

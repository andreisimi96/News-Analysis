Miercuri, 13 Iunie 2018, ora 19:13
Noul ministru al Finantelor din Italia, Giovanni Tria, si-a anulat vizita de la Paris, conform informatiilor Financial Times, citate de Politico.
Decizia vine la cateva ore dupa ce Italia l-a convocat pe ambasadorul Frantei la Ministerul de Externe din Roma.
Tria trebuia sa se intalneasca cu omologul sau francez, Bruno Le Maire, pentru a incerca sa initieze "un dialog constructiv" privind zona euro.
Disputa a inceput atunci cand presedintele francez Emmanuel Macron a criticat "cinismul si iresponsabilitatea guvernului italian" din cauza faptului ca Italia a refuzat accesul navei Aquarius care avea la bord 629 de migranti .
Roma l-a acuzat apoi pe liderul francez de ipocrizie si a amenintat ca va anula un summit dintre Macron si prim-ministrul italian Giuseppe Conte care ar urma sa aiba loc vineri.
Tria urmeaza sa viziteze joi Berlinul pentru discutii cu ministrul german al Finantelor, Olaf Scholz.

Duminica, 17 Iunie 2018, ora 00:00
Unui reprezentant de frunte al PSD, senatorul Niculae Badalau, i-au scapat din gura cateva cuvinte poate necontrolate, in legatura cu respectarea de catre presedinte a deciziei CCR pentru revocarea sefei DNA:
"Domnul presedinte nu este regele Carol, Ferdinand, si trebuie sa o puna in aplicare".
Ca domnul presedinte nu este rege, asta este clar si nu trebuia sa vina dl Badalau ca sa ne-o spuna, dar ca regii Romaniei n-ar fi respectat Constitutia si ca ar trebui dati ca exemple negative intr-ale democratiei, asta nu doveste altceva decat diletantismul precar intr-ale istoriei din partea senatorului.
Istoria aminteste ca domnitorul, iar apoi regele Carol I s-a remarcat in intreaga Europa ca exemplu de monarh democrat, iar numele urmasului sau Ferdinand este inca si astazi asociat cu Constitutia din 1923, folosita la timpul sau ca etalon pentru alte state europene, aflate in proces de democratizare.
Nu este exclus ca lunga stabilitate in domnie a regelui Carol I sa aiba o explicatie tocmai in politica sa democrata, toleranta si concilianta, atat fata de supusi, cat si fata de partenerii externi.
Omul care si-a facut singur o Republica
Ce poate fi mai tulburator decat sa afli ca un suveran din secolul XIX nu ia atitudine in fata acelui supus, Candiano Popescu, care s-a asezat ostentativ in fruntea unei orgnanizatii antidinastice, a pus la cale celebra "Republica de la Ploiesti" si a incercat sa-l rastoare pe suveran?!
Ganditi-va numai ce s-ar intampla daca un dizident din PSD, nu dau nume, dar cred ca sunt destui, ar constitui undeva un grup si ar complota la rasturnarea lui Dragnea! Va dati seama: ce mai vuiet, ce mai freamat, ce mai fosnet si, bineinteles, ce mai excluderi!
Nu i-ar face Dragnea sobolani pe toti? Nu i-ar numi stalinisti, hitleristi, sorosisti si chiar stipendiati de NATO, SUA sau CIA?
N-ar convoca un urias miting, ca sa-si satisfaca orgoliul, sa-si ameninte rivalii si sa le plateasca tuturor politele datorate?
Dar monarhul judecat astazi de un domn Badalau - deocamdata un nimeni in fata istoriei - nu s-a lasat manat de orgolii si ispitit de plata politelor. A lasat justitia sa-si faca datoria, asa cum vor crede magistratii ca se cuvine, cum ii invata pe ei legea si cum ii indeamna pe ei constiinta, necontrolata de nimeni altcineva decat de juramantul depus, la primirea mandatului.
Iar Justitia din timpul regelui Carol s-a sesizat si s-a dovedit echidistanta fata de toti, achitand inculpatii: a fost un gest politic, fara efecte si fara victime. Monarhul a respectat Constitutia si a acceptat hotarea, ca pe o normalitate.
Dar lucrurile nu se opresc aici. Odata achitat inculpatul, regele si-a demonstrat generozitatea fata de neastamparatul Candiano Popescu, exact asa ca atunci cand stii ca numai instanta face dreptatea si nimeni altcineva.
Atentie, regele avea prerogative sa actioneze chiar si dur in asemenea cazuri. Dar nu le-a folosit. A gandit, probabil, ca opinia publica este si ea o arma, ca Justitia este destul de independenta ca sa fie inteleapta si ca inteligent nu inseamna sa lovesti, ci sa indrepti.
Istoria de la Kogalniceanu la Viorica-Vasilica
Poate si Candiano a tras concluziile necesare, de vreme ce s-a inscris voluntar sa lupte in razboiul de independenta, s-a distins acolo, a fost decorat, iar, la revenire, nu l-a impiedicat nimeni sa ajunga prefect al Capitalei in 1879 si chiar adjutant regal intre 1880-1882. Ca sa vezi, adjutant regal un complotist!
Mi se pare mai mult decat nepotrivita recomandrea senatorului Badalau ca presedintele sa nu urmeze exemplul fostilor nostri regi.
Spre norocul ei, Romania a avut regi intelepti, iar exemplul lor nu poate fi decat benefic pentru noi, cei de azi.
Iar daca "democratului" Dragnea nu-i scapa nicio ocazie sa-i plateasca polite oricarui opozant, asta nu mi se pare ca-i da dreptul unui senator, chiar si de la Putere, sa creada ca poate manji imaginea presedintelui Iohannis, lustruind cismele sefului sau, printre ale carui picioare se gudura.
Regii Romaniei au respectat totdeauna Constitutia ad litteram, cautandu-si colaboratori care au ramas repere de-a lungul istoriei: Barbu Catargiu, Mihai Kogalniceanu, Ion Ghica, Lascar Catargiu, familia Bratianu, Teodor Rosetti, Dimitrie Sturdza sunt numai cateva nume de prim-ministri, pe langa multe altele.
Va propun sa cititi ce au scris memorialistii despre profilul moral si profesional al fiecaruia si sa cugetati daca poate sta vreunul langa cel al doamnei Vasilica-Viorica Dancila sau, si mai ridicol, al dlui Dragnea?
Cum isi inchipuie dl Badalau ca-l poate umbri pe actualul pesedinte, asociindu-l cu numele unor regi responsabili de dobandirea independentei si de intregirea teritoriului? Si cum isi permite tocmai in anul Centenar?
Eroii sunt slaviti mai mult dupa ce mor
Daca ar cunoaste un minim de istorie, ar vedea ca regele Ferdinand inseamna reforma administrativa, inseamna proclamarea sufragiului universal, egal, direct si secret sau reforma agrara din 1921, inclusiv improprietarirea combatantilor din Marele Razboi, a invalizilor, vaduvelor si orfanilor de razboi, precum si a taranilor fara pamant.
Ce fac astazi Parlamentul si Guvernul ca sa-i cinsteasca pe invalizii celui de Al Doilea Razboi Mondial, pe vaduve, pe relocati, pe supravietuitorii din Trenul Mortii si multe alte victime supravietuitoare?
Poate ca unora nu le va veni sa creada, dar acestora, in anul Centenarului li se majoreaza modestele indemnizatii cu zero la suta.
Nici programul de guvernare, nici cuvantarile doamnei Olguta, cele ale premierului sau ministrului de Finante, nimeni nu aminteste ca acestia au fost uitati de la orice spor al veniturilor in acest an.
Iar parlamentarii, in loc sa instituie un cadru legal pentru ca victimele trecutului - multi din ei eroi - sa beneficieze de un statut permanent, pateaza istoria si fac exemple nagative din monarhii care si-au cinstit totdeauna eroii.

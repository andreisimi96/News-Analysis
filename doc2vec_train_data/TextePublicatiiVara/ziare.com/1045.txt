Luni, 04 Iunie 2018, ora 10:09
Roland Garros 2018 se anunta a fi unul dintre cele mai echilibrate turnee de Grand Slam din ultimul timp, surprizele fiind extrem de putine.
Tocmai de aceea, pe partea de tablou a Simonei Halep se mai afla doar jucatoare de top.
Astfel, in cazul in care o va invinge pe Elise Mertens, Simona ar urma sa joace in sferturile de finala cu invingatoarea dintre Angelique Kerber si Caroline Garcia.
Apoi, pentru semifinale, imperecherea face ca adversara posibila sa fie una dintre Serena Williams , Maria Sharapova , Garbine Muguruza ori Lesia Tsurenko.
Pentru Simona e foarte important sa ajunga macar in semifinale, aceasta fiind conditia obligatorie in incercarea de a ramane pe primul loc in clasamentul WTA .
Pana atunci, Simona o va intalni luni de la ora 12:00 pe Elise Mertens, in optimile de finala de la Roland Garros.
Meciul va fi transmis in direct de Ziare.com.

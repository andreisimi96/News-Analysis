Marti, 05 Iunie 2018, ora 15:05
Numarul unu mondial in tenisul feminin, romanca Simona Halep, a devenit, alaturi de ucraineanca Elina Svitolina, ambasadoare a Dubai Duty Free, partener al WTA, care acorda trofeul de lider mondial la final de sezon, pe care Halep l-a luat in 2017.
WTA si Dubai Duty Free au prelungit acest parteneriat, care ajunge acum la o durata de 15 ani.
Dubai Duty Free este unul dintre sponsorii premium ai WTA, iar Halep si Svitolina devin cele mai noi ambasadoare, dupa ce daneza Caroline Wozniacki, campioana la Australian Open, indeplinea pana acum aceasta onoare.
"Este o onoare sa reprezint Dubai Duty Free ca ambasador al brandului. Am multe amintiri de la turneul de la Dubai (Dubai Duty Free Tennis Championships), mai ales ca am castigat titlul in 2015", a declarat Halep, citata de site-ul WTA.
Dubai Duty Free va organiza un eveniment special, Women That Achieve Power Lunch, o reuniune a celor mai influente femei din lumea tenisului, media si parteneri WTA, pe iunie, ca parte a initiativei WTA, Tenis pe Tamisa.

Miercuri, 13 Iunie 2018, ora 21:23
Un raton a devenit celebru pe internet dupa ce a escaladat marti o cladire de birouri cu 25 de etaje din Minnesota.
Acesta a fost prins si urmeaza sa fie eliberat in siguranta, informeaza Press Association.
Animalul a fost capturat miercuri dimineata pe acoperisul cladirii UBS Tower din orasul St Paul, a spus Chelsey DeMers, asistenta directorului general al companiei Wildlife Management Services.
Aceasta a adaugat ca animalul este intr-o stare buna si se poate hrani.
Ratonul va fi eliberat intr-un loc ce urmeaza sa fie stabilit ulterior.
Escalada indrazneata a animalului a devenit virala pe retelele de socializare.
Cineastul James Gunn a promis ca va face o donatie de 1.000 de dolari unei organizatii de binefacere in numele celui care va salva animalul, precizeaza AFP. "Nu suport sa vad asta, saracutul", a scris pe Twitter regizorul peliculei "Guardians of the Galaxy", in care unul dintre personaje, Rocket, este un raton modificat genetic.
Radioul public din Minnesota, al carui sediu se afla in apropierea cladirii de birouri, a transmis in direct urcusul animalului, dedicandu-i hashtagul #mprraccoon.

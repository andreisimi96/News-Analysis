Joi, 31 Mai 2018, ora 17:03
Primarul Iasiului, Mihai Chirica, spune ironic ca PSD mai poate face miting doar la mici si bere, referindu-se la marele miting de sustinere a Guvernului Dancila.
"Sa fim seriosi, in momentul de fata PSD mai poate sa faca miting doar la mici si la bere. A ajuns intr-o situatie atat de dramatica din punct de vedere al credibilitatii in fata populatiei acestei tari, incat nu cred ca-si mai permite sa arate cat de mic este", a declarat Mihai Chirica pentru RFI Romania.
El a precizat ca atat timp cat Liviu Dragnea ramane liderul partidului, PSD ramane fara orientare, fiind in cadere libera, "se scufunda si se scufunda incet si sigur".
"Daca maine galeria Steaua sau maine Adrian Copilul Minune sau la inmormantarea lui Denisa sau mai stiu eu ce alte tragedii ar mai putea fi in Romania asta spun domnule, veniti cat mai multi, vor scoate mai multi decat scoate PSD", a mai spus primarul din Iasi.
Amintim ca Partidul Social Democrat a anuntat ca in 9 iunie va organiza marele miting de sustinere a premierului Viorica Dancila, desi initial acesta avea ca scop sustinerea familiei traditionale.
Data manifestatiei a fost schimbata de cateva ori, insa presedintele PSD Vaslui, Dumitru Buzatu, a confirmat ca ramane cea de 9 iunie. In aceeasi zi va fi organizat in Piata Victoriei si un mars LGBT .
Iata mai multe detalii pe acest subiect:

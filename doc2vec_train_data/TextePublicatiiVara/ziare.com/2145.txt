Marti, 12 Iunie 2018, ora 12:02
Simona Halep a fost impresionata de atmosfera creata de cei 15 mii de suporteri care au mers luni seara pe National Arena la prezentarea trofeului castigat la Roland Garros .
Cel putin asta sustine presedintele Federatiei Romane de Tenis, George Cosac, cel care i-a laudat la randul sau pe oamenii prezenti in tribune.
"In primul rand vreau sa le multumesc tuturor celor care au venit la stadion. A fost un consens general de bucurie, de mandrie nationala, de dorinta de a arata ca stim sa ne pretuim valorile. M-a bucurat faptul ca am vazut foarte multi copii in tribune, veniti cu parinti, cu bunici, iar acest aspect nu i-a scapat nici Simonei. A fost impresionata de atmosfera, de suvoiul de dragoste ce venea dinspre tribune", a spus Cosac in ProSport .
Simona Halep a prezentat, luni seara, replica trofeului de la Roland Garros la doua zile dupa ce a castigat turneul de Mare Slem.
In jur de 15 mii de oameni au luat loc in tribune si au aplaudat-o pe campioana de la Paris.
In debutul evenimentului, cei prezenti in arena au huiduit-o copios pe Gabriela Firea, primarul general al Capitalei, care a parasit rapid stadionul.

de Dan Alexandru
Duminica, 17 Iunie 2018, ora 13:41
Dupa un ultim meci de baraj disputat in Spania, se cunoaste si ultima echipa care va intregi tabloul primei divizii, La Liga, sezonul 2018/2019.
Dupa un exil de 4 ani in Segunda Division, Real Valladolid a reusit promovarea sambata seara in Primera, dupa o dubla mansa cu Numancia. Dupa 3-0 in tur, mansa secunda s-a terminat 1-1 si a prilejuit un mare triumf pentru echipa in alb si violet, care revine dupa 2014 in prima divizie.
Inainte de Numancia, Valladolid a trecut in semifinale play-off-ului de Gijon.
Au mai promovat in La Liga Rayo Vallecano si SD Huesca, ultima fiind in premiera in prima divizie spaniola.
Valladolid se poate lauda cu un loc 4 ca performanta cea mai buna int-un sezon din Spania, in 1963. Au mai bifat sferturi de finala in 1990 in Cupa Cupelor, castigand si Cupa Ligii Spaniei in 1984.

Luni, 28 Mai 2018, ora 15:54
PSD va organiza pe 9 iunie un miting de amploare pentru sustinerea Guvernului Dancila, a declarat, luni, presedintele social-democratilor vasluieni, Dumitru Buzatu.
"In urma discutiilor cu membrii de partid, a fost stabilita data de 9 iunie pentru organizarea unui miting de sustinere a Guvernului", a precizat Buzatu, citat de Agerpres.
Potrivit acestuia, la miting vor participa delegatii cu membri si simpatizanti ai partidului din toate judetele tarii, dar sunt asteptati toti cetatenii care au incredere in guvernarea PSD-ALDE.
"Exista o actiune concertata a presedintelui Iohannis, a lui Victor Ponta si a lui Ludovic Orban care vizeaza subminarea majoritatii parlamentare si rasturnarea Guvernului. Acesta este motivul pentru care PSD a decis organizarea unui miting la Bucuresti, deoarece agenda celor mentionati nu coincide deloc cu cea a populatiei si sa vedem cum va raspunde populatia.
Vom vedea cu ocazia mitingului daca o mare parte a populatiei va raspunde chemarii noastre. Foarte multi sustinatori ai nostri sunt dispusi sa mearga pe cont propriu, intr-un cadru organizat, la Bucuresti, si dupa estimarile noastre putem trimite de la Vaslui 2.000-3.000 de persoane la miting, cu autocare, masini persoanale, microbuze", a mai spus Buzatu, citat si de Mediafax.
Amintim ca surse citate de Digi 24 sustin ca Liviu Dragnea va anunta in mod oficial acest miting . Social-democratii vor sa scoata in strada cel putin 65.000 de persoane.

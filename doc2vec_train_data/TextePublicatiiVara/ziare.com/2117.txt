Marti, 12 Iunie 2018, ora 11:06
Florentino Perez s-a reorientat dupa refuzurile primite in ultima perioada si apeleaza la un antrenor liber de contract.
Potrivit postului RMC, noul antrenor al lui Real Madrid ar putea fi portughezul Andre Villas-Boas, care anul acesta s-a facut remarcat prin... prezenta la Raliul Dakar!
In varsta de 40 de ani, fostul secund al lui Jose Mourinho e liber de contract de la sfarsitul anului trecut, cand s-a despartit de gruparea chineza Shanghai SIPG.
In cariera sa, tehnicianul nascut la Porto le-a pregatit pe Academica (2009-2010), FC Porto (2010-2011), Chelsea (2011-2012), Tottenham (2012-2013), Zenit (2014-2016) si Shanghai SIPG (2016-2017).
Cea mai importanta realizare sportiva a lui Villas-Boas s-a produs in 2011, cand a castigat Europa League alaturi de FC Porto.
Catalogat drept "noul Mourinho", Villas-Boas n-a avut insa mari realizari dupa plecarea de la FC Porto.
Real Madrid se afla in cautarea unui antrenor dupa ce Zinedine Zidane si-a anuntat demisia din functia de antrenor principal, la doar cateva zile dupa ce-a castigat, pentru a treia oara consecutiv, Liga Campionilor.
Mauricio Pochettino si Jurgen Klopp au fost primele nume pe lista lui Perez, insa presedintele "albilor" n-a reusit sa ajunga la o intelegere cu Tottenham, in timp ce antrenorul neamt a preferat sa ramana la Liverpool.

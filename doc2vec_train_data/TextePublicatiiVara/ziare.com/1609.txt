Vineri, 08 Iunie 2018, ora 07:01
Antrenorul australian Darren Cahill a vorbit despre calificarea obtinuta de Simona Halep in finala de la Roland Garros dupa o victorie mare in fata lui Garbine Muguruza .
Australianul a spus ca Simona se simte excelent la Paris, iar contra Muguruzei a facut una dintre cele mai bune partide ale carierei.
"A jucat foarte bine in ultimii ani aici, este turneul pe care il iubeste cel mai mult. Pe Chatrier se simte ca acasa, iar conditiile de aici i se potrivesc cel mai bine. Este increzatoare, cred ca a jucat una dintre cele mai bune partide din cariera. Iar daca va merge cu aceeasi abordare si in finala, va fi foarte greu de invins.
A jucat un pic diferit decat in precedentele partide. A imbinat foarte bine loviturile de aparare cu acelea de atac. Asta trebuie sa faca indiferent pe cine infrunta. Daca ataca prea mult este vulnerabila, daca joaca prea defensiv se expune la atacuri, deci trebuie sa gaseasca aceasta balanta. Este dificil sa o infrunti pe Garbine, loveste mingea atat de tare, in adancime, si nu iti ofera multe oportunitati. Dar Simona a mixat foarte bine ritmul de joc", a spus Darren Cahill, citat de Fanatik.
Simona a ajuns in finala de la Roland Garros dupa ce a invins-o pe iberica Garbine Muguruza (3 WTA ), scor 6-1, 6-4.
In marea finala, Simona se va duela, sambata de la ora 16:00, cu americanca Sloane Stephens (10 WTA ).
Scorul intalnirilor directe este 5-2 in favoarea Simonei Halep. Sportiva noastra s-a impus totodata in ultimele patru partide.
Marea finala dintre Simona Halep si Sloane Stephens va fi transmisa in direct de Ziare.com.
Pentru Simona, aceasta va fi a patra finala de Grand Slam din cariera si a treia de la Roland Garros.

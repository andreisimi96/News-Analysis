Marti, 12 Iunie 2018, ora 19:39
Presedintele Comisiei parlamentare speciale pentru Legile Justitiei, Florin Iordache, a anuntat ca a fost invitat sa participe saptamana viitoare la sedinta plenara a Comisiei de la Venetia.
El a apreciat ca discutiile avute marti, la Palatul Parlamentului, cu reprezentantii Comisiei de la Venetia pe marginea celor trei legi ale Justitiei au decurs "foarte bine" si a adaugat ca, cel mai probabil, vor exista doua etape de prezentare a concluziilor de catre expertii internationali.
"A fost o vizita de informare. Le-am prezentat cateva aspecte care au aparut in spatiul public si dezinformari aparute in spatiul public in ceea ce priveste modul in care s-au desfasurat lucrurile privind cele trei legi ale Justitiei. Si apoi dumnealor ne-au pus cateva intrebari.
In plus, eu am fost invitat pentru saptamana viitoare la sedinta plenara a Comisiei de la Venetia, astfel incat eventualele intrebari, consultari sau nelamuriri, daca mai exista, sa le pot raspunde. Daca se va face un raport preliminar, aceasta este opinia dumnealor, daca se face un raport cu opinie preliminara in luna iulie, daca nu, va ramane ca raportul final sa fie discutat in luna octombrie in sedinta Comisiei de la Venetia", a precizat, la finalul discutiilor, Florin Iordache.
Intrebat daca se va tine cont de eventualele critici ale Comisiei, Iordache a raspuns afirmativ.
"Fara indoiala, asta am si spus. Modul in care noi am elaborat cele trei legi ale Justitiei sunt in concordanta cu recomandarile Comisiei de la Venetia si, in continuare, daca Comisia de la Venetia va considera ca trebuie sa faca anumite recomandari, fara indoiala Parlamentul sau Executivul - daca se va dori printr-un proiect de lege initiat de catre Guvern - sa vina cu chestiuni care vizeaza punerea in acord. Dar toata legislatia.
Si uitati-va si pe deciziile CCR (...), toate cele trei motivari pe care CCR le-a dat in privinta celor trei legi au spus doua lucruri esentiale - ca doua dintre legi sunt constitutionale si a respins atacul de neconstitutionalitate, la cea de-a treia a ramas singura chestiune care vizeaza definitia erorii judiciare. Dar toate cele trei legi sunt in concordanta cu opiniile exprimate de-a lungul timpului de Comisia de la Venetia.
Eu personal consider ca observatiile pe care Comisia de la Venetia le va putea face la aceste trei legi nu vor modifica substanta si Comisia de la Venetia va demonstra ca modificarile pe care le-am facut noi nu ating independenta Justitiei", a aratat deputatul PSD.
Iordache a negat ca una dintre temele discutiilor s-a referit la motivarea CCR cu privire la revocarea sefei DNA si la faptul ca presedintele nu aplica aceasta decizie.
"Nu, pentru ca vizita dumnealor in Romania nu a vizat decat modalitatea in care au fost elaborate si modalitatea in care raspund in acest moment cele trei legi ale Justitiei nevoilor Romaniei. S-a spus un singur lucru - ca deciziile pe care CCR le-a luat sunt general obligatorii, dar repet din partea dumnealor au fost decat doua sau trei intrebari punctuale - cele care vizeaza daca aceste modificari aduc atingere independentei, daca aceste modificari prin faptul ca exista posibilitatea pensionarii anticipate - lucru care exista si pana acum - s-ar diminua corpul profesional, si asa mai departe.
Dar cred ca in lamuririle pe care dumnealor le-au primit, materialul pe care noi l-am inaintat si care vine sa rezolve foarte multe dintre neadevarurile care s-au spus in spatiul public ii vor ajuta pe reprezentatii Comisiei de la Venetia atat in aceasta opinie preliminara, cat si in opinia finala din toamna sa faca cele mai bune observatii si sa constate ca aceste trei legi ale Justitiei sunt in concordanta si cu opiniile exprimate de comisie si cu deciziile CCR.
Noi (...), prin aceste modificari pe care sistemul judiciar - CSM-ul, asociatiile profesionale le-au cerut -, nu am facut decat sa modificam o legislatie asumata sau modificata prin asumarea raspunderii in 2005 cu o legislatie europeana, asa cum am adoptat noi acum", a mentionat Florin Iordache.

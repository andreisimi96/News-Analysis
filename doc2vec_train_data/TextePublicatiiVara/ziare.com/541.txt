Miercuri, 30 Mai 2018, ora 16:06
Mihaela Buzarnescu si-a asigurat cel mai mare premiu din cariera dupa ce a obtinut calificarea in turul trei de la Roland Garros.
In acest moment, sportiva noastra are asigurat un cec in valoare de 130 de mii de euro.
Aceasta este cea mai mare suma de bani pe care Mihaela a incasat-o pana acum din tenis, dupa un singur turneu.
De altfel, in primele cinci luni ale anului, Mihaela castigase din tenis 263.829 de dolari, desi a avut rezultate foarte bune si doua finale in palmares.
Mai mult, in cei 13 ani de cand evolueaza in circuitul profesionist, Mihaela castigase in total 640.646 de dolari, pana la Roland Garros.
Premiul castigat la Paris o va ajuta pe Mihaela sa nu mai calatoreasca singura la anumite turnee , iar sportiva se gandeste chiar sa coopteze inca un antrenor in staff, pe langa tatal sau.
Sportiva noastra a trecut de ocupanta locului 97 WTA fara mari probleme, cu 6-1, 6-2, la capatul unui meci ce a tinut putin peste o ora.
Mihaela va avea insa un meci foarte dificil, urmand s-o intalneasca pe Elina Svitolina.
In functie de rezultatele de la Roland Garros, Mihaela poate intra in premiera in top 30 WTA.

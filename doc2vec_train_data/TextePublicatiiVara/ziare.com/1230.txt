de Alexandra Sandru
Marti, 05 Iunie 2018, ora 15:49
Ministrul Mediului, Gratiela Leocadia Gavrilescu, a marcat Ziua Mondiala a Mediului printr-o serie de evenimente.
Dimineatat si-o petrecut-o prezentand pungile biodegradabile ale unui mare lant de hypermarketuri, iar apoi, impreuna cu Gabriela Firea, au informat romanii ca, in premiera, avem si noi o pubela care nu e din plastic, precum si alte promisiuni de masuri pentru un mediu mai curat, dupa ce tocmai am fost dati in judecata de UE pentru poluare.
Chiar daca au fost lipsite de substanta, discursurile nu au fost deloc lipsite de greseli si exprimari nefericite, dar pompoase.
"Suntem oameni care ne gandim la mediu, ne gandim la sanatate, pentru ca mediu fara sanatate nu se poate (sic!) . Este clar, sunt doua lucruri care se coroboreaza, doua lucruri care sunt unite", a spus ministrul Mediului, referindu-se la ea si Gabriela Firea.
Cele doua au prezentat cu mare fast "3 utilaje electrice de curatenie care pot reprezenta un model de bune practici pentru salubrizarea Capitalei" si pubele "premiera in Romania" care nu mai sunt produse din plastic, ci din fibra din trestie de zahar.
"Asa va trebui sa inlocuim toate pubelele de plastic pentru ca anul acesta, Organizatia Natiunilor Unite astazi Ziua Internationala a Mediului o desfasoara sub agid...egida indepartarii plasticurilor (sic!) si stiti foarte bine ca toata legislatia noastra pe care am elaborat-o anul trecut si urmeaza sa fie implementata anul viitor este tot in acest trend, inclusiv al economiei circulare si a schimbarilor climatice", a mai spus ministrul Mediului.
A intervenit si Gabriela Firea. Despre utilaje, trei la numar, primarul Capitalei a spus ca ele "ne ajuta pe toti, nu doar in Bucuresti, ci in intreaga tara sa avem un oras mai curat si mai prietenos cu mediul".
Lei, euro, ce mai conteaza? 10 milioane sa fie
Gratiela Gavrilescu a mentionat apoi si programele facute cu Primaria Capitalei, laudand-o pe Gabriela Firea ca "a absorbit 10 milioane de lei pentru infrastructura pistelor de biciclete". Ministrul a gresit insa moneda, pentru ca este vorba de 10 milioane de euro.
"Alaturi de bonusurile pe care le-ati dat pentru biciclete sa vedem ca in Bucuresti inspiram aer curat", a spus Gavrilescu, felicitand-o din nou pe Firea pentru "munca titanica" pentru planul de masuri pe calitatea aerului.
Amintim ca Romania a fost data in judecata la Curtea de Justitie a UE (CJUE) pentru ca nu respecta valorile limita convenite pentru calitatea aerului. Mai exact, Comisia Europeana a spus ca aerul pe care il respira romanii e mult prea poluat si autoritatile nu au luat masuri pentru a proteja cetatenii, actiunea impotriva tarii noastre fiind luata din cauza calitatii proaste a aerului din Bucuresti, insa si alte mari orase sunt in situatii grave.
Firea a anuntat ca saptamana viitoare, pe 14 iunie, planul pentru calitatea aerului va intra in dezbaterea si aprobarea Consiliului General al Municipiului Bucuresti. Totodata, ea a tinut sa precizeze ca masurile pentru un Bucuresti mai nepoluat nu le ia ca o obliga practic Comisia Europeana, ci din grija pentru cetateni.
"Avem obligatii si nu atat fata de tintele asumate la nivel european sau pe care ni le-am autoimpus, ci fata de cetateni".

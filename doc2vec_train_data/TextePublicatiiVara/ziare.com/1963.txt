de Dan Alexandru
Duminica, 10 Iunie 2018, ora 21:53
Rapid Bucuresti a cucerit Cupa Romaniei la fotbal, faza pe Bucuresti insa, dupa un meci in fata marii rivale CSA Steaua , scor 3-1, partida desfasurata pe stadionul Dinamo din Bucuresti, de pe soseaua Stefan cel Mare.
Golurile au fost reusite de Vlada in minutul 1 al intalnirii, plus minutul 56, Daniel Niculae in minutul 45 plus 2, in timp ce Radu a marcat golul de onoare al Stelei in minutul 74.
Vlada a marcat aproape la prima faza de atac a partidei, dupa ce a profitat de o iesire la offside total haotica a apararii lui Marius Lacatus . In minutele de prelungire ale primei reprize, Daniel Niculae a marcat si el, dupa ce a scapat din marcaj si a sutat fara preluare, naprasnic, fara sperante pentru portarul Iancu.
Acelasi Vlada a realizat dubla in minutul 56, dupa o incursiune personala splendida si dupa o pasa venita de la Niculae. Golul Stelei a venit cu un sfert de ora inainte de final, dupa o lovitura de cap a lui Radu.
In jur de 4000 de oameni au asistat la acest joc, iar in tribuna oficiala a luat loc si Marius Sumudica , fostul idol din Giulesti.
Rapid Bucuresti a castigat deja faza pe Bucuresti a Ligii 4 si va disputa un baraj cu campioana din judetul Giurgiu pentru promovarea in L3, e vorba de AS Singureni.
Jocul va fi in dubla mansa si va avea loc pe 16 si 23 iunie.
Echipele de start:
Rapid (4-4-2): Ignat - Voicu, Iacob, Maftei, Stancu - Grigore, Durita, Ladaru, Goge - Vlada, D. Niculae.
Steaua (3-4-3): Iancu - Paduret, Lolescu, Radu - Jitaru, Rasdan, Valcea, Turbatu - Camara, Batfoi, Predescu.

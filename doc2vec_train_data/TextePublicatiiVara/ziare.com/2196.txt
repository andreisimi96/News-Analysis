Marti, 12 Iunie 2018, ora 18:01
Simona Halep a fost nominalizata de WTA pentru un nou premiu, dupa ce a castigat turneul de la Roland Garros .
Sportiva noastra se afla pe lista jucatoarelor nominalizate pentru premiul de "cea mai buna tenismena a lunii mai".
Pe langa Simona au mai fost nominalizate Petra Kvitova, Elina Svitolina si Sloane Stephens.
Fanii Simonei Halep pot vota pe site-ul oficial al WTA , pana joi la ora 23:59. Forul mondial va anunta castigatoarea in cursul zilei de vineri.
Simona a mai castigat acest premiu in luna ianuarie, dupa ce s-a impus la Shenzhen si a disputat o finala la Australian Open .
Petra Kvitova a fost jucatoarea lunii februarie, Naomi Osaka a lunii martie si Karolina Pliskova a lunii aprilie.

Marti, 12 Iunie 2018, ora 22:43
Mai multe filiale judetene ale Partidului Social Democrat au publicat, marti, pe Facebook un colaj foto pe care scrie ca Simona Halep a fost cea huiduita, luni seara, pe Arena Nationala, si nu primarul general al Capitalei, Gabriela Firea.
"SIMONA HALEP marea noastra CAMPIOANA HUIDUITA de circa 20.000 de "fani" pe Arena Nationala, pe data de 11.06.2018" - sta scris pe colajul mentionat, alaturi de o imagine cu fanii aflati pe Arena Nationala luni seara.
In partea de jos a colajului apare o imagine cu oamenii adusi de PSD in Piata Victoriei sambata, alaturi de care sta scris: "APLAUDATA de sute de mii de romani, in Piata Victoriei, pe data de 09.06.2018".
Fotografia a fost publicata pe conturile de Facebook ale mai multor filiale ale partidului, printre care PSD Tulcea, PSD Giurgiu, PSD Ilfov, PSD Bucuresti sau PSD Mehedinti.
Foto: Captura ecran Facebook/ PSD Tulcea
In plus, pe aceleasi conturi a fost publicat si un videoclip editat astfel incat sa para ca Simona Halep este cea huiduita.
Iata despre ce este vorba:
"#Rezist a huiduit momentul de glorie al Simonei Halep", ataca pesedistii.
In videoclip este atacat si deputatul Nicusor Dan, pesedistii acuzandu-l ca a mintit cand a declarat ca Primaria Capitalei a refuzat cererea jucatoarei de tenis de a se intalni cu fanii intr-o piata din Bucuresti.
"In 2014, primarul Madridului il declara pe Rafael Nadal "fiu adoptiv" al orasului, in urma castigarii trofeului Roland Garros üéæ‚ñ∂Ô∏è In 2018, Gabriela Firea, primarul Bucurestiului, este atacata public pentru acelasi gest onorant pentru Simona Halep?? Ce a lipsit in 2014 la Madrid? Banii lui Soros si propaganda # REZIST!", se arata pe contul de Facebook al PSD Tulcea.
Miscarea a fost una coordonata, intrucat acelasi clip video apare si pe conturile de Facebook ale altor filiale PSD, acesta fiind publicat la aceeasi ora pe toate conturile.
Iata o captura video de pe pagina de Facebook a PSD Bucuresti:
Foto: Captura video Facebook/ PSD Bucuresti

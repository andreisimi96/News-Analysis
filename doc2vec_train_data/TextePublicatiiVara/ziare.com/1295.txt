Miercuri, 06 Iunie 2018, ora 06:05
Chiar daca a ajuns pana in optimile de finala de la Roland Garros, Mihaela Buzarnescu este criticata dur de directorul turneului de la Bucuresti, Dumitru Haradau.
Acesta spune ca Mihaela are o echipa formata din amatori si considera ca sportiva a fost protagonista unui moment ce nu are nimic in comun cu tenisul de nivel inalt, inaintea confruntarii cu Madison Keys.
"O urmaresc cu foarte mare atentie. Anul trecut, WTA a spus ca cele mai mari performante in tenisul feminin le-au obtinut Wozniacki si Buzarnescu, si nu intamplator. Ce s-a intamplat in meciul cu Svitolina este incredibil, dar ce s-a intamplat in meciul cu Keys a aratat ca este foarte mult amatorism in jurul ei. Ea face foarte multe lucruri cu calitati extraordinare.
In momentul in care a inceput meciul, cand televiziunea transmiteau intrarea jucatoarelor pe terenul central, Mihaela Buzarnescu era cu doi baieti pe acolo si radea. Nu! Un mare campion, inainte de a intra intr-un meci asa de important pe centralul de la Roland Garros are lectia foarte bine invata, sta singur undeva, se aduna. In momentul in care tu intri pe teren, trebuie sa joci de la prima minge ca si cum ai juca ultima minge a meciului", a spus Haradau pentru ProSport LIVE .
Mihaela Buzarnescu se afla intr-un conflict cu organizatorii turneului de la Bucuresti, care anul trecut au refuzat sa-i acorde un wild card.
Sportiva a anuntat deja ca nu stie daca va participa la editia din acest an, desi este a doua jucatoare a Romaniei in momentul de fata.

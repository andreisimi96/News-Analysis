Marti, 12 Iunie 2018, ora 13:32
Nationala Romaniei si-a aflat, marti dupa-amiaza, adversarele de la Campionatul European de handbal feminin, programat la sfarsitul acestui an in Franta.
Reprezentativa noastra, care a facut parte din urna doua valorica, a fost repartizata in Grupa D, alaturi de Norvegia, Germania si Cehia.
Partidele din grupa "tricolorelor" se vor juca la Brest.
Celelalte trei grupe de la Campionatul European de handbal feminin:
GRUPA A: Danemarca, Serbia, Suedia, Polonia;
GRUPA B: Franta, Muntenegru, Rusia, Slovenia;
GRUPA C: Ungaria, Spania, Olanda, Croatia.
Din fiecare grupa merg mai departe primele 3 clasate, urmand sa avem apoi doua grupe principale, din care primele doua clasate vor avansa in semifinale.
Campionatul European de handbal feminin din Franta se va disputa in perioada 29 noiembrie - 16 decembrie.
La editia precedenta a Europeanului de handbal feminin, desfasurata in urma cu doi ani, reprezentativa Romaniei a terminat pe locul 5, intrecerea fiind castigata de Norvegia.

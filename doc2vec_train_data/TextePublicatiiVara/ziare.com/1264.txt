Marti, 05 Iunie 2018, ora 19:14
Mexicul raspunde deciziei ui Donald Trump de a impune taxe vamale suplimentare prin masuri simetrice, introducand taxe vamale noi pentru produse din Statele Unite.
Astfel, Mexicul impune taxe vamale de 20% la importurile de carne de porc din Statele Unite, la mere si cartofi, relateaza Reuters.
Otelul exportat de firme americane va fi taxat cu tarife cuprinse intre 15% si 25%, iar unele sortimente de branza si marci de whisky vor avea tarife suplimentare de 20-25%.
Presedintele SUA, Donald Trump, a impus taxe vamale de 25% la importurile de otel si de 10% pentru aluminiu. Tarile din Uniunea Europeana erau exceptate, dar Donald Trump a refuzat prelungirea exceptiilor dupa 1 iunie.
Uniunea Europeana va riposta in mod "determinat si unitar" la taxele vamale "ilegale" impuse de Administratia Donald Trump, a avertizat Angela Merkel, cancelarul Germaniei. Bruxellesul a semnalat ca va contesta la Organizatia Mondiala a Comertului (OMC) masurile aplicate de Administratia de la Washington.

Duminica, 03 Iunie 2018, ora 21:00
Presedintele Senatului, Calin Popescu Tariceanu , a declarat, duminica seara, la Antena 3, ca ambasadele occidentale si-au nuantat pozitiile dupa ce legile justitiei au trecut de filtrul Curtii Constitutionale ( CCR ) si s-a vazut ca nu era real ceea ce se afirma in spatiul public. In opinia liderului ALDE , in aceste conditii, la nivelul Comisiei Europene este "un disconfort" si de aceea Executivul comunitar tace dupa decizia CCR privind revocarea sefei DNA .
"Am constatat o nuantare a pozitiilor ambasadelor, mai ales dupa ce s-a vazut dupa tot tam-tamul cu cele trei legi ale justitiei, care au trecut de filtrul CCR si s-a vazut ca tot ce se afirma in spatiul public nu era real", a afirmat Tariceanu, referindu-se la reactiile ambasadelor occidentale dupa decizia Curtii Constitutionale privind revocarea sefei DNA.
Presedintele Senatului a mai declarat ca in schimbarea opiniei fata de ceea ce se intampla in Romania a cantarit foarte mult si aparitia informatiilor privind protocoalele dintre SRI si institutiile din sistemul judiciar.
Calin Popescu Tariceanu a mentionat ca el se astepta din partea justitiei sa se grabeasca sa faca lumina legat de acest subiect si a tinut sa precizeze ca apreciaza atitudinea directorului SRI.
Liderul ALDE a mai spus ca, dupa decizia CCR privind revocarea sefei DNA, din partea Comisiei Europene nu a venit niciun comentariu pentru ca exista "un disconfort" la nivelul Executivului comunitar.
"Din partea CE nu exista nimic, niciun comentariu si am sa spun ce cred eu. La nivelul CE cred ca exista un disconfort pentru ca 10-11 ani s-a batut moneda pe acest MCV (...) In fine, dupa 11 ani, iese la suprafata un putregai imens. Ce sa faca Comisia in momentul de fata? E o situatia deloc confortabila pentru Comisie", a sustinut Tariceanu.
Intrebat cine garanteaza, daca presedintele o revoca pe sefa DNA, ca "nu vine cineva mai rau dupa Kovesi", presedintele Senatului a replicat: "N-am atributii, se face un proces de selectie. Probabil ca intre timp intra in vigoare si legile despre care am vorbit si CSM va avea un rol important. (...) Niciodata sa nu spui ca nu se poate mai rau, dar cred ca anumite lectii s-au invatat si vad o recapatare a sentiment de independenta autentica pe care trrebuie sa-l aiba procurorii".
Citeste si: Tariceanu crede ca presedintele Iohannis va respecta decizia CCR si o va revoca pe Kovesi
Ambasada SUA la Bucuresti spune ca urmareste indeaproape evenimentele, comentand astfel decizia CCR, care a constatat existenta unui conflict juridic de natura constitutionala intre ministrul Justitiei si presedintele Romaniei, generat de refuzul sefului statului de a da curs propunerii de revocare din functie a procurorului-sef al Directiei Nationale Anticoruptie, Laura Codruta Kovesi .
"Urmarim indeaproape evenimentele. Aceasta este o problema interna a Romaniei", a transmis Ambasada SUA la Bucuresti, joi, la solicitarea News.ro.
Curtea Constitutionala a constatat miercuri existenta unui conflict juridic de natura constitutionala intre ministrul Justitiei si presedintele Klaus Iohannis , generat de refuzul sefului statului de a da curs propunerii de revocare din functie a procurorului-sef al Directiei Nationale Anticoruptie, Laura Codruta Kovesi.
CCR arata ca, pentru solutionarea acestui conflict, presedintele urmeaza sa emita decretul de revocare din functie a procurorului-sef al DNA.
Citeste mai multe despre acest subiect:

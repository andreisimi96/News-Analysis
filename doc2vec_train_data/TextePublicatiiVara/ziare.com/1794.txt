Sambata, 09 Iunie 2018, ora 18:30
Sloane Stephens a vorbit despre finala pierduta, sambata, cu Simona Halep la Roland Garros 2018 .
Invinsa in trei seturi de reprezentanta noastra, dupa un meci extrem de disputat, tenismena americana a recunoscut superioritatea sportivei noastre.
"Multumesc pentru doua saptamani incredibile, nu e trofeul pe care l-am dorit, dar e cel pe care l-am primit, asa ca va multumesc tuturor. Felicitari Simona pentru primul tau turneu de Grand Slam, iti sta foarte bine cu acel trofeu. N-as fi vrut sa pierd in fata altcuiva. Felicitari tie si echipei tale", a spus Sloane Stephens, la ceremonia de premiere.
"Multumesc echipei mele, pentru ca fara voi n-as fi avut acest zambet pe fata. Le multumesc tuturor celor care se ocupa de acest turneu, sunteti uimitori. Abia astept sa va vad la anul", a completat aceasta.
Simona Halep a castigat sambata, la Roland Garros, primul turneu de Grand Slam din cariera sa, dupa o revenire superba.
Tenismena noastra, aflata pentru a patra oara intr-o finala de Grand Slam, a invins-o in ultimul act al Openului Frantei pe americanca Sloane Stephens.
3-6, 6-4, 6-1 a fost scorul finalei dintre Simona Halep si Sloane Stephens, dupa mai bine de doua ore de joc.

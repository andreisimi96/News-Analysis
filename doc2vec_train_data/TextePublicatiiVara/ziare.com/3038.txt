Luni, 18 Iunie 2018, ora 15:11
Presedintele Klaus Iohannis are, marti, un program incarcat, pe agenda sa fiind inscrise mai multe intrevederi cu diplomati straini, potrivit Administratiei Prezidentiale.
La ora 10:30, Iohannis il primeste la Palatul Cotroceni pe asistentul secretarului de Stat al Statelor Unite ale Americii pentru Europa si Eurasia, Wess Mitchell.
La ora 12:00, seful statului il primeste pe presedintele Adunarii Generale a Organizatiei Natiunilor Unite, Miroslav Lajcak, prilej cu care va fi facuta si o fotografie oficiala, in Holul de Onoare de la Palatul Cotroceni.
Apoi, cei doi vor avea convorbiri oficiale, iar o ora mai tarziu, la ora 13:00, Klaus Iohannis si Miroslav Lajcak vor sustine o decalaratie de presa comuna, in Sala Unirii, Palatul Cotroceni.
Tot marti, Scoala Nationala de Studii Politice si Administrative (SNSPA) va acorda inalta distinctie de Doctor Honoris Causa presedintelui Adunarii Generale a Organizatiei Natiunilor Unite, Miroslav Lajcak. Evenimentul se va desfasura in Aula Bibliotecii Centrale Universitare "Carol I", la SNSPA, potrivit Agerpres.
In fine, ultimul punct inscris pe agenda publica a sefului statului este o intalnire cu ambasadorii statelor membre UE acreditati la Bucuresti. Intrevederea va avea loc la ora 14:00 si se va desfasura la Ambasada Bulgariei, tara care detine in prezent presedintia Consiliului Uniunii Europene.
Amintim ca Romania va prelua presedintia Consiliului UE de la 1 ianuarie 2019.

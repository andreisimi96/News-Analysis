de Comunicat de presa
Marti, 12 Iunie 2018, ora 14:19
Opera Nationala Bucuresti prezinta joi, 14 iunie 2018, incepand cu ora 18:30, spectacolul pentru copii "Magazinul de papusi".
Studioul de Balet pentru Copii si Tineret al Operei Nationale Bucuresti a fost infiintat in anul 1982 de catre Magdalena Rovinescu, scoala de balet pentru copii functioneaza de atunci, fara intrerupere.
Condus artistic de fosta prim-balerina a Operei Nationale Bucuresti, Studioul de Balet si-a propus si a reusit sa descopere si sa promoveze tinere talente care poarta faima baletului romanesc in intreaga lume.
Viitorii balerini sunt selectionati si repartizati in clase de balet specializate in dans clasic, de caracter, modern si contemporan. In fiecare an, munca lor este aplaudata si recunoscuta in spectacolul devenit deja traditional "Magazinul de papusi".
Magdalena Rovinescu despre Studioul de Balet pentru Copii si Tineret al Operei Nationale Bucuresti: "Elevii mei imi mentin dorinta de a dansa si ma fac ca uneori sa ma simt... copil. Studioul de Balet isi propune sa atraga copii si tinerii spre arta, promoveaza simtul estetic si educa intr-o maniera moderna si eficienta caracterele tinerilor."
Sensibila si severa, Magdalena Rovinescu ii invata pe copii sa se miste cu eleganta, sa asculte muzica de balet, sa aiba o tinuta dreapta si frumoasa, sa-si disciplineze pasii, sa iubeasca muzica si dansul, intr-un cuvant sa contribuie la educatia artistica si la conturarea unei personalitati de exceptie.
Biletele se gasesc pe http://tickets.operanb.ro/ si la casa de bilete a Operei Nationale Bucuresti (program luni - duminica intre orele 10:00 - 13:00 si 14:00 - 19:00).
Partener oficial: Enel Romania
Sponsori: Aqua Carpatica, Leonidas, Agapitos Cofetarie, Baiatul cu flori
Parteneri: Zarea, Artmark, Hotel Siqua
Parteneri de traditie: RFI Romania
Parteneri media: Radio Romania Cultural, Radio Romania Muzical, Romantic FM, Gold FM, Radio Seven, Observator Cultural, Agerpres, Business Review, Ziare.com, Business24, Raftul cu Idei

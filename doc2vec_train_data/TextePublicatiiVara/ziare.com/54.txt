Sambata, 26 Mai 2018, ora 13:47
Fostul producator american Harvey Weinstein a fost eliberat dupa ce a platit cautiunea in valoare de un milion de dolari, la o zi dupa ce autoritatile il retinusera pentru acuzatii de viol si alte abuzuri sexuale.
Pe langa faptul ca a platit cautiunea, Weinstein a acceptat sa poarte un dispozitiv cu ajutorul caruia politistii il pot localiza prin GPS. In plus, fostul producator le-a predat politistilor pasaportul, fiind de acord in acest fel sa nu paraseasca tara pana cand legea nu i-o va permite, potrivit BBC .
Weinstein s-a prezentat in fata oamenilor legii in dimineata zilei de vineri, avand la el trei carti. Fostului producator i s-au facut poze si i s-au luat amprente, fiind ulterior dus in fata instantei. Acolo i s-au adus la cunostinta acuzatiile . Mai exact, procurorul Joan Illuzzi a spus ca Weinstein "si-a folosit pozitia, averea si puterea pentru a atrage femei tinere in conjuncturi in care sa le poata abuza sexual".
Martorii au spus ca Harvey Weinstein parea palid si se uita in gol, in timp ce auzea acuzatiile. La scurt timp dupa incheierea audierii, fostul producator si-a platit cautiunea fixata la 1 milion de dolari si a fost eliberat.
Ben Brafman, avocatul lui Weinstein, va sustine nevinovatia clientului sau.
"Consideram ca aceste acuzatii nu pot fi probate", a spus Brafman.
Politia din New York a emis un comunicat in care le-a multumit vicimelor lui Weinstein ca au avut curajul sa spuna adevarul si sa isi caute dreptatea in justitie.
Dupa ce peste 70 de femei au declarat ca au fost abuzate sexual de Harvey Weinstein - unele depunand chiar plangere impotriva lui - celebra firma de producatie de la Hollywood, Weinstein Company, creata de fostul producator, a cerut falimentul. In plus, organizatia care se ocupa de decernarea premiilor Oscar l-a exclus pe fostul producator din lista mebrilor sai.
Abuzurile sexuale ale lui Harvey Weinstein au stat la baza declansarii celebrei campanii #MeToo, care le-a incurajat pe femeile din intrega lume sa faca public numele celor care le-au abuzat sexual.

Marti, 29 Mai 2018, ora 22:00
Gigi Becali a avut marti o intalnire cu antrenorul Nicolae Dica , in care a pus la punct strategia pentru sezonul urmator.
Dupa aceasta discutie s-a stabilit astfel ca Denis Alibec sa fie exclus definitiv din lotul FCSB si sa nu fie luat nici macar in cantonamentele de vara.
"Alibec nu va mai pleca in cantonament cu echipa. Nu mai face parte din lotul Stelei. Gata, este istorie pentru Steaua !", a spus Gigi Becali la Digi Sport.
De asemenea, Becali a oferit detalii si despre ceilalti jucatori care vor pleca, enumerandu-i pe Cristi Tanase, William de Amorim si Antonio Jakolis.
De Amorim are o oferta din Kazahstan, in timp ce Jakolis a primit inca o propunere.
Si Filipe Teixeira ar putea pleca de la FCSB, daca nu va accepta micsorarea salariului. "Eu vreau sa-i dau bani mai putini, dar am inteles ca el vrea marire de salariu", a comentat Becali.
In ceea ce priveste situatia fundasului central Valerica Gaman, Becali a spus ca si-ar dori sa-l pastreze. "Dica e suparat pe el, dar eu nu tin la suparare. E suparat pentru ca a zis la Iasi ca nu doarme Dumnezeu, cand nu a jucat el", a explicat Becali.
La capitolul sosiri, Becali a anuntat ca vrea sa aduca doi atacanti, un fundas central si un mijlocas.

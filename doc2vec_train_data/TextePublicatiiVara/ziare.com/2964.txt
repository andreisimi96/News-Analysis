Luni, 18 Iunie 2018, ora 12:03
Senatorul Daniel Zamfir, plecat recent din PNL, a declarat ca a facut un "troc" cu seful ALDE, Calin Popescu Tariceanu.
El a spus ca a plecat de la PNL la formatiunea aflata la guvernare, pentru ca legile lui sa fie "cat mai urgent votate si in Camera Deputatilor".
"Am facut un troc. Ma intrebau colegi din presa ce am negociat cu Calin Popescu Tariceanu. Da, am negociat ceva: imi doresc si pentru asta am aderat la acest partid, vreau ca legile pe care le-am promovat si care au fost votate in Senat, cele patru legi, sa fie cat mai urgent votate si in Camera Deputatilor. Asta este lucrul pe care mi-l doresc in primul si in primul rand si asta am discutat cu Calin Popescu Tariceanu", a declarat Zamfir.
Acesta a precizat ca este de parere ca vor mai pleca si alti politicieni din PNL.
"Da, cred, pentru ca sunt multi oameni in PNL care gandesc ca mine, gandesc ca PNL este pe un drum gresit in momentul asta si ca liberalii mai devreme sau mai tarziu trebuie sa ne regasim cu totii in acelasi loc, sub Calin Popescu Tariceanu", a punctat politicianul.
Amintim ca senatorul PNL Daniel Zamfir, cunoscut ca initiatorul Legii darea in plata, a anuntat pe 16 iunie ca pleaca din PNL , dupa ce conducerea partidului a decis, in luna martie, sa propuna excluderea sa in Consiliul National. Zamfir l-a criticat atunci pe Ludovic Orban si deciziile acestuia privind partidul.
Zamfir a fost printre initiatorii proiiectului despre plafonarea dobanzilor, proiect cu care PNL nu a fost de acord. La inceputul lunii decembrie, Orban l-a avertizat pe Daniel Zamfir ca daca va mai avea initiative legislative care nu sunt sustinute de partid va fi exclus din PNL.

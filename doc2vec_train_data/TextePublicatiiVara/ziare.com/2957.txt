Luni, 18 Iunie 2018, ora 11:24
Ionut Mosteanu, deputat USR din Comisia pentru transporturi si infrastructura, a anuntat ca formatiunea din care face parte va depune o motiune simpla impotriva ministrului transporturilor, Lucian Sova.
"Amm pregatit o motiune simpla, am discutat cu Opozitia si vom trimite la pranz documentul tuturor partidelor. Speram ca zilele acestuia la carma ministerului sa fie numarate", a spus Mosteanu.
Amintim ca saptamana trecuta deputatul USR Catalin Drula a scris pe pagina personala de Facebook ca Sova a spus ca nu construieste autostrazi pentru ca, daca le-am avea, multinationalele din tara ar pleca din cauza salariilor mari.
Potrivit lui Drula, replica ministrului a venit ca raspuns la o afirmatie a unui deputat care a spus ca Romania are nevoie urgenta de autostrazi, in caz contrar riscand plecarea marilor companii din tara.

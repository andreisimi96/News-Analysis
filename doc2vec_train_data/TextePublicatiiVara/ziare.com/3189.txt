Miercuri, 20 Iunie 2018, ora 16:45
Comisia de Apel din cadrul Asociatiei Municipale de Fotbal Bucuresti a respins, miercuri, memoriul celor de la Steaua cu privire la utilizarea fara drept de joc a cinci fotbalisti de catre Academia Rapid .
Dupa audieri tensionate, in care juristul "militarilor", Florin Talpan, si-a pierdut de cateva ori cumpatul, dar si o amanare, Comisia de Apel a decis respingerea contestatiei ca nefondata.
Decizia aceasta nu este definitiva, ea putand fi contestata de Steaua la Comisia de Recurs a FRF si, mai departe, chiar la Tribunalul pentru Arbitraj Sportiv de la Lausanne.
Iar Talpan a anuntat deja ca va urma toate caile de atac in aceasta speta.
Steaua contesta dreptul de joc pentru cinci jucatori ai celor de la Academia Rapid. Acestia ar fi avut contracte de profesionisti pe care Academia nu le putea incheia, potrivit Codului Civil, deoarece nu avea personalitate juridica.
Intre timp, Academia Rapid a si disparut, in locul ei aparand FC R Bucuresti, societate cu personalitate juridica ce poate incheia legal contracte cu fotbalistii si se poate afilia la FRF deoarece detine si Certificat de Identitate Sportiva.

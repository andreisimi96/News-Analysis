Marti, 12 Iunie 2018, ora 19:07
Cea mai importanta revista de tenis din lume a publicat un comentariu superb la adresa Simonei Halep, dupa castigarea turneului de la Roland Garros .
Americanii de la Tennis Magazine trec in revista obstacolele din calea Simonei din drumul spre trofeu si concluzioneaza ca succesul romancei este admirabil.
"A pierdut primul set jucat cu Alison Riske. A fost trimisa sa joace pe terenul 18 in turul trei. A fost condusa cu 0-4 si a pierdut primul set cu Angelique Kerber in sferturi. A fost outsidera in meciul din semifinale cu Muguruza. Si a fost atat de departe de Stephens in finala, parea atat de departe de meci incat si-a spus 'E gata, s-a terminat, acum bucura-te'. Evident, momentul in care un jucator renunta la emotii este acela in care devine cel mai periculos.
Dar, spre deosebire de Novak Djokovici , Halep nu a inceput din senin sa trimita lovituri castigatoare. A facut ceva mult mai dificil: A luat-o pas cu pas. A jucat un tenis puternic, dar nu riscant. Lovea si alerga, apoi lovea si alerga, apoi lovea din nou si alerga pana cand a castigat. A castigat pe calea cea grea. Asta este ceea ce o face o sportiva si o persoana atat de speciala. Felul ei de a fi puternica si vulnerabila, nervoasa si feroce, volatila si consistenta, o perfectionista si cineva care vrea sa accepte infrangerile si se intoarce pentru mai mult", a scris Tennis Magazine.
Simona Halep a castigat turneul de la Roland Garros dupa ce a invins-o in finala pe americanca Sloane Stephens, scor 3-6, 6-4, 6-1.
Sportiva noastra a ajuns astfel la primul turneu de Grand Slam din palmares, dupa trei finale pierdute.
In urma succesului de sambata, Simona s-a distanta in fruntea clasamentului WTA si primeste un cec in valoare de 2.2 milioane de euro.
Revenirea sportivei noastre in circuit se va produce incepand cu 25 iunie, la Eastbourne.

de Redactia Ziare.com
Duminica, 03 Iunie 2018, ora 20:21
Calin Popescu-Tariceanu, seful ALDE si presedintele Senatului, a precizat, duminica seara, ca el crede ca presedintele Klaus Iohannis va respecta decizia CCR si o va revoca pe Laura Codruta Kovesi de la conducerea DNA.
"Eu nu cred ca (seful statului - n.red.) nu va semna demiterea, presedintele nu are cum sa nu respecte decizia CCR, cred ca nu are alternativa. Eu cred ca poate a avut anumite considerente pentru care nu a vrut sa faca gestul acesta mai devreme, dar acum nu are alternativa. (...) Ma gandesc ca e un moment de criza, ce-i drept, e o mica criza constitutionala, care trebuie depasita. Cred ca presedintele e preocupat - asa cum suntem si noi - ca Romania trebuie sa preia presedintia Consiliului Europei in 7 luni, (...) asa ca trebuie sa degajam terenul, dupa cum se spune. Trebuie sa asteptam motivarea CCR, cred ca asta si face presedintele, caci nu poate sa faca nimic pana atunci", a spus Tariceanu, la Antena 3.
"In momentul in care o putere ramane fara control, asa cum s-a intamplat cu DNA ani de zile, incep sa apara abuzurile (...) . Au aparut protocoalele, au fost cateva lucruri pe care eu, daca eram in locul presedintelui, le-as fi privit cu mult mai multa responsabilitate", a adaugat Tariceanu.
Curtea Constitutionala a Romaniei a stabilit, cu majoritate de voturi, existenta unui conflict juridic de natura constitutionala intre Ministrul justitiei si Presedintele Romaniei, generat de refuzul sefului statului de a da curs propunerii de revocare din functie a procurorului-sef al Directiei Nationale Anticoruptie, Laura Codruta Kovesi.
Curtea Constitutionala a aratat, in comunicatul oficial privind decizia de existenta a conflictului institutional intre presedinte si ministrul Justitiei, ca seful statului urmeaza sa emita decretul de revocare din functie a procurorului-sef al Directiei Nationale Anticoruptie, Laura Codruta Kovesi.
"Presedintele Romaniei urmeaza sa emita decretul de revocare din functie a procurorului-sef al Directiei Nationale Anticoruptie, doamna Laura Codruta Kovesi. Decizia este definitiva si general obligatorie si se comunica, potrivit art.36 din Legea nr.47/1992, Presedintelui Romaniei, prim-ministrului Guvernului Romaniei si Ministrului Justitiei si se publica in Monitorul Oficial al Romaniei, Partea I", se arata in comunicatul Curtii Constitutionale.
Ministrul Justitiei, Tudorel Toader , sustine ca presedintele va trebui sa semneze decretul de revocare din functie a sefei DNA in momentul in care decizia CCR va fi publicata in Monitorul Oficial.
Pe de alta parte, decizia a fost contestata de multi specialisti, inclusiv de OECD si juristi.
Citeste mai multe despre acest subiect:

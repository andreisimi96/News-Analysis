de Cosmina Tudosa
Luni, 28 Mai 2018, ora 00:00
Conform statisticilor, sapte din zece copii se pierd cel putin o data in viata lor. Acest eveniment este infricosator atat pentru ei, cat si pentru parinti. Evenimentul poate deveni cu atat mai traumatizant daca iti dai seama ca nu ai discutat niciodata cu el despre ce ar trebui sa faca intr-o astfel de situatie.
Si pentru ca se intampla des ca un copil sa se rataceasca, psihologii, expertii si politistii au realizat o serie de masuri de siguranta, atat pentru parinti, cat si pentru copii, astfel incat, in cazul in care cei mici se ratacesc, sa stie cum sa reactioneze pentru a fi gasiti cat mai repede.
Iata ce trebuie sa-l inveti pe cel mic in cazul in care se rataceste:
In primul rand, pregateste-l pentru o astfel de discutie. Spune-i ca urmeaza sa-l inveti cateva reguli foarte importante.
1. Copilul trebuie sa se opreasca. Explica-i ca se poate intampla sa se rataceasca, insa e bine sa fie pregatit pentru asta si sa stie care sunt pasii urmatori. Primul pas este sa se opreasca imediat dupa ce si-a dat seama ca adultul care il insotea nu se mai afla in raza lui vizuala.
2. Copilul trebuie sa se asigure ca este intr-un loc sigur. Daca s-a oprit pe mijlocul unei treceri de pieteni, spune-i sa mearga pe unul dintre trotuare si sa se opreasca acolo.
3. Urmatorul lucru este sa-l inveti cum sa se transforme intr-un copac: sa stea drept, cu capul sus si sa ramana calm. Apoi trebuie sa se uite in jur dupa adultul care il insotea, fara sa plece de pe loc.
4. Daca nu reuseste sa vada adultul, urmatorul pas este sa-l strige tare si de multe ori pe nume, indiferent unde s-a ratacit.
5. Daca nici asta nu functioneaza, spune-i sa ceara ajutorul unei femei cu copii, unui politist sau unui adult care pare calm. Atentie, insa! Atunci cand cere ajutorul, invata copilul sa refuze sa plece din locul in care se afla.
6. Asigura-te ca stie numele complet al parintilor si un numar de telefon. Este destul de dificil sa obtii asta de la un copil de 4-5 ani, insa va puteti juca. Numarul de telefon il poate invata cu ajutorul unui cantec sau al unei poezii.
7. Si nu in ultimul rand, asigura-l ca orice ar fi, il veti gasi! Aceasta convingere ii va diminua semnificativ anxietatea in cazul in care se rataceste si va putea respecta pasii de mai sus. De asemenea, spune-i ca este normal sa-i fie frica, insa sa-si aminteasca pasii de mai sus.
Situatia cea mai fericita este aceea cand copilul invata regulile jocului "hai sa stam aproape". Foloseste-ti creativitatea si jucati-va impreuna, astfel incat copilul sa inteleaga ca nu trebuie sa se indeparteze de tine.

Miercuri, 30 Mai 2018, ora 21:57
Uniunea Europeana probabil va lua masuri comerciale impotriva Statelor Unite daca presedintele Donald Trump va impune taxe vamale suplimentare, presedintele Frantei, Emmanuel Macron , avertizand ca "razboaiele comerciale" risca sa devina "razboaie" totale.
Comisarul european al Comertului, Cecilia Malmstrom, si secretarul american al Comertului, Wilbur Ross, s-au intalnit miercuri, la Paris, pentru a discuta despre taxele vamale pe care Donald Trump urmeaza sa le impuna la importurile de otel si aluminiu.
Wilbur Ross a sugerat ca taxele vamale vor fi impuse incepand din 1 iunie. "China plateste taxele. China nu a folosit taxele vamale ca scuza pentru a nu negocia. Doar UE insista ca nu poate negocia daca sunt impuse taxele", a spus Wilbur Ross, citat de CNBC. Cu toate acestea, Beijingul a atras atentia ca va aplica masuri de retorsiune impotriva Washingtonului.
Presedintele SUA, Donald Trump, a impus taxe vamale de 25% la importurile de otel si de 10% pentru aluminiu. Tarile din Uniunea Europeana sunt exceptate de la noile masuri, dar exceptiile vor expira la 1 iunie.
Ministrul francez al Finantelor, Bruno Le Maire, a atras atentia ca Europa isi va apara interesele. "Noi, francezii si europenii, nu vrem razboi comercial. Dar, daca suntem atacati, vom fi nevoiti sa ne aparam", a declarat Bruno Le Maire, potrivit agentiei Reuters, la reuniunea Organizatiei pentru Cooperare Economica si Dezvoltare Economica.

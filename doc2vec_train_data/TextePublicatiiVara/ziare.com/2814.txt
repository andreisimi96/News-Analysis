Duminica, 17 Iunie 2018, ora 08:44
Presedintele Statelor Unite ale Americii, Donald Trump, a discutat telefonic sambata cu premierul Ungariei, Viktor Orban, a informat Casa Alba.
Cei doi au fost de acord ca este nevoie de frontiere nationale puternice, transmite Reuters.
Trump l-a felicitat pe Orban pentru formarea noului guvern ungar, care si-a inceput mandatul pe 8 mai. Cei doi lideri s-au angajat sa mentina relatii bilaterale puternice, arata presedintia SUA.
Reuters aminteste ca Viktor Orban s-a remarcat ca adversar puternic al imigratiei si observa ca Trump a incercat sa aiba contacte mai stranse cu guvernele care critica Uniunea Europeana si au atitudini dure impotriva migratiei. Recent, presedintele american l-a apreciat pe noul prim-ministru al Italiei, Giuseppe Conte, care conduce un guvern cu vederi similare in privinta imigrantilor.

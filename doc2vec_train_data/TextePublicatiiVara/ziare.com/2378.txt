de Ionut Gaman
Joi, 14 Iunie 2018, ora 10:23
Cupa Mondiala din Rusia debuteaza joi cu meciul de deschidere dintre nationala tarii gazda si Arabia Saudita, programat de la ora 18:00 - ora Romaniei, pe stadionul Lujniki din Moscova.
E prima Cupa Mondiala care se disputa in Europa de Est si primul turneu final dupa 60 de ani la care Italia va fi doar spectatoare.
De asemenea, va fi prima Cupa Mondiala la care va fi folosit VAR-ul (video-arbitrajul).
La start avem 32 de reprezentative, care au fost impartite in 8 grupe, dupa cum urmeaza.
GRUPA A: Rusia, Arabia Saudita, Egipt si Uruguay;
GRUPA B: Portugalia, Spania, Maroc si Iran;
GRUPA C: Franta, Australia, Peru si Danemarca;
GRUPA D: Argentina, Islanda, Croatia si Nigeria;
GRUPA E: Brazilia, Elvetia, Costa Rica si Serbia;
GRUPA F: Germania, Mexic, Suedia si Coreea de Sud;
GRUPA G: Belgia, Panama, Tunisia si Anglia;
GRUPA H: Polonia, Senegal, Columbia si Japonia.
Vom avea un total de 64 de meciuri, care se vor disputa pe 12 arene din 11 orase rusesti:
Luzhniki Stadium, Moscova (81.000 locuri)
Otkritie Arena, Moscova (45.360 locuri)
Krestovsky Stadium, St. Petersburg (68.134 locuri)
Fisht Olympic, Sochi (47.659 locuri)
Cosmos Arena, Samara (44.918 locuri)
Kazan Arena, Kazan (45.379 locuri)
Rostov Arena, Rostov-on-Don (45.000 locuri)
Volgograd Arena, Volgograd (45.568 locuri)
Nizhny Novgorad Stadium, Nizhny Novgorad (44.899 locuri)
Mordovia Arena, Saransk (44.442 locuri)
Central Stadium, Yekaterinburg (35.696 locuri)
Kaliningrad Stadium, Kaliningrad (35.212 locuri)
La casele de pariuri, cele mai mari sanse de a triumfa la editia din acest an a Campionatului Mondial le are reprezentativa Braziliei. 5.00 e cota la victorie a selectionatei carioca.
Urmeaza campioana en-titre, Germania, cu cota 6.00, in timp ce ultimul loc al podiumului ii revine Spaniei, cu cota 7.50.
Chiar daca "tricolorii" nostri au ratat din nou calificarea, toate meciurile de la Mondialul din Rusia vor fi transmise in direct in tara noastra de Televiziunea Romana (TVR).
De asemnea, partidele vor putea fi vizionate, in format LIVE text, pe site-ul Ziare.com
Programul complet al televizarilor de la Cupa Mondiala: Iata ce posturi vor transmite in direct meciurile
Brazilia are cele mai multe titluri castigate la Cupa Mondiala - 5 (1958, 1962, 1970, 1994 si 2002), fiind urmata de Italia (1934, 1938, 1982 si 2006) si Germania (1954, 1974, 1990 si 2014) cu cate patru cupe castigate. Uruguay (1930 si 1950) si Argentina (1978 si 1986) au cate doua titluri mondiale, iar Anglia (1966), Franta (1998) si Spania (2010) au cate un trofeu in palmares.
Editia precedenta, desfasurata in 2014 in Brazilia, a fost castigata de Germania, dupa o finala castigata cu 1-0 in prelungiri cu Argentina, dupa un gol reusit de Mario Gotze.
14 iunie - 15 iulie e perioada de desfasurare a Cupei Mondiale din Rusia.

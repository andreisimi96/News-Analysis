de Redactia Ziare.com
Miercuri, 30 Mai 2018, ora 21:39
Romanii au iesit din nou in strada dupa decizia CCR in cazul Kovesi, care a admis sesizarea Guvernului privind un conflict institutional cu Presedintia si i-a trasat lui Klaus Iohannis indicatia de a o refoca din functie pe sefa DNA.
In Bucuresti, peste 2.000 de persoane s-au oprit direct dupa serviciu in fata Guvernului, altii au venit cu copiii, dorind toti sa-si arate dezacordul fata de situatia in care a ajuns Romania. De altfel, protestul este intitulat sugestiv "NU cedam! Aparam Democratia!" .
Proteste similare au loc si in mai multe orase din tara: Cluj-Napoca, Sibiu, Timisoara, Constanta, Iasi, Brasov, Alba Iulia, Buzau, Craiova sau Satu Mare, dar si in diaspora, la Dublin.
"CCR, sluga PSD", "PSD, ciuma rosie", "Romania, trezeste-te", "Hotii", "Penalii" sau "Nu vrem sa fim o natie de hoti" se scandeaza in toata tara. De asemenea, oamenii cer alegeri anticipate. La protestele din marile orase sunt prezenti si cei de la USR care strang semnaturi pentru initiativa "Fara penali in functii publice".
Ziare.com va transmite, in format LIVE TEXT, desfasurarea evenimentelor din Piata Victoriei:
21:39 - In Capitala protestatarii sunt tot mai multi si mai vocali. Se huiduie, striga demisia, infractorii si scandeaza impotriva jandarmilor care incearca sa ii indeparteze de pe trotuarul si carosabilul din fata Guvernului.
21:33 - Creste numarul protestatarilor si in orasele din tara. Sunt in jur de 500 de oameni in strada la Timisoara si alte cateva sute la Sibiu, scrie Mediafax.
21:30 - In Piata Victoriei sunt tensiuni intre jandarmi si protestatari dupa ce oamenii au rupt cordoanele si au blocat traficul pe bulevardele din jur. In incercarea de a ii indeparta de pe carosabil, jandarmii au vrut sa parcheze o duba in fata Pietei, fiind aproape sa calce cativa oameni, inclusiv copii. "Jandarmeria, apara hotia!", striga oamenii.
21:27 - In fata Guvernului sunt peste 2.000 de protestatari. Oamenii au rupt cordonul de jandarmi si s-au asezat pe carosabil blocand soseaua din fata Palatului Victoria.
21:11 - In Piata Victoriei se canta imnul Romaniei.
21:08 - In jur de 1.500 de persoane striga in fata Guvernului "Infractorii" si "TuDorel demisia!".
21:03 - Piata Victoriei a aprins lanternele telefoanelor si striga "Jos Guvernul!", "Afara cu mafiotii!".
20:57 - La Iasi, orasul de unde provine ministrul Justitiei, Tudorel Toader, aproximativ 100 de oameni s-au adunat in Piata Unirii si cer alegeri anticipate.
Oamenii scandeaza "Tudorele, nimeni nu te mai vrea la Drept!", "PSD, ciuma rosie", "Nu se mai poate, vrem anticipate".
Iesenii au adus cu ei steaguri tricolore si ale Uniunii Europene.
20:53 - Aproximativ 60 persoane protesteaza si in fata Prefecturii Brasov.
Oamenii scandeaza "Justitie, nu coruptie!" si "CCR, sluga PSD".
"Se dau legi doar pentru infractori. E inadmisibil ca intr-un stat de drept Curtea Constitutionala sa oblige presedintele sa demita sefa DNA. Analfabetii au confiscat tara asta", a declarat o protestatara, pentru Mediafax.
20:40 - Cateva sute de oameni protesteaza in Piata Victoriei la Timisoara. Oamenii tin steagul Romaniei in maini, se folosesc de vuvuzele pentru a face zgomot si scandeaza "CCR, sluga PSD", "PSD, ciuma rosie", "Romania, trezeste-te", "Hotii" sau "Ce vrem noi e si pentru voi", informeaza Mediafax.
De asemenea, au desfasurat un afis de aproximativ doi metri pe care scrie "Punctul 8 de la Timisoara: fara comunisti, fara penali".
20:37 - In fata Piata Victoriei se striga "CCR, sluga PSD" si "Nu scapati!"
20:33 - Atmosfera se anima in fata Guvernului. Numarul protestatarilor a crescut la aproximativ 6-700 si au venit si cei cu tobele care bat ritmul scandarilor, acompaniati de vuvuzele.
Oamenii striga in cor "Demisia!", "Penalii", "In democratie hotii stau la puscarie" si "Nu ne mai furati".
20:30 - In Piata Dacia din Buzau s-au strans cateva zeci de persoane care transmit ca "nu sunt de acord cu mizeriile PSD-ului".
20:26 - In Piata Victoriei se huiduie si se fluiera. Principalele scandari din aceasta seara sunt "PSD, ciuma rosie", "Hotii" si "Rusine".
20:14 - De la Dublin mesajul este "anticipate!".
Foto: Rezist Dublin/Facebook
20:08 - Si la Constanta s-a iesit in strada. "CCR nu e mai presus de Constitutie", e mesajul constantenilor.
20:07 - "PSD, ciuma rosie", striga din nou protestatarii.
20:03 - In Piata Victoriei numarul celor care protesteaza creste cu fiecare mijloc de transport in comun care opreste in zona. Cifra manifestantilor a trecut de 500.
20:01 - Si la Cluj Napoca s-a iesit in strada. "Cand nedreptatea devine lege, nesupunerea devine datorie" e mesajul clujenilor.
19:55 - Din cand in cand oamenii stransi in fata Guvernului striga "Hotii" si "rusine"!.
19:49 - In jur de 400 de protestatari sunt acum in fata Guvernului si lor continua sa li se alature alti oameni.
19:39 - In piata se afla si reprezentanti ai USR care strang semnaturi pentru "Fara penali in functii publice". Oamenii scandeaza "nu vrem sa fim condusi de hoti", "demisia", "rusine, rusine, rusine sa va fie"!
19:23 - Circa de 300 de persoane s-au strans in Piata Vicctoriei. Masinile care trec prin Piata Victoriei ii claxoneaza si ii saluta pe manifestanti
18:57 - Jandarmii, veniti in numar mare, au pus gardurile de delimitare in piata
18:30 - Circa 150 de oameni scandeaza "Hotii", "CCR, sluga PSD", "PSD, ciuma rosie", "Un partid de hoti si de mafioti"
18:00 - Cateva zeci de oameni s-au adunat in Piata Victoriei
Citeste si Va scoate CCR Romania din UE? Miza reala a deciziei

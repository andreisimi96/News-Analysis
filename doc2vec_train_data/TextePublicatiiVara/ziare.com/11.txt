Sambata, 26 Mai 2018, ora 20:40
Miile de turisti care au plecat la mare in minivacanta de Rusalii se pot bucura de soare si vremea calduroasa pentru sfarsitul lunii mai, insa in niciun caz si de o baie in mare.
Apa este foarte rece, avand cam 17 grade la mal si mai putin in larg, iar salvamarii au arborat, sambata, steagul rosu in zona Mamaia-Constanta, din cauza valurilor mari. La fel si in sudul litoralului. Nimic nu se va schimba in acest sens nici duminica.
"Apa are 17 grade, dar in larg este cu mult mai rece. Recomandarea noastra: atata timp cat apa este inca rece, nu faceti baie. Poate sa mai intre omul in apa pana la genunchi, sa vada cum este, dar daca sta mai mult timp isi da seama ca este inca rece (...) Diferenta de temperatura este foarte mare. Sunt multe persoane care nu si-au facut un control medical si nici nu stiu de ce boli sufera", spune Gabriel Culea, coordonatorul salvamarilor din Mamaia, citat de Adevarul .
Iata ce inseamna steagurile arborate pe plaja:
rosu cu galben - plaja supravegheata de salvamar
galben - scaldatul recomandat doar celor experimentati
rosu - interzis scaldatul
Asadar, steagul rosu anunta ca scaldatul este absolut interzis oricat de bine ai sti sa inoti.
Totusi, sambata, doi copii s-au aventurat in apa rece si erau sa se inece.
E vorba de doi baieti de 14 si 15 ani, scosi din apa in zona New Belvedere, Mangalia, de catre oamenii aflati pe plaja.

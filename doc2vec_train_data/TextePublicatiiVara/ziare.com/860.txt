de Ionut Gaman
Sambata, 02 Iunie 2018, ora 09:01
Conferinta de presa a Mihaelei Buzarnescu, protagonista zilei la Roland Garros dupa victoria in fata favoritei Elina Svitolina , a fost asteptata cu nerabdare de jurnalistii prezenti in capitala Frantei.
Sustinuta la cateva ore dupa meci, intrucat Miki a trebuit sa joace la dublu-mixt alaturi de finlandezul Henri Kontinent , conferinta a fost una extrem de interesanta si plina de emotii.
Mihaela a dezvaluit greutatile cu care s-a confruntat pentru a continua sa joace tenis si cum a fost la doar un pas sa-si incheie cariera.
"Am avut doua operatii in doi ani consecutivi la genunchiul stang si a trebuit sa-mi inghet clasamentul. A urmat apoi o noua perioada de doi ani si jumatate in care am lipsit din tenis", a povestit Miki.
"Mi-am zis ca, daca n-o sa mai pot sa joc tenis, macar sa am ceva in CV cu care sa-mi pot gasi un job, in Romania sau in afara", a continuat aceasta, potrivit site-ului TreizeciZero.ro .
Nu doar accidentarile i-au pus probleme Mihaelei, ci si lipsa banilor. O perioada a trebuit sa suporte de una singura cheltuielile si a mai strans bani jucand meciuri in competitiile pe echipe.
"Sunt foarte fericita ca n-am renuntat atunci cand eram accidentata. Au fost vremuri grele, dar nu m-am lasat batuta. Si cand aveam 18 ani si eram pe locul 4 sau 5 la junioare am suferit o accidentare care m-a tinut jumatate de an pe tusa si am pierdut unii dintre sponsorii pe care ii aveam", a adaugat Mihaela.
Se afla pe locul 540 WTA in ianuarie 2017
Ascensiunea fulminanta a Mihaelei Buzarnescu e una dintre cele mai interesante si frumoase povesti din circuitul WTA.
Tenismena nascuta la Bucuresti in urma cu 30 de ani se afla, in luna ianuarie a anului 2017, pe locul 540 WTA si era pe punctul de a teremina cu tenisul, mai ales ca tocmai isi luase doctoratul in educatie fizica.
A urmat si continua inca o perioada fantastica pentru Mihaela, cu doua finale WTA disputate si o urcare de peste 500 de pozitii in clasamentul WTA.
Iar victoria obtinua in fata Elinei Svitolina e catalogata drept cea mai importanta din cariera de Mihaela: "Cu siguranta da, e cel mai frumos moment al carierei. Sa ajung la acest rezultat intr-un Grand Slam intr-adevar este o mare realizare si ma bucur mult ca am reusit acest lucru. Imi doresc sa raman sanatoasa, ca sa pot juca cat mai multe turnee si sa pot ramane la acest nivel cat mai mult posibil".
Mats Wilander, impresionat de Mihaela Buzarnescu: Ce poveste, oameni buni!
Urmeaza o alta confruntare dificila
Mihaela Buzarnescu va intalni o alta tenismena puternica in runda urmatoare a Grand Slam-ului din capitala Frantei: favorita numarul 13, americancan Madison Keys.
Miki nu se teme, insa, si anunta ca va incerca sa-si faca jocul: "E o jucatoare grozava cu un joc agresiv si lovituri puternice. Dar voi incerca sa-mi fac jocul si sa intru pe teren cu gandul ca e un meci normal, impotriva unei jucatoare ca mine".
"Nu stiu sa-mi pronunte numele, dar sunt in cea de-a doua saptamana la Roland Garros" - Mihaela Buzarnescu, pe Twitter.
They can't spell my name yet, but I'm in the second week of @rolandgarros ðŸ˜‚ðŸ™ŒðŸ’ª!! #RG18 #haide #happymiki https://t.co/Er7RnTfjMd
- Mihaela Buzarnescu (@MickyBuzarnescu) June 1, 2018
Partida dintre Mihaela Buzarnescu si Madison Keys, din optimile de finala ale intrecerii de la Paris, se va disputa duminica, la o ora ce va fi anuntata ulterior de organizatori.
Madison Keys, debusolata total inaintea meciului cu Mihaela Buzarnescu: Am nevoie de ajutor. Nici nu stiu sa-i pronunt numele macar
222.000 de euro si 240 de puncte WTA si-a asigurat Mihaela Buzarnescu dupa calificarea in 'optimi' la Roland Garros.
30 e locul ocupat de Mihaela Buzarnescu in clasamentul LIVE al WTA, cu 1543 de puncte. Daca va ramane pe aceasta pozitie, va fi cea mai buna clasare din cariera.

Duminica, 10 Iunie 2018, ora 12:55
Imensa campioana a tenisului mondial Billie Jean King a avut si ea o analiza de facut dupa finala consumata sambata la Roland Garros intre Simona Halep si Sloane Stephens, avand numai cuvinte de lauda la adresa sportivei noastre de 26 de ani.
Billie Jean King a fost si ea campioana la Paris in 1972, avand si alte 11 trofee de Mare Slem in palmares, dintre care 6 numai la Wimbledon .
"Felicitari numarului 1 mondial Simona Halep si antrenorului ei, Darren Cahill . Primul titlu major este intotdeauna cel mai dulce. Munca grea da roade", a fost reactia marii sportive din SUA pe contul sau de Twitter , sambata seara.
Ajunsa la 74 de ani, King are, pe langa cele 12 trofee de Mare Slem la simplu, alte 16 turnee majore la dublu si 11 la dublu mixt, fiind de multa vreme in Hall of Fame-ul tenisului mondial.
Simona Halep s-a impus in finala de la Roland Garros in compania lui Sloane Stephens, la fix 40 de ani de la succesul Virginiei Ruzici pe zgura de la Paris.

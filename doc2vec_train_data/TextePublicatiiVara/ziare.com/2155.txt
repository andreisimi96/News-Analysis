Marti, 12 Iunie 2018, ora 15:00
Organizatorii turneului de la Roland Garros au anuntat ca, de anul viitor, nu vor mai accepta mofturile danezei Caroline Wozniacki .
Jucatoarea daneza a refuzat sa joace pe terenul central de la Roland Garros, invocand o superstitie si faptul ca se simte mai bine pe alte arene.
Directorul Guy Forget a anuntat-o insa pe daneza ca situatia se va schimba de anul viitor, cand va trebui sa accepte si meciurile pe terenul central.
"Daca vrea sa castige acest turneu - si sper ca isi doreste - stie ca va trebui sa joace si pe terenul central macar cateva meciuri. Am avut cateva solicitari speciale nu doar din partea ei, ci si din partea unor jucatori precum Djokovici, Monfils sau Gasquet, care vor sa joace pe terenurile in care se simt cel mai bine.
Stiu ca jucatorii prefera in general sa fie pusi pe terenurile mari, dar iata ca sunt si unii care vor pe terenul cu numarul 18. Iar cand Caroline ne-a spus ca vrea pe un anumit teren, am incercat sa facem asa. Dar, daca va fi in situatia in care va avea in fata un meci de mare interes, o vom refuza, ii vom spune ca va trebui sa joace pe terenul central", a spus Forget intr-o conferinta de presa.
Caroline Wozniacki a fost eliminata la editia din 2018 de la Roland Garros inca din faza optimilor de finala de rusoaica Daria Kasatkina.
In urma acestui rezultat, daneza a ramas pe locul doi in clasamentul WTA .

Duminica, 27 Mai 2018, ora 14:36
Doua masini au fost surprinse de o cadere masiva de pietre, duminica, pe Tranfagarasan, o femeie fiind ranita.
Avalansa s-a produs in zona Cabanei Caprioara, la aproximativ 3 kilometri de Cota 2000, doua masini fiind blocate.
Potrivit sefului Salvamont Arges Ion Sanduloiu, este vorba despre o cadere masiva de pietre de pe un versant. Valul de pietre a surprins un autoturism al carui plafon a fost turtit.
De asemenea, o femeie aflata in zona, in apropierea autoturismului surprins de avalansa de pietre, a fost ranita.
Ea a fost preluata de catre echipajul Salvamont care a dus-o intr-o zona sigura, de unde urmeaza sa fie preluata de o ambulanta. Conform salvatorilor, femeia nu isi aminteste nimic din ce s-a intamplat.
La fata locului intervin echipaje ale Salvamont si ale Serviciului Judetean de Ambulanta.
De asemenea, au fost anuntati si cei de la Sectia de Drumuri Nationale, pentru a interveni cu un utilaj.

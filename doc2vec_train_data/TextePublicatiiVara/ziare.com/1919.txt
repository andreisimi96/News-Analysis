de Dan Alexandru
Duminica, 10 Iunie 2018, ora 16:32
Dupa ce a castigat Liga 4 din Bucuresti, la mare lupta cu CSA Steaua , Rapid si-a aflat duminica si adversara din barajul pentru promovarea in liga cu numarul 3 din Romania.
E vorba de campioana judetului Giurgiu, AS Singureni, care a trecut in meciul decisiv jucat pe teren neutru de Argesul Mihailesti, scor 3-1, castigand Liga 4 din Giurgiu.
Partida a avut loc pe stadionul din Bolintin Deal.
Ilie in minutele 12 si 16 si Sorin Niculescu in minutul 83 au marcat golurile echipei unde a activat in trecut si Danut Lupu, fostul mare jucator al Rapidului, care a fost si el prezent la meci, pe banca tehnica, dand sfaturi jucatorilor de pe teren.
La joc a asistat si antrenorul Rapidului, Constantin Schumacher.
Barajul pentru promovarea in L3 se va juca in dubla mansa, pe 16 si 23 iunie.
Pana atunci, Rapid va evolua duminica pe stadionul Dinamo in fata marii rivale Steaua, in finala Cupei Romaniei, faza pe Bucuresti, la ora 20.

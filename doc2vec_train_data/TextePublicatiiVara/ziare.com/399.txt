Marti, 29 Mai 2018, ora 17:19
Curtea de Apel Bucuresti a decis confiscarea sumei de 737.769,60 franci elvetieni, echivalentul a 644.830. euro, in cazul medicului Serban Bradisteanu, bani care ar fi fost obtinuti nejustificat. Decizia poate fi contestata cu recurs.
Asta dupa ce Agentia Nationala de Integritate ceruse confiscarea sumelor de 3.595.333 de euro si 414.000 de dolari de la Serban Bradisteanu, aratand ca bani ar fi fost obtinuti nejustificat de catre medic.
Comisia de cercetare a averilor de la Curtea de Apel Bucuresti a admis solicitarea ANI in martie 2017 pentru intreaga suma. Astazi, Curtea de Apel a admis partial sesizarea Comisiei de Cercetare a Averilor.
Procedura de durata
Initial, prin Ordonanta din 11 martie 2011, Comisia de cercetare a averilor de pe langa Curtea de Apel Bucuresti a admis exceptia prescriptiei dreptului material la actiune, clasand cauza.
ANI a contestat aceasta ordonanta de clasare, la Curtea de Apel Bucuresti si, ulterior, la Inalta Curte de Casatie si Justitie.
In 8 mai 2014, Inalta Curte de Casatie si Justitie a respins recursul formulat de Serban Bradisteanu, impotriva sentintei din 22 ianuarie 2013 a Curtii de Apel Bucuresti, ca nefondat, mentinand sentinta de anulare a Ordonantei de clasare din 11 martie 2011 si dispunand trimiterea dosarului inapoi la Comisia de cercetare a averilor de pe langa Curtea de Apel Bucuresti, pentru a se pronunta asupra diferentelor nejustificate propuse a fi confiscate.
Solicitarea din 2008
ANI ceruse instantei, pe 15 septembrie 2008, confiscarea sumei de aproximativ patru milioane de euro de la medicul Serban Bradisteanu, bani care ar fi fost obtinuti in perioada 2000-2004, cand acesta a fost senator PSD.
Dupa verificarea declaratiilor de avere ale lui Bradisteanu, ANI a constatat "o diferenta vadit nejustificata intre averea dobandita si veniturile realizate in mod legal" de catre fostul senator PSD.

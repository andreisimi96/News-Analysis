Miercuri, 13 Iunie 2018, ora 15:45
Persoanele care vor sa doneze sange pot veni, joi, in Parcul Regele Mihai I (fost Herastrau), intrarea Charles de Gaulle, intre 08:30 si 13:30, la Centrul Mobil de Donare.
Actiunea are loc cu prilejul Zilei Mondiale a Donatorului de Sange.
"Anul acesta, evenimentul are ca tema solidaritatea umana si pentru asta le multumim persoanelor care vin constant sa doneze si care ii incurajeaza si pe altii sa salveze vieti. De asemenea, dorim sa subliniem necesitatea donarii de sange, constant, tot timpul anului", se arata intr-un comunicat remis presei de catre ASSMB.
In Capitala sunt 60 de spitale de stat si private, dintre care 14 de urgenta, lunar cererea de sange fiind de trei ori mai mare decat cantitatea care poate fi oferita.
Si MApN a anuntat ca organizeaza un eveniment la intre orele 07:30 si 10:00, la sediul Centrului de Transfuzie Sanguina al ministerului. Sunt invitati sa doneze membri ai Asociatiei Militarilor Veterani si Veteranilor cu Dizabilitati "Sfantul Mare Mucenic Dimitrie - Izvoratorul de Mir", studenti ai Institutului Medico-Militar si angajati din Spitalul Militar.
Ziua Mondiala a Donatorului de Sange a fost fixata pe 14 iunie pentru ca in aceasta zi, in anul 1868, s-a nascut Karl Landsteiner. El a fost doctor si profesor de anatomie patologica la Universitatea din Viena si in 1930 a primit Premiul Nobel pentru Medicina pentru descoperirea grupelor de sange.
Datorita lui, transfuziile de sange au devenit astazi proceduri de rutina medicala.
Ce trebuie sa faci si sa nu faci inainte sa donezi sange
Exista mai multe criterii pentru ca donatorii sa fie eligibili, de la varsta si greutate la starea de sanatate, sau sa nu fi consumat bauturi alcoolice cu 3 zile inainte de donare.
Totodata, intervalul minim intre donarile de sange este de 8 saptamani, iar numarul de donari nu trebuie sa depaseasca 3 donari/an la femei si 4-5 donari/an la barbati.

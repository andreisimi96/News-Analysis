Miercuri, 30 Mai 2018, ora 12:40
Patru persoane din judetul Prahova au depus sesizari la Politie dupa ce au fost inselate de catre indivizi care pretindeau ca vor sa dea pomana pentru morti. Politistii au stabilit un prejudiciu de 60.000 de lei si fac, miercuri, perchezitii la domiciliile a trei suspecti.
Potrivit purtatorului de cuvant al Inspectoratului de Politie Judetean Prahova, Raluca Brezeanu, politistii prahoveni fac, miercuri, doua perchezitii in orasul Mizil, la persoane suspectate de inselaciune prin metoda "Pomana".
Suspectii se prezentau la locuintele unor persoane carora le spuneau ca vor sa dea pomana pentru morti. Dupa ce le convingeau pe acestea sa ii primeasca in locuinta, presupusii infractori pretindeau ca vor sa dea si bani, dar sustineau ca au doar bancnote mari, cerand rest.
Dupa ce vedeau unde se tin banii, unul dintre suspecti gasea un pretext sa iasa cu proprietarul din camera, iar altul sustragea banii.
Cele trei persoane banuite de inselaciune in acest dosar vor fi ridicate si duse la sediul politiei pentru audieri.
Surse judiciare au declarat ca in dosar sunt cercetate patru astfel de fapte, dupa ce pagubitii au depus plangeri, prejudiciul fiind estimat la 60.000 de lei.

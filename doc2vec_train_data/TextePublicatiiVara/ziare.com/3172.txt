de Redactia Ziare.com
Miercuri, 20 Iunie 2018, ora 07:35
In ziua in care PNL a anuntat ca va depune motiunea de cenzura impotriva Guvernului, premierul Viorica Dancila vine in Parlament sa vorbeasca despre preluarea presedintiei UE de catre Romania.
Dancila a fost invitata, miercuri, in plenul comun al Parlamentului, pentru a prezenta stadiul procesului de pregatire pentru preluarea de catre Romania a Presedintiei semestriale a Consiliului Uniunii Europene in ianuarie 2019.
Birourile Permanente reunite ale Senatului si Camerei Deputatilor au decis acum o saptamana sa o invite, incepand cu ora 13:00, pentru a prezenta stadiul procesului de pregatire si temele de interes care vor sta la baza programului de lucru al Presedintiei Romaniei la Consiliul UE.
Astfel, BP au aprobat o cerere a premierului pentru organizarea unei dezbateri legate de preluarea presedintiei UE.
"Avand in vedere importanta dialogului intre Guvern si Parlament pe acesta tema, imi exprim, domnule presedinte, disponibilitatea de a prezenta in plenul Parlamentului Romaniei, in perioada imediat urmatoare, stadiul procesului de pregatire si temele de interes care vor sta la baza Programului de lucru al Presedintiei Romaniei la Consiliul UE.
Dezbaterile care vor putea avea loc, cu aceasta ocazie, vor constitui un sprijin consistent in procesul de elaborare si adoptare, de catre Guvern, a primei versiuni a Programului de lucru al Presedintiei Romaniei la Consiliul Uniunii Europene", arata Dancila in scrisoarea transmisa catre Liviu Dragnea, presedintele Camerei Deputatilor.
"Dupa consultarea Legislativului, Guvernul Romaniei va adopta prima versiune a documentului si va intra intr-un dialog cu Secretariatul General al Consiliului UE pentru ca in noiembrie, conform calendarului, Executivul sa adopte forma finala a programului de lucru.
Temele de interes reflecta marile provocari si transformari care apar din multiplicarea discutiilor la nivel european cu privire la viitorul Uniunii. Prin alegerea acestor teme, se doreste un consens larg in privinta procesului de pregatire si exercitare a Presedintiei Romaniei la Consiliul Uniunii Europene", se arata in comunicatul Guvernului remis presei saptamana trecuta.
La nivelul Parlamentului exista si o comisia speciala comuna a Camerei Deputatilor si Senatului pentru coordonarea activitatilor parlamentare necesare pregatirii Presedintiei Consiliului UE, condusa de senatorul PSD Titus Corlatean.

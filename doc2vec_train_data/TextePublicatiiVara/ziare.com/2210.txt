Marti, 12 Iunie 2018, ora 23:58
Celebrul actor american Robert de Niro, aflat la Toronto pentru a asista la inaugurarea restaurantului sau, le-a cerut scuze canadienilor, premierului Justin Trudeau si celorlalti lideri ai G7 pentru "comportamentul idiot" al presedintelui SUA, Donald Trump.
"Un mesaj de scuze pentru comportamentul idiot al presedintelui meu. Este o rusine si ii cer scuze lui Justin Trudeau si celorlalti lideri ai G7", a declarat actorul care a ajuns luni la Toronto, relateaza EFE.
De Niro a decis sa ia microfonul si sa se adreseze zecilor de persoane si mass media reunite cu aceasta ocazie pentru a-si exprima dezacordul fata de comportamentul lui Trump, la cel de-al 44-lea Summit G7, desfasurat in Quebec (Canada).
"Este dezgustator", a declarat actorul, dar "este minunat sa ma aflu aici la Toronto".
Este a doua oara in decurs de cateva zile cand De Niro isi exprima public nemultumirea fata de presedintele Trump.
Duminica seara, pe scena Radio City Music Hall din New York cu prilejul galei premiilor Tony - care recompenseaza cele mai bune productii teatrale de pe Broadway - De Niro a folosit un cuvant injurios incepand cu "f" la adresa lui Trump.
"O sa spun un singur lucru: F--k Trump", a spus celebrul actor fara niciun preambul.
Declaratia lui De Niro a fost intampinata cu aplauze in picioare de publicul prezent in sala, insa a fost cenzurata de CBS pentru americanii care urmareau gala la televizor. "Nu mai este: jos Trump. Este f--k Trump", a precizat el sub ropotul de aplauze.
De Niro este unul dintre cei mai respectati actori din Statele Unite, fiind recompensat cu doua Oscaruri, pentru rolurile din "Raging Bull" si "The Godfather: Part II".

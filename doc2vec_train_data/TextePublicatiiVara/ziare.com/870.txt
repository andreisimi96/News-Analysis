Sambata, 02 Iunie 2018, ora 07:20
Persoanele care dorm mai mult in weekend, in special cele care nu reusesc sa se odihneasca suficient in timpul saptamanii, ar putea trai mai mult, arata un nou studiu.
Oamenii de stiinta au identificat in urma cu mai mult timp o legatura intre somn si durata vietii, constatand ca lipsa somnului poate avea consecinte foarte grave pentru sanatatea noastra - de la probleme cardiace la obezitate - si poate duce la anxietate si depresie . De asemenea, expertii au observat ca si dormitul in exces poate fi daunator.
Ce se intampla in creier cand nu dormi e demn de filmele horror. Pur si simplu, creierul se autodevoreaza
Autorii unui studiu recent, publicat in Journal of Sleep Research, au cercetat ce se intampla atunci cand nu dormim suficient in timpul saptamanii si incercam sa recuperam in weekend, un aspect mai putin examinat pana acum, noteaza CNN .
Studiul s-a desfasurat intr-un interval de 13 ani, pe un grup de 40.000 de voluntari din Suedia. Cercetatorii au observat o rata a mortalitatii mai ridicata in randul celor care au dormit cinci ore sau mai putin pe noapte in acest interval, dar si al celor care au depasit opt ore, comparativ cu cei care au dormit in mod obisnuit sapte ore pe noapte.
Insa, in cazul participantilor care au recuperat in weekenduri, rata mortalitatii nu a fost diferita de cea a persoanelor care au dormit sapte ore.
Torbjorn Akerstedt, unul dintre autorii studiului, subliniaza faptul ca cele sapte ore de somn pe noapte nu reprezinta o regula batuta in cuie, unii oameni putand avea nevoie de mai mult, iar altii de mai putin.
Important este sa poti functiona cu cantitatea de somn de care ai parte, precizeaza cercetatorul.
Potrivit expertului in somn Michael Grandner, pot compensa lipsa de somn in weekend cei care dorm totusi in jur de sase ore in timpul saptamanii, deci nu se confrunta cu un deficit major.
Principiul conform caruia este important sa ne odihnim corespunzator in mod regulat pentru a fi sanatosi ramane in picioare.
"Este o parte fundamentala a biologiei noastre, la fel ca respiratia. Este o cerinta", spune Grandner.

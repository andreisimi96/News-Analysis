de Dan Alexandru
Sambata, 02 Iunie 2018, ora 16:10
Dupa imensa victorie de vineri in fata Elinei Svitolina in turul III la Roland Garros, favorita 4 chiar la Paris, Mihaela Buzarnescu mai bifeaza o victorie importanta in al doilea turneu de Mare Slem al anului, de data aceasta in proba de dublu.
Acolo, Buzarnescu a facut pereche alaturi de o alta romanca, Irina Bara, iar cele doua au trecut sambata in 16-imi de finala de Chan/Mattek-Sands (Taipei/SUA), scor 2-6, 6-3, 6-3, dupa 2 ore si 2 minute de joc.
In optimi, Bara/Buzarnescu vor intalni perechea Brady/King.
Surpriza este cu atat mai mare cu cat Bara/Buzarnescu au eliminat sambata favoritele 4 la castigarea Roland Garros.
In proba de dublu, tot sambata, va evolua si Irina Begu , alaturi Q.Wang din China, cele doua urmand sa dea piept cu perechea Klepac/Martinez-Sanchez.
In optimi de finala la simplu, Buzarnescu va evolua duminica in fata lui Madison Keys.

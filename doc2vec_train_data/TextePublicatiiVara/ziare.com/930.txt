Sambata, 02 Iunie 2018, ora 16:50
Presedintele Partidului National Liberal (PNL), Ludovic Orban, a declarat sambata, la Deva, ca guvernul nu a facut "mai nimic" in ceea ce priveste preluarea de catre Romania a presedintiei Consiliului Uniunii Europene, de la 1 ianuarie 2019.
"Din pacate, guvernul, care era principalul responsabil in pregatirea semestrului in care Romania detine presedintia Uniunii Europene, nu a facut mai nimic in acest sens. Inca nu sunt clare care sunt prioritatile si obiectivele noastre in cadrul presedintiei (UE, n.r.) . Din punct de vedere organizatoric suntem departe de a fi pregatiti", a apreciat, intr-o conferinta de presa, Ludovic Orban.
El a criticat PSD despre care a spus ca prin deciziile sale reduce posibilitatea luarii unor masuri in favoarea Romaniei, la nivel european.
"PSD, nu numai ca se automarginalizeaza, dar, din pacate, conduita lor antieuropeana impotriva valorilor si principiilor fundamentale care stau la baza Uniunii Europene, din cauza asaltului pe care il dau contra independentei Justitiei, din cauza aberatiilor economice pe care le au adoptat, nu face altceva decat sa ne indeparteze de Uniunea Europeana si sa ne reduca capacitatea de a influenta deciziile la nivel european in favoarea Romaniei", a mai spus presedintele PNL.

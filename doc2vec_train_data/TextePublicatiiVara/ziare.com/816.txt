Vineri, 01 Iunie 2018, ora 15:53
Calea Victoriei redevine pietonala in acest weekend, pentru a patra editie a evenimentului "La pas pe Calea Victoriei", urmand sa fie organizate diverse manifestari artistice pe traseul dintre Strada George Enescu si Piata Victoriei. Vor fi spectacole de teatru si muzica, mimi, caricaturisti, clovni, ateliere pentru pictat, de puzzle sau de modelaj. De-a lungul traseului de aproape un kilometru vor fi amplasate standuri cu produse culinare, produse handmade, accesorii si bijuterii.
"La pas pe Calea Victoriei", aflat la a patra editie, se va desfasura sambata si duminica, intre orele 10.00 si 21.00, pe traseul dintre Strada George Enescu si Piata Victoriei.
"Strabatand la pas elegantul bulevard, pe segmentul pietonal incadrat intre Strada George Enescu si Piata Victoriei, vizitatorii se vor intalni cu animatori si mascote celebre, papusi uriase, arlechini cu baloane de sapun, clovni cu baloane modelate, animatori pe picioroange, portretisi, caricaturisti, mimi, magicieni si un studio foto profesional. Mai mult, grupurile de copii Fabrica de Folclor, Bravissimo, Alina Sorescu si Piticii lu' Soreasca, Allegretto, trupele de dans TheMob, KidsSquad si muzicienii stradali care vor performa la diverse instrumente, precum chitara, vioara, saxofon, fluier, violoncel, contrabas, pian, tobe, nai, clarinet si trompeta, vor insufleti atmosfera din cadrul evenimentului", informeaza municipalitatea.
Vor fi organizate si ateliere de creatie, de puzzle, modelaj in plastelina, atelierul de decorare planse cu praf de marmura, picturi pe fata, atelierul de tobe, atelierul muzical, dar sijocuri stradale, precum sotronul, elasticul, X si O, sarpele, geologic (bowling modern) si Tintar Scrach.
De asemenea, in fiecare zi vor avea loc spectacole de teatru precum "Pinguinii Melomani"- sustinut de Teatrul "Ion Creanga","Cenusareasa", "Frumoasa din Padurea Adormita", dar si un spectacol de comedie dedicat celor mari, oferit de trupa de improvizatie "Improvisneyland".
Pe intreg traseul de aproape un kilometru vor fi amplasate standuri cu produse handmade, accesorii si bijuterii din portelan, sticla, ceramica glazurata, argint, perle, accesorii din materiale traditionale si cu motive populare, mici decoratiuni, produse naturale de ingrijire, produse pentru copii, dar si produse culinare.
Muzeul Municipiului Bucuresti si Muzeul National "George Enescu" se alatura evenimentului
In 2 si 3 iunie, vor avea program prelungit Muzeul Municipiului Bucuresti - Casa Filipescu - Cesianu, care va putea fi vizitat in intervalul 10:00 - 22:00 si Muzeul National "George Enescu", in intervalul 10:00 - 20:00.

de Alexandra Sandru
Joi, 07 Iunie 2018, ora 12:54
Ministrul Justitiei Tudorel Toader a vorbit joi, cu putin timp inainte ca CCR sa publice motivarea deciziei in cazul revocarii Laurei Codruta Kovesi de la Sefia DNA, ca presedintele Klaus Iohannis, daca nu respecta decizia Curtii, poate fi suspendat.
Toader a sustinut, la Timisoara, unde a vizitat joi Penitenciarul si Curtea de Apel, despre faptul ca, asa cum romanii sunt obligati sa respecte legea si sunt sanctionati daca nu o fac, si seful statului e obligat sa respecte decizia CCR, in caz contrar sanctiunea in cazul sau fiind suspendarea.
"Treci bulevardul necorespunzator, primesti amenda. Daca conduci la volan baut, e stare de pericol. Daca incalci Constitutia, mergi pe o treapa, cea mai asa, incalci treapta cea mai superioara, dar nu ai nici amenda sau inchisoare. Toti trebuie sa indeplinim obligatiile dobandite din legea fundamentala in baza unui principiu al loialitatii fata de valorile constitutionale.
Eu am mai spus, si-mi exprim ferma convingere, nu cred ca presedintele Republicii, va da romanilor un exemplu de nerespectare a legii fundamentale. Ala care a trecut strada de ce sa raspunda daca altul incalca Constitutia?
Are obligarea respectarii Constitutiei si sanctiunile, care nu sunt cele clasice. Eu nu cred ca romanul, poporul, va privi sa spunem favorabil o posibila conduita de nerespectare a unei decizii a CCR. Sanctiunea suprema este votul. Exista o sanctiune mult mai severa si care ultima data s-a dat acum 6 ani de zile (suspendarea, n.red.) ", a mai spus ministrul Justitiei.
Intrebat daca decizia Curtii incalca sau nu independenta judecatorilor, procurorilor precum a afirmat prsedintele, Toader a spus ca rolul lui Iohannis e bine definit de Constitutie si ca libertatea de exprimare are limitele ei.
"Nu a venit decizia (motivarea CCR pe cazul Kovesi, n.red.), nu avem motivarea si nu putem sa facem referire la ceea ce n-am citit si nu stim. Ceea ce spuneam e un enunt al presedintelui, care are cea mai mare reprezentativitate ca numar de voturi, un rol constitutional. Libertatea de exprimare e garantata de Constitutie", a spus Toader.

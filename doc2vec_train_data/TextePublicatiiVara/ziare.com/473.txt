Miercuri, 30 Mai 2018, ora 10:30
Maria Sharapova a analizat partida castigata cu emotii in primul tur la Roland Garros 2018 .
Tenismena din Rusia a invins-o in trei seturi pe olandeza venita din calificari, Richel Hogenkamp, revenind de la 0-3 in setul decisiv, dar afirma ca a simtit mereu ca poate castiga.
"Am inceput foarte bine, dar m-am impacientat in setul doi... Ea a devenit un pic mai consistenta si am pierdut simtul mingii. Dar in cele din urma am finalizat cu 6 game-uri castigate la rand", a declarat Maria Sharapova la conferinta de dupa meci.
"Cred ca trebuie sa fiu mandra de acest efort. Am facut totusi un pas mic in spate, pentru ca n-am mai fost la fel de agresiva. Indiferent care a fost scorul, am stiut ca pot sa revin", a completat rusoaica.
6-1, 4-6, 6-3 a fost scorul intalnirii dintre Maria Sharapova si Richel Hogenkamp.
In runda urmatoare a Openului de la Paris, Maria Sharapova o va intalni pe croata Donna Vekic.

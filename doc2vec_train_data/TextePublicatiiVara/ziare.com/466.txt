de Andreea Ghinea
Miercuri, 30 Mai 2018, ora 11:07
Serialul "Roseanne" a fost anulat de ABC dupa ce Roseanne Barr, actrita principala, a postat pe Twitter un mesaj rasist.
Remarca a avut-o in centrul atentiei pe Valerie Jarrett, fost consilier in administratia Barack Obama.
"Daca Muslim Brotherhood (organizatie considerata rasista) & planeta maimutelor ar avea un copil = vj", a scris Roseanne Barr pe Twitter, conform Reuters .
Mesajul lui Barr i-a vizat si pe Chelsea Clinton si George Soros, sustinand ca fiica lui Bill Clinton ar fi casatorita cu nepotul miliardarului, arata CNN .
Apoi, actrita a cerut scuze pentru gluma rasista, dar presedintele ABC, Channing Dungey, tot a luat decizia de a anula serialul.
"Declaratia lui Roseanne Twitter este dezgustatoare, respingatoare si neconforma cu valorile noastre si am decis sa anulam show-ul ei", a anuntat Channing Dungey intr-o declaratie oficiala.
"Nu-mi pare rau pentru mine. Vreau doar sa cer scuze sutelor de oameni si minunatilor actori talentati care si-au pierdut slujbele din cauza mesajului meu stupid", a transmis actrita.
Anularea serialului a uimit intreaga lume cinematografica, decizia fiind una fara precedent, mai ales ca "Roseanne" a avut audiente record. Anul trecut, la 20 de ani de cand s-a terminat, serialul TV "Roseanne" a fost reluat de postul TV american ABC.

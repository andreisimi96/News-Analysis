de Anca Petrache
Marti, 05 Iunie 2018, ora 08:19
Stii deja ca sportul are efecte nu numai asupra trupului, cat si creierului. Dar stii care sunt efectele fiecarui tip de miscare asupra corpului? Sigur, orice sport e bun, insa unele tipuri de miscare sunt mai benefice decat altele, mai ales daca ai o problema specifica.
Asa ca, daca tot vrei sa faci sport, alege tipul de miscare cu cele mai multe efecte pozitive pentru tine.
Studiile recente au aratat ca, pentru a ne proteja de efectele imbatranirii, cele mai bune tipuri de miscare sunt antrenamentele de forta, care nu lasa muschii sa se atrofieze, si aerobicul sau cardio, necesare inimii, aminteste Science Alert . Iar partea buna e ca niciunul dintre aceste tipuri de miscare nu necesita cine stie ce echipament scump. Un pic de vointa si, eventual, niste sticle pline cu apa sunt tot ce ai nevoie.
Plimbari, yoga si tai chi pentru ca creierul sa ramana tanar
Un studiu recent a aratat ca, pentru ca creierul sa-ti ramana ager, cu o viteza mare de procesare si concentrare buna, ai nevoie de aceste tipuri de miscare: plimbari, yoga si tai chi.
Iar un studiu anterior a aratat ca rezultatele se vad atunci cand un antrenament dureaza 45 de minute. Trebuie insa ca acestea sa fie constante. Concret, e nevoie de 52 de ore de sport, in decursul a sase luni, pentru ca efectele sa fie resimtite la nivelul creierului, mai ales in cazul persoanelor de varsta a treia.
Aerobicul si joggingul tin inima tanara
Nu doar ca tin inima in buna forma, dar aceste tipuri de miscare sunt in stare sa repare unele probleme ale inimii, probleme care apar ca efect al imbatranirii.
Studiile au aratat ca, spre deosebire de yoga sau alte exercitii unde in centru este echilibrul, miscarea de tipul aerobicului, joggingului, cardio, in general, are mai multe efecte benefice asupra inimii.
Exercitiile de forta, ideale pentru muschi
Cum muschii tind sa se atrofieze pe masura ce inaintam in varsta, e nevoie de exercitii de forta si rezistenta pentru a-i tine in forma. Un astfel de tip de miscare este si tai chi, foarte indicat mai ales varstnicilor.
In plus, in timpul tai chi-ului sunt foarte importante respiratia si echilibrul, asa ca beneficiile sunt pe mai multe fronturi.
Inotul si plimbarile scad riscul de dementa
Un studiu publicat in jurnalul Neurology, in luna martie a acestui an, a aratat ca femeile care sunt intr-o forma fizica buna, fac regulat exercitii cardio (aici intrand si inotul sau plimbarile) au un risc cu 88% mai mic de a se imbolnavi de dementa.
Cele care nu faceau astfel de exercitii si nici nu erau in cea mai buna forma au ajuns sa sufere de aceasta boala. Participantele la studiu au fost urmarite pe parcursul a 40 de ani.
Rezultatele nu pot fi puse la indoiala: dintre cele care nu erau deloc in forma, 32% au fost diagnosticate cu dementa, dintre cele aflate la mijloc, din punct de vedere al formei fizice si frecventei miscarii, un sfert au ajuns sa sufere de aceasta boala, iar din grupul celor care au facut sport suficient, mentinandu-se in forma buna, doar 5% au ajuns sa primeasca acest diagnostic.
Ciclismul tine sistemul imunitar in cea mai buna forma
Tot un studiu publicat in martie in jurnalul Ageing Cell arata ca ciclistii au multa masa musculara si putere, rezistenta, dar si un nivel mic de grasime si colesterol.
In plus, sistemul lor imunitar este mult mai tanar decat in cazul altor oameni de varsta similara.
Exercitiile cardio se vad si la nivelul pielii
O cercetare realizata la Universitatea McMaster a aratat ca persoanele de peste 40 de ani care fac exercitii cardio regulat au si pielea mai sanatoasa decat restul. Pielea lor semana mai mult cu cea a celor de 20 - 30 de ani decat cu cea a segmentului de varsta 40.
Pana in acest moment nu se stie cu exactitate cum anume ajuta exercitiile pielea.
Cardio ajuta si memoria
Tot exercitiile cardio se pare ca au efect intr-o regiune a creierului care raspunde de memorie.
Un studiu mai mic arata ca aerobicul, de exemplu, se afla in stransa legatura cu marimea hippocampusului, regiunea din creier care raspunde de procesul invatarii si memoriei.
Dintre aerobic, exercitii de rezistenta (ridicat greutati) si exercitii de echilibru, clar prima categorie de exercitii este de preferat, date fiind efectele asupra creierului.

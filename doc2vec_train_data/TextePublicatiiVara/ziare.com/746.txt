Joi, 31 Mai 2018, ora 22:11
Fostul presedinte al Romaniei Traian Basescu a spus, joi, ca pentru a castiga o disputa cu PSD "nu se poate niciun altfel decat cu bata", afirmatiile venind in contextul in care tensiunile dintre presedintele Klaus Iohannis si coalitia PSD-ALDE sunt tot mai mari.
"Cu PSD nu se poate niciun altfel decat cu bata. Cu PSD-ul ori te bati de dimineata pana seara ca sa obtii ceva, ori daca te prind in moleseala te lasa fara atributii. E foarte important sa ai iesiri frecvente pe lucruri importante, sa taxezi lucruri importante, sa ii tii pe ei in tensiune, nu sa te tina ei pe tine. I-am spus si la schimbarea mandatelor, domnule presedinte, am tinut-o eu 10 ani cu lupta anticoruptie", a spus Traian Basescu la B1 Tv.
Traian Basescu e de parere ca presedintelui i se iau din ce in ce mai mult din atributii.
"Presedintelui i se ia tot mai mult din atributul de sef al politicii externe, merge doamna Dancila in strainatate, stabileste presedintele Camerei mutarea ambasadei la Ierusalim. Presedintele e trimis la Sofia sa stea la masa cu kosovarii", a mai spus Traian Basescu.
Fostul sef al statului a mai spus ca nu crede ca PSD va alege sa il suspende pe Klaus Iohannis daca nu va pune in aplicare decizia CCR cu privire la revocarea lui Kovesi.
"Eu nu sunt convins ca PSD ar merge la suspendarea presedintelui Romaniei. Ei stiu ce li se intampla cand suspenda un presedinte in primul mandat. Ce li s-a intamplat cu mine", a mai spus Traian Basescu.
Curtea Constitutionala a Romaniei a stabilit, cu majoritate de voturi, existenta unui conflict juridic de natura constitutionala intre Ministrul justitiei si Presedintele Romaniei, generat de refuzul sefului statului de a da curs propunerii de revocare din functie a procurorului-sef al Directiei Nationale Anticoruptie, Laura Codruta Kovesi.
Curtea Constitutionala a aratat, in comunicatul oficial privind decizia de existenta a conflictului institutional intre presedinte si ministrul Justitiei, ca seful statului urmeaza sa emita decretul de revocare din functie a procurorului-sef al Directiei Nationale Anticoruptie, Laura Codruta Kovesi.
"Presedintele Romaniei urmeaza sa emita decretul de revocare din functie a procurorului-sef al Directiei Nationale Anticoruptie, doamna Laura Codruta Kovesi. Decizia este definitiva si general obligatorie si se comunica, potrivit art.36 din Legea nr.47/1992, Presedintelui Romaniei, prim-ministrului Guvernului Romaniei si Ministrului Justitiei si se publica in Monitorul Oficial al Romaniei, Partea I", se arata in comunicatul Curtii Constitutionale.

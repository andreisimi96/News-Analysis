Duminica, 10 Iunie 2018, ora 20:00
Circulatia se desfasoara cu dificultate, in coloana, pe sensul spre Capitala al Autostrazii Bucuresti - Constanta, in zona localitatii Sarulesti, unde au loc lucrari la carosabil, anunta Centrul Infotrafic al Politiei Romane.
Conform sursei citate, traficul este aglomerat duminica seara la kilometrul 49, unde au loc lucrari pe prima banda si pe cea de urgenta. In zona s-a format o coloana de autovehicule care circula pe a doua banda, cu o viteza de rulare de 40-50 de kilometri la ora.
Politistii le recomanda soferilor sa sporeasca atentia la volan, sa semnalizeze din timp intentia de schimbare a benzii de circulatie si sa folosesca luminile de avarie atunci cand incheie o coloana care incetineste brusc.

Duminica, 10 Iunie 2018, ora 14:56
Fostul portar al celor de la FCSB , Florin Nita, ajuns intre timp in Cehia la Sparta Praga, este protagonistul unui posibil transfer de mare exceptie in prima liga a Angliei, Premier League, cel mai puternic campionat din Europa.
Nita a fost cumparat de praghezi de la FCSB pentru suma de 1,35 milioane de euro, iar la Sparta a aparat in acest sezon in 14 partide ca titular.
Dupa cum anunta cotidianul britanic Daily Mail , Florin Nita e dorit de gruparea nou-promovata in EPL, Wolverhampton Wanderers.
Initial, sefii lui Wolves ar dori sa il aduca imprumut pe Nita in Anglia, iar apoi, daca sunt multumiti, sa achite o suma de transfer definitiv de 4,5 milioane de lire.
Florin Nita este a doua varianta pe care englezii o au, dupa ce a lui Rui Patricio, portarul nationalei Portugaliei, care si-a reziliat contractul recent cu Sporting Lisabona.
Cota de transfer a lui Nita in acest moment este de 2 milioane de euro.
La Wolverhampton, de-a lungul istoriei, a mai evoluat un roman, e vorba de atacantul Ionel Ganea .

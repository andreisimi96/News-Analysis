Miercuri, 13 Iunie 2018, ora 15:00
Singura reprezentanta a Romaniei in proba junioarelor de la Roland Garros a avut o reactie dura la revenirea in tara.
Campioana nationala Andreea Prisacariu (18 ani) a fost eliminata in turul doi la simplu si in primul la dublu, fapt ce a starnit reactii ironice pe pagina sa de socializare.
Enervata de faptul ca a fost ironizata pentru ca este mai corpolenta, Andreea Prisacariu a publicat un mesaj in care le raspunde contestatarilor.
"'Este atat de grasa. Oare cum o putea juca? Nici nu poate sa alerge!' Am auzit asta de atatea ori si doresc doar atat sa spun: joc asa cum pot si imi si place, chiar daca uneori ma mai chinuiesc. Este adevarat, nu sunt o buna alergatoare si, da, am 73 de kg. Dar care este problema voastra, ca sa ma judecati? Ce va da dreptul sa faceti asta? Sunt jucatoare mai bune ca mine la toate nivelurile, de acord.
Stiu sa ma folosesc de calitatile pe care le am. Dar cum ramane cu cealalta jumatate? Pe care le bat de fiecare data cand le intalnesc si care tot nu pricep cum de le bate fata asta grasa. Castig pentru ca stiu sa ma folosesc de calitatile pe care le am. Asa se castiga, folosindu-ti armele. Si daca nu castigi fiecare meci, tot e bine, pentru ca stii ca ai facut tot posibilul. Nu e nicio rusine in a pierde. La ultimele 4 turnee m-am oprit de fiecare data in turul 2. Si ce daca? Asta nu insemana ca sunt lipsita de valoare sau vreo proasta. Tot ma bucur de fiecare punct. Ma duc in continuare la antrenament. Tot aici sunt. Sunt inca in joc", a scris Prisacariu pe pagina de Instagram. potrivit Fanatik .
Andreea Prisacariu a castigat campionatele nationale la categoria de varsta 16, 17 si 18 ani, fiind considerata un talent urias.
Ea ocupa locul 47 in clasamentul junioarelor la nivel mondial, dar spera ca in perioada urmatoare sa faca pasul spre circuitul profesionist.
Prisacariu este fata unei procuroare din Iasi, care, pentru a o sustine financiar, si-a vandut locuinta, potrivit presei locale.

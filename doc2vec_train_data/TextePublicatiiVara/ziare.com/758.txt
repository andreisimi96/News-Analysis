Vineri, 01 Iunie 2018, ora 10:12
Suntem zi de zi bombardati de informatii inclusiv in ceea ce priveste nutritia. Daca noi, adultii, ne asumam alegerile alimentare facute, cei mici depind total de noi si de cunostintele noastre.
Exista cateva reguli pe care orice parinte trebuie sa le cunoasca, pentru a-si putea hrani sanatos copilul, explica pentru Ziare.com nutritionistul Camelia Olteanu.
Astfel, dezvoltarea armonioasa a celor mici se bazeaza pe un consum echilibrat de substante nutritive: glucide, lipide, proteine , vitamine , minerale, alaturi de fibre si apa , in concordanta cu necesitatile de crestere a organismului.
Alimentatia dezechilibrata va avea ca rezultat aparitia unor carente ce vor determina in timp boli strans legate de supra sau subalimentatie.
Un rol important in procesul cresterii il au calitatea si cantitatea alimentelor consumate si respectarea unor reguli de bun simt in ceea ce priveste alimentatia.
Iata cateva principii generale de alimentatie a copiilor:
- Se mananca obligatoriu, la ore bine stabilite, 5 mese pe zi (3 mese principale si 2 gustari intermediare)
- Nu se mananca nimic intre aceste mese
- In timpul meselor se evita graba, infulecatul, cititul, privitul la televizor, vorbitul la telefon sau orice alte activitati
- Micul dejun este obligatoriu.
- Alimentatia va fi variata, cu ratiile bine calculate
- Se tine cont de preferintele alimentare ale copilului
- Se incearca substituirea unui aliment refuzat cu altul din aceeasi grupa alimentara
- Alimentele pentru gustari trebuie sa fie bogate in substante nutritive.
- Atmosfera la masa trebuie sa fie destinsa, placuta
- Repaus alimentar cu cel putin o ora si jumatate inainte de masa
- Se consuma de cel putin 2 ori pe saptamana carne si peste
- Carnea si pestele se prepara la cuptor, fierte, fripte sau la gratar, in nici un caz prajite. Snitele se vor consuma ocazional.
- Se vor da copilului legume proaspete (preferabil cele colorate: verzi, rosii, portocalii) si cateva fructe in fiecare zi
- Acrirea alimentelor se va face cu zeama de lamaie sau bors proaspat
- Sa se consume fibre (din cereale , legume si fructe proaspete) deoarece combat constipatia, reduc absorbtia glucidelor si lipidelor, produc saturatie
- Sa se consume zilnic cel putin 6-8 pahare de apa plata sau ceai de fructe sau plante, nu bauturi carbogazoase/dulci.
- Consumul de sucuri de fructe stoarse proaspat se limiteaza la 200 ml/ zi mai ales in cazul copiilor supraponderali
- Uleiul de masline, floarea soarelui se adauga crude in mancare, la sfarsitul prepararii termice
- Dulciurile vor fi facute in casa; preferabil tarte, gelatine, inghetate de fructe
- Se vor consuma produse zaharoase rafinate doar ocazional - nu sunt necesare pentru o alimentatie sanatoasa.
carne: pasare (fara pielita), vita, vitel, iepure, porc slab
peste: macrou, stiuca, cod, salau, biban, stavrid etc.
oua: 3-4/ saptamana
lapte si produse lactate : cu continut mediu de grasime: lapte dulce, lapte batut, sana, chefir, iaurt simplu (nu cu fructe sau alte adaosuri), branza telemea de vaca sau capra desarata, branza de vaci, urda, cas, branzica de casa (perle de branza), branza Fagaras
orez, paste, gris, fara sa se faca abuz
legume: de preferat cat mai multe in stare cruda, in salate (contin fibre, minerale si vitamine) . Cu moderatie cartofii, mazarea verde, fasolea boabe, porumbul, nautul, lintea in cazul in care copilul depaseste greutatea ideala
paine neagra, graham, secara, intermediara. Nu mai mult de 4 felii/ zi (100 g)
unt (max 10-20 g/ zi
uleiuri vegetale (masline, floarea soarelui, porumb, soia)
Alimente de evitat
carne grasa (porc, oaie, miel, gasca, rata)
mezeluri grase, salamuri, carnati, cremwursti, parizer, pate de ficat, lebar, toba
costita, kaiser, piept ardelenesc, sunca taraneasca, jambon
peste gras ( somn , scrumbie, crap, morun, nisetru)
conserve grase de carne si peste
supe, ciorbe grase, indiferent cu ce carne sau drese cu smantana
smantana, frisca, maioneza, sosuri
paine alba, cornuri, chifle, covrigi, produse de patiserie (gogosi, merdenele, pateuri etc.)
dulciuri concentrate ( ciocolata , bomboane, napolitane, halva, prajituri de cofetarie, creme, inghetata, nuga, serbet, dulceata, gem etc.)
bauturi dulci (carbogazoase, siropuri, ceai imbuteliat etc.)
condimente iuti: ardei iute, piper, mustar, hrean, otet (ar trebui inlocuit cu sucul de lamaie)
cartofi prajiti, hamburgeri, snacks-uri, clatite si alte produse gen fast-food.
In cazul in care copilul este supraponderal sau obez se va tine cont de incarcatura calorica a alimentelor si se va restrictiona cantitatea consumata, chiar daca aceste alimente sunt valoroase din punct de vedere nutritiv, de exemplu:
lapte integral gras, lapte praf
branzeturi fermentate: cascaval, branza de burduf, telemea de bivolita, de oaie, de capra, branza topita, swaitzer, branza feta
fructe confiate, fructe uscate: smochine, stafide, curmale
fructe oleaginoase: seminte de dovleac, floarea soarelui, fistic, alune, arahide, migdale, nuci, masline
Un factor important in dezvoltarea copilului il are mediul familial. De aceea ar trebui pus accentul pe educatia si informarea corecta a parintilor. Acestia constituie modelul ce va fi urmat in viata de catre copii.
Nutritionist Camelia Olteanu

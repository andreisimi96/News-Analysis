Marti, 05 Iunie 2018, ora 09:05
Simona Halep a avut parte de o intalnire speciala la Roland Garros .
Sportiva noastra s-a intalnit cu fosta mare jucatoare Justine Henin , pe care a prezentat-o ca fiind idolul sau.
"Atunci cand iti vezi idolul", a scris Simona pe Instagram, in descrierea imaginii pe care a postat-o alaturi de fosta mare jucatoare.
Si Justine Henin o simpatizeaza pe Simona, iar inainte de startul Roland Garros i-a dat cateva sfaturi sportivei noastre.
"Mi se pare ca Simona s-a schimbat mult in ultima perioada. Trebuie sa-si controleze emotiile, sa nu se mai concentreze atat de mult pe rezultat si va putea castiga Roland Garros. Ea este mereu pe drumul cel bun, mereu este acolo, iar daca va reusi sa-si controleze emotiile va avea o sansa mare", a spus Henin in urma cu zece zile.
Intre timp, Simona a ajuns in sferturile de finala de la Roland Garros, unde o va intalni pe Angelique Kerber .
Partida dintre Simona si Kerber va avea loc miercuri, la o ora ce nu a fost stabilita deocamdata de organizatori.
Scorul intalnirilor directe dintre cele doua jucatoare este 4-4.
Citeste si: Simona Halep analizeaza duelul cu Angie Kerber de la Roland Garros: Sunt pregatita mental si fizic

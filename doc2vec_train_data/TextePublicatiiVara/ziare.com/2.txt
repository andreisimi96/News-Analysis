de Redactia Ziare.com
Sambata, 26 Mai 2018, ora 22:10
Ministrul de Interne, Carmen Dan, a anuntat sambata seara ca a trimis Corpul de Control la arestul de la Campina, dupa ce a aflat din presa ca acolo s-ar fi comis abuzuri impotriva detinutilor.
"Am vazut expunerile referitoare la Centrul de arest de la Campina si sa stiti ca in aceeasi nota am considerat ca e de datoria mea sa solicit verificari. Vreau sa va anunt ca de la inceputul acestei saptamani Corpul de Control al ministrului face verificari referitor la aspectele care au aparut in spatiul public si imi doresc si ne-am mobilizat in asa fel incat sa reusim sa vedem ce s-a intamplat acolo. Astfel de lucruri nu pot fi tolerate", a spus Carmen Dan, intr-o interventie telefonica la Romania TV.
Ministrul face referire la niste informatii publicate de o parte a presei, care acuza comiterea unor abuzuri impotriva unor detinuti aflati in arest preventiv la Campina, de la care procurorii Lucian Onea si Mircea Negulescu, de la DNA Ploiesti, ar fi incercat sa obtina marturii sau denunturi prin metode de tortura fizica sau psihica.
De exemplu, Jurnalul National, cotidian online al familiei Voiculescu, numeste arestul respectiv "Guantanamo din Campina, loc de tortura al DNA".
Intr-un articol din 24 mai , se arata ca "arestul din Campina a fost transformat de tandemul Onea-Portocala intr-un Guantanamo romanesc. Asupra mai multor persoane aflate in custodia statului sub stare de arest preventiv au fost exercitate presiuni fizice si psihice pentru a face declaratii in sensul dorit de anchetatori.
Fapte teribile de umilire, scoase din manuale de tortura ale hitlerismului, vor deveni materie prima pentru dosare inaintate la CEDO si de sanctiuni aplicate Romaniei pentru incalcarea drepturilor fundamentale ale omului", scrie sursa citata.
Jurnalistul isi bazeaza textul pe declaratiile a doi fosti procurori inculpati intr-un dosar in care este judecat si Sebastian Ghita: Aurelian Mihaila si Liviu Tudose de la Parchetul de pe langa Curtea de Apel Ploiesti.
Tudose si Mihaila "reclama ca saltelele din celula erau udate pentru a nu putea dormi sau ca paznicii nu permiteau accesul la wc-uri, pentru a-i umili. Declaratiile erau smulse cu pistolul. Tudose a fost presat sub teroare sa faca denunturi impotriva lui Victor Ponta si Sebastian Ghita".
In acest proces, DNA a cerut, luni, Inaltei Curti condamnarea fostului deputat PSD, Sebastian Ghita, la o pedeapsa cu executare pentru dare de mita, spalarea banilor, cumparare de influenta. Inalta Curte se va pronunta pe 31 mai.

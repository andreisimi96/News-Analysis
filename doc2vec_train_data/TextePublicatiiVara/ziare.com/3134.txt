Miercuri, 20 Iunie 2018, ora 12:05
Andy Murray, revenit in circuit dupa o absenta de aproape un an, ar putea declara forfait pentru turneul de Mare Slem de la Wimbledon, a precizat fostul numar unu mondial la finalul jocului pierdut in fata australianului Nick Kyrgios, marti, in primul tur la Queen's.
"Trebuie sa astept si sa vad ce se intampla in continuare. Nu stiu exact ce este mai bine pentru mine acum. As putea juca la Eastbourne si sa nu particip la Wimbledon. Nu exclud nicio varianta", a declarat Murray dupa meci, potrivit BBC.
Jucatorul scotian, in varsta de 31 ani, care a iesit intre timp din top 100 ATP dupa accidentarea la sold suferita in vara anului trecut, s-a inclinat dupa doua ore si 39 minute de joc in fata lui Kyrgios, ocupantul locului 21 mondial.
2-6, 7-6 (7-4), 7-5 a fost scorul partidei dintre Nick Kyrgios si Andy Murray.
Wimbledon 2018 se desfasoara in perioada 2-15 iulie.

Sambata, 26 Mai 2018, ora 20:22
Atunci cand te inteapa un tantar, nu numai ca se serveste din sangele tau, dar iti da ceva in schimb, o cantitate de saliva. Iar aceasta contine un cocteil de proteine la care oamenii sunt alergici. De aici vine mancarimea aceea insuportabila.
Iar un studiu recent a aratat ca aceasta mancarime poate dura o saptamana. Atata vreme ramane organismul nostru in alerta, luptand cu proteinele toxice, dupa o simpla intepatura.
Cercetarea a fost realizata de oameni de stiinta de la Colegiul Medical Baylor din Texas pe soareci, carora li s-au injectat celule stem omenesti, ajungand sa aiba un sistem imunitar asemanator cu al nostru, arata Live Science , care citeaza un raport publicat de PLOS Neglected Tropical Diseases.
Apoi, cobaii au fost expusi la tantari, fiecare fiind intepat, in medie, de patru ori.
Analizele ulterioare au aratat ca sistemul lor imunitar a ramas activ timp de sapte zile dupa atacul tantarilor. O perioada extrem de lunga, la care oamenii de stiinta nu se asteptau, dupa cum a explicat autorul studiului, Rebecca Rico-Hesse, profesor de virologie la institutia mentionata.
Urmeaza ca cercetarea sa fie reluata, folosindu-se de aceasta data tantari infectati cu Zika sau febra dengue.
Citeste si Esti un magnet pentru tantari? Asta spune ceva despre tine , dar si Pe cine prefera tantarii?

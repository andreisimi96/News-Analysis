de Comunicat de presa
Joi, 31 Mai 2018, ora 07:30
Opera Nationala Bucuresti prezinta joi, 31 mai 2018, incepand cu ora 18:30, spectacolul "Evgheni Oneghin", de Piotr Ilici Ceaikovski, in regia lui Ion Caramitru.
Decorurile poarta semnatura Mariei Miu, costumele sunt creatia Vioricai Petrovici, iar lighting design-ul a fost realizat de catre Chris Jaeger. La pupitrul dirijoral se va afla maestrul Iurie Florea.
Ion Caramitru, despre "Evgheni Oneghin" de pe scena Operei Nationale Bucuresti:
"Evgheni Oneghin a fost si a ramas, poate, opera care m-a contrariat cel mai mult, din cauza existentei acelei dublari dintre textul lui Puskin si muzica romantica a lui Ceaikovski, ce ajung sa se anuleze intr-un fel reciproc, ceea ce pe mine m-a ajutat sa pot descrie si arata totul in secvente cinematografice, care pot fi folosite mai bine. Am acceptat, astfel, sa ma apropii si de subiect, pentru ca de muzica eram, oricum, deja indragostit. Evgheni Oneghin este istoria unei epoci, a acelei sensibilitati rusesti, cat si un moment de viata veritabil."
Opera "Evgheni Oneghin" a fost reprezentata pentru prima oara la data de 17 martie 1879 de catre studentii Conservatorului din Moscova, sub conducerea muzicala a lui Nicolai Rubinstein. Ceaikovski se temuse de lipsa efectelor scenice, deoarece opera fusese conceputa ca o "drama lirica intima, dar puternica", dupa cum el insusi a caracterizat-o.
Dupa doi ani de la prima reprezentatie, opera a intrat in repertoriul Teatrului Mare din Moscova, la data de 11 iunie 1881, devenind in curand una dintre lucrarile preferate ale publicului.
De atunci, popularitatea acesteia a crescut continuu, devenind, in timp, parte a patrimoniului muzical universal. Minunatele arii ale Lenski, Oneghin si aria Tatianei sunt cunoscute de iubitorii de muzica din lumea intreaga.
Opera "Evgheni Oneghin" a fost reprezentata pentru prima data in Romania in stagiunea 1937 - 1938, pe scena Operei Romane (fosta denumire a Operei Nationale Bucuresti), sub bagheta dirijorului Egizio Massini si in regia lui Sigismund Zaleski.
Biletele se gasesc online, AICI , si la casa de bilete a Operei Nationale Bucuresti (program luni - duminica intre orele 10:00 - 13:00 si 14:00 - 19:00).
Partener oficial: Enel Romania
Sponsori: Aqua Carpatica, Leonidas, Agapitos Cofetarie, Baiatul cu flori
Parteneri: Zarea, Artmark, Hotel Siqua
Parteneri de traditie: RFI Romania
Parteneri media: Radio Romania Cultural, Radio Romania Muzical, Romantic FM, Gold FM, Radio Seven, Observator Cultural, Agerpres, Business Review, Ziare.com, Business24, Raftul cu Idei, Teatral.ro

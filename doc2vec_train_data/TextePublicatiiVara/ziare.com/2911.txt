Luni, 18 Iunie 2018, ora 00:00
Te-ai intrebat vreodata cata materie prima intra in alimentele si produsele pe care le consumi sau le folosesti zilnic?
Jurnalistii de la Business Insider au avut aceasta curiozitate, intr-un efort menit sa ne ajute sa constientizam impactul pe care stilul nostru de viata il are asupra naturii. Raspunsurile la care au ajuns sunt surprinzatoare.
Cafeaua de dimineata, de exemplu. Intr-o cana obisnuita cu aceasta licoare intra aproximativ 100 de boabe de cafea. Daca bei o singura cana de cafea pe zi, va fi nevoie de cel putin noua arbori de cafea care sa produca nonstop boabe pentru ca tu sa ai asigurata bautura, indispensabila pentru multi, pe parcursul unui an. Nu intra in calcul cantitatea de apa, ingrasamantul si munca manuala necesare pentru intretinerea plantatiei.
Iata cata materie prima este folosita pentru producerea altor bunuri utilizate frecvent de cei mai multi dintre noi:
Ai nevoie de 12 portocale pentru a face un litru de suc de portocale
Fiecare litru de suc de portocale Tropicana, brand al companiei PepsiCo, contine aproximativ 12 portocale. Daca vrei sa faci suc de portocale acasa vei avea nevoie de doua, trei fructe pentru o singura ceasca.
Intr-un tricou pentru barbati intra in medie 227 de grame de bumbac
Un balot de bumbac cantareste 227 de kilograme, o cantitate suficienta pentru 1.000 de tricouri barbatesti.
In schimb, pentru o pereche de blugi va fi nevoie de 680 de grame de bumbac.
Din 2,1 galoane de titei obtii 1 galon (aproximativ 4 litri) de benzina
Titeiul este produs si exportat in barili, un baril fiind echivalentul a 42 de galoane de titei. Acesta este rafinat, dupa care din fiecare baril rezulta in jur de 20 de litri de benzina.
Pentru a produce 1 litru de apa imbuteliata se folosesc 1,39 de litri de apa proaspata
Diferenta de 0,39 de litri este utilizata pentru procesare, care include tratamentul, salubrizarea si imbutelierea. Nu este luata in calcul si apa folosita pentru producerea buteliilor din plastic.
Fiecare iPhone contine 31 de grame de aluminiu
Smartphone-urile Apple contin mai multe metale, printre care titaniu, fier, cobalt si nichel. Insa metalul care se gaseste in cea mai mare cantitate in iPhone, cu o pondere de 24%, este aluminiul, din care este realizata carcasa telefonului.

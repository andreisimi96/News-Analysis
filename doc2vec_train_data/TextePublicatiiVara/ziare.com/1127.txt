Luni, 04 Iunie 2018, ora 19:57
Senatorii USR au iesit din plenul Senatului, luni, nemultumiti de modul in care presedintele de sedinta, senatorul PSD Adrian Tutuianu, i s-a adresat lui Radu Mihail, coleg de partid.
Mai intai, senatorii USR au fost nemultumiti ca nu li s-ar fi respectat dreptul de a lua cuvantul, conform regulamentului, la proiectul de lege de abilitare a Guvernului de a emite ordonante pe perioada vacantei parlamentare.
Ulterior, Florina Presada a motivat votul impotriva al USR si a precizat ca "atunci cand USR va fi la guvernare, va face un proiect fundamentat pentru abilitarea Guvernului de a emite ordonante".
Tutuianu a replicat de la prezidiu ca acest fapt va fi facut de "un distins coleg nascut peste o suta de ani".
Potrivit lui Radu Mihail, dupa aceasta replica, el i-ar fi cerut lui Adrian Tutuianu sa ia cuvantul in nume personal, si nu ca presedinte de sedinta.
"Aici e Parlament, nu maidan! Te rog frumos sa mergi in sala! Exact asa, pentru ca asa te-ai exprimat si esti lipsit de foarte multa educatie, te rog frumos sa mergi in sala", a afirmat Adrian Tutuianu de la prezidiu.
Ulterior, senatorii USR au parasit sala de plen.
"Am iesit pentru ca Radu Mihail a fost insultat in contextul in care USR a votat impotriva proiectului de lege de abilitare a Guvernului de a emite ordonante. (...) Noi nu acceptam ca limbajul sa coboare sub standardele urbanitatii si ale civilitatii din Parlamentul Romaniei si din acest motiv ne-am retras din plenul Senatului", a spus liderul grupului USR din Senat, Vlad Alexandrescu.
Senatorul USR Radu Mihail sustine la randul sau ca "nivelul dezbaterii a coborat extrem de mult" in Senat.
"Suntem supusi la cenzura. Cenzura este cea mai grava forma de a bloca democratia. Faptul ca nu ni se da cuvantul conform regulamentului, este ce incercam sa combatem, vrem sa se respecte regulamentul (...) . Am vrut sa intervenim pentru ca, in timp ce pentru noi nu se respecta regulamentul, domnul Tutuianu a facut remarci absolut deplasate din pozitia sa de presedinte al sedintei, fara sa spuna ca vorbeste in nume propriu, si cand am fost sa explic ca e obligat sa imi dea cuvantul, am fost tratat cu un limbaj foarte ciudat, la per tu, cu 'bai', remarci absolut deplasate. Nivelul dezbaterii a coborat extrem de mult. De fapt, nu mai este vorba de o dezbatere, este vorba de niste insulte la care suntem supusi si nu putem continua in acest ritm in Senatul Romaniei", a spus Radu Mihail dupa ce iesit din plenul Senatului.

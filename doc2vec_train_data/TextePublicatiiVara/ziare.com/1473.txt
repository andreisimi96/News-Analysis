Joi, 07 Iunie 2018, ora 08:02
Simona Halep are ocazia sa faca, joi, inca un pas spre indeplinirea marelui sau vis: castigarea unui turneu de Grand Slam.
Dupa ora 16:00, sportiva noastra o va intalni, in direct pe Ziare.com, pe iberica Garbine Muguruza , ocupanta locului 3 WTA , in semifinalele de la Roland Garros .
Printr-o victorie, Simona va ajunge in cea de-a patra finala de Grand Slam si a treia la Roland Garros, dupa cele din 2014 si 2017. O victorie ar echivala cu o mana pusa deja pe trofeu, avand in vedere ca in cealalta semifinala se intalnesc Sloane Stephens si Madison Keys, doua jucatoare impotriva carora Simona a avut mai tot timpul un randament foarte bun.
Totodata, daca o va invinge pe Garbine Muguruza, Simona va ramane pe primul loc in clasamentul WTA . In cazul unui esec, sportiva noastra va pierde prima pozitie in ierarhia mondiala, iar Muguruza va deveni noul lider.
Avand in vedere importanta meciului, duelul dintre Simona si Garbine are si o miza financiara ridicata. Castigatoarea isi va asigura un cec in valoare de 1.120.000 de euro, in timp ce invinsa va pleca acasa cu 560 de mii de euro.
Pana in prezent, Simona si Garbine s-au intalnit de patru ori, iar iberica are 3-1 in intalnirile directe. Singura intalnire pe zgura a avut loc insa in 2015, cand Simona s-a impus in trei seturi, la Stuttgart.
Ultima partida directa a avut loc anul trecut, in finala turneului de la Cincinnati (hard court), iar Muguruza s-a impus cu 6-1, 6-0 in doar 57 de minute.
Iberica este asadar o adversara foarte incomoda pentru Simona, tocmai de aceea si casele de pariuri inclina sa-i acorde prima sansa in duelul cu sportiva noastra.
O victorie a Muguruzei are cota 1.92 la agentia Betano, in timp ce succesul Simonei are cota 2.08.
Muguruza este genul de jucatoare care se descurca excelent indiferent de suprafata, avand deja un titlu la Roland Garros in 2016, dar este caracterizata si de o inconstanta incredibila raportat la calitatile pe care le are.
Spre exemplu, pana sa ajunga in semifinale la Roland Garros 2018, Muguruza a avut un sezon pe zgura de-a dreptul deplorabil, cu eliminari in primul meci la Stuttgart si Roma si infrangere in optimi la Madrid.
Totusi, iberica e capabila sa faca rapid tranzitia de la un rezultat modest la o mare performanta, astfel ca anul trecut a castigat turneul de la Wimbledon la scurt timp dupa ce a fost invinsa in primul tur de la Eastbourne de Barbora Strycova cu 6-1, 6-0.
Partida dintre Simona Halep si Garbine Muguruza va avea loc joi, dupa ora 16:00, in direct pe Ziare.com.

Vineri, 15 Iunie 2018, ora 20:15
O judecatoare federala a anulat cautiunea de 10 milioane de dolari a fostului director de campanie al lui Donald Trump, Paul Manafort si l-a trimis la inchisoare pentru acuzatiile de influentare a martorilor aduse de procurorul special Robert Mueller.
"Nu pot sa ma prefac ca nu vad felurile in care Manafort a abuzat de increderea tribunalului", a declarat judecatoarea Amy Berman Jackson.
"Nu suntem la scoala. Nu pot sa ii confisc telefonul", a adaugat Jackson, respingand sugestia avocatului lui Manafort, Richard Westling, de a-i interzice sa mai contacteze potentiali martori, scrie CNBC.
Jackson a declarat ca desi nu exista "nicio dovada ca Manafort ar putea reprezenta o amenintare la adresa vreunei persoane", el ar putea afecta "justitia si integritatea sistemului judiciar".
Manafort a parasit apoi sala de judecata si s-a indreptat catre o celula, fara sa fie incatusat.
Procurorul a sustinut ca Manafort reprezinta un pericol public deoarece este probabil ca va comite noi infractiuni.

Sambata, 16 Iunie 2018, ora 19:11
Fostul presedinte Traian Basescu a sustinut sambata, la Congresul extraordinar al formatiunii, ca decizia Curtii Constitutionale privind revocarea sefei DNA Laura Codruta Kovesi face din ministrul Justitiei un sef al presedintelui, iar acest lucru este inacceptabil.
El spune ca numirea unui procuror nu poate fi lasata in mana unui om politic si se intreaba cum ar fi daca premierul Viorica Dancila ar deveni manie ministrul Justitiei.
"Decizia CCR care face din ministrul Justitiei un sef al presedintelui este innaceptbila si prin legi trebuie sa restabilim cheia dubla. (...) Nu poate fi lasata pe mana unui om politic numirea si revocarea unui procuror. (...) Daca Dancila devine maine ministrul Justitiei sau fata de la Tineret si Sport (Ioana Bran - n.red.)? Legislatia de pana acum a stabilit foarte corect acea dubla cheie hulita, dar vad astazi ce inseamna sa nu ai dubla cheie. Lucrurile pot evolua extrem de rapid si extrem de grav", a spus Basescu la Congresul PMP.
In 30 mai, Curtea Constitutionala a constatat existenta unui conflict juridic de natura constitutionala intre ministrul Justitiei si presedintele Klaus Iohannis, generat de refuzul sefului statului de a da curs propunerii de revocare din functie a procurorului-sef al Directiei Nationale Anticoruptie, Laura Codruta Kovesi. CCR a stabilit ca, pentru solutionarea acestui conflict, presedintele urmeaza sa emita decretul de revocare din functie a procurorului-sef al DNA.
Joia trecuta, Curtea Constitutionala a publicat motivarea deciziei privind revocarea Laurei Codruta Kovesi de la conducerea DNA.
Congresul extraordinar al PMP in care partidul isi alege noua conducere a inceput, urmand ca Traian Basescu sa anunte ca se retrage de la sefia partidului. De asemenea, actualul presedinte executiv al PMP, Eugen Tomac, va candida pentru functia de presedinte in locul lui Traian Basescu.

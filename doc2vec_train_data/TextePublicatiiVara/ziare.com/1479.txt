Joi, 07 Iunie 2018, ora 09:05
Cea mai importanta revista de tenis din lume a propus realizarea unei telenovele despre Simona Halep .
Jurnalistii de la Tennis Magazine considera ca felul in care Simona reuseste sa treaca de la o evolutie foarte slaba la una foarte buna merita sa fie subiect de film.
Ei considera ca Simona are doua intruchipari, pe care ni le prezinta adesea pe terenul de tenis, uneori chiar si de doua ori intr-un singur meci, asa cum s-a intamplat cu Angelique Kerber .
"Simona Halep s-a straduit in atat de multe meciuri de tenis incat ar trebui sa existe o telenovela numita dupa ea. Sa i se spuna 'Luptele Simonei'. O telenovela plina de mari sperante, o intoarcere frecventa in intuneric, cautarea luminii si efortul ei etern de a impinge stanca pe un deal pe care ea singura l-a construit. Poate ca exista si gemeni identici. Simona cea buna si Simona cea rea. In distributie ar mai fi si Darren Cahill , mult-chinuitul antrenor, si cu invitati speciali precum Virginia Ruzici, in postura de manager caruia ii pasa, plus Ion Tiriac ", a scris Tennis Magazine.
Apoi, cei de la Tennis Magazine si-au imaginat si cum ar arata un scenariu al acestei telenovele.
"Intunecata Halep este cunoscuta in mod special pentru autocritica severa. Imaginati-va ochii ei, ingustati in fante. Ce cuvinte spune Halep pentru a se motiva? Sau este doar o furie de moment? Adevarul este, totusi, ca Halep nu se lasa. Va rata! Serviciul o va lasa. Va deveni pasiva, va lovi prea puternic sau nu va reusi sa profite de sansele create cu ultimele eforturi. Dar, chiar daca pare ca meciul se indeparteaza de ea, ea nu va ceda! Halep este o jucatoare de tenis perseverenta, lucru pe care l-am vazut de atat de multe ori", a mai scris sursa citata.
Simona a ajuns in semifinalele de la Roland Garros dupa ce a invins-o pe Angelique Kerber, scor 6-7 (2), 6-3, 6-2.
In semifinale, Simona se va duela cu Garbine Muguruza (3 WTA ), joi dupa ora 16:00, in direct pe Ziare.com.
In cazul in care va pierde acest meci, Simona va cobori pe locul doi in clasamentul WTA , iar daca va castiga isi va asigura pozitia.
Muguruza o conduce cu 3-1 in intalnirile direct pe Simona.

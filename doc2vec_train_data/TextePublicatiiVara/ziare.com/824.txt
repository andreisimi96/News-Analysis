Vineri, 01 Iunie 2018, ora 17:42
Presedintele Rusiei, Vladimir Putin , s-ar putea intalni curand cu liderul Coreei de Nord, Kim Jong-Un, a anuntat vineri purtatorul de cuvant al Kremlinului, Dmitri Peskov.
"Aceasta intalnire ar putea avea loc, modul in care se va desfasura si data la care va avea loc urmand sa fie convenite in perioada urmatoare prin intermediul canalelor diplomatice", a spus Peskov, citat de site-ul agentiei Tass .
Agentia oficiala de presa a Coreei de Nord, KCNA, a relatat vineri dimineata ca Kremlinul si Phenianul au fost de acord sa organizeze in acest an o intrevedere intre liderii celor doua tari. O discutie in acest sens ar fi avut loc joi, la Phenian, intre ministrul rus de Externe, Serghei Lavrov, si liderul nord-coreean.
Lavrov este primul oficial rus care s-a intalnit cu Kim Jong-Un in acest an. Vizita lui la Phenian are loc cu doua saptamani inainte de summitul SUA - Coreea de Nord din Singapore .

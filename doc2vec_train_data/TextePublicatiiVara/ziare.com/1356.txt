de Comunicat de presa
Miercuri, 06 Iunie 2018, ora 13:14
Libra Internet Bank raporteaza un profit net de 22 de milioane de lei pentru primele trei luni ale lui 2018, in crestere sustinuta fata de perioada similara a anului trecut, cand profitul realizat a fost de 8,4 milioane de lei.
Majorarea profitului a fost generata, in primul rand, de cresterea portofoliului de credite, dar si de scaderea semnificativa a provizioanelor si optimizarea cheltuielilor operationale.
"Profitul obtinut exprima atentia pe care o acordam calitatii serviciilor oferite clientilor nostri, impreuna cu o preocupare permanenta de a gestiona cat mai bine resursele existente si de a automatiza fluxurile din punct de vedere tehnologic. Suntem intr-o faza deosebit de interesanta, in care inovatia este pretuita in mod special de clienti, deschizand totodata noi oportunitati", a declarat Emil Bituleanu, Director General Libra Internet Bank.
La 31 martie 2018, activele nete au fost de 4,54 miliarde lei, soldul surselor a fost de 4,02 miliarde lei, iar soldul creditelor de 2,81 miliarde lei (in crestere cu 5% fata de finalul anului), rata de neperformanta situandu-se la 1,90%, un nivel mult mai bun decat media pietei.
Despre Libra Internet Bank
Libra Internet Bank este una dintre cele mai dinamice banci din Romania si a fost desemnata, in acest an, "Cea mai inovatoare banca", in cadrul a trei evenimente de prestigiu din industria bancara.
Cu o cota de piata de 1% si o retea de 50 de sucursale, Libra Internet Bank si-a dedicat dezvoltarea in principal clientilor din zona Profesii Liberale, IMM, Real Estate si Agribusiness, precum si pe zona digitala pentru persoane fizice.

Sambata, 02 Iunie 2018, ora 08:26
Muzica, relaxare in hamace, dar si bucate alese pentru pasionatii de gastronomie - asa arata oferta celei de-a sasea editii a Festivalului Blaj aLive, organizat pe Campia Libertatii. E locul in care, in 1848, la Marea Adunare Nationala, 40.000 de romani au strigat "Noi vrem sa ne unim cu tara!".
"Pentru a sustine autoritatile locale in eforturile de reabilitare a Campiei Libertatii, la fel ca la editia anterioara, festivalul va fi nevoit sa comaseze energia celor doua zile traditionale de concerte si de petreceri intr-una singura, fara a mai putea include zona de camping. La Blaj aLive 2018, fanii vor asculta si dansa pe ritmurile unora dintre cei mai indragiti artisti: Vama (Ro), ALMA (Fin), The Mono Jacks (Ro), Satellites (Ro) si Melting Dice (Ro) . Accesul in festival se face de la ora 14.00, iar concertele incep trei ore mai tarziu. Un bilet costa 60 de lei", potrivit organizatorilor.
Vor concerta Vama, Alma, The Mono Jacks, Satellites si Melting Dice.
Concertul artistei de origine finlandeza, Alma, care vine in premiera in Romania, incepe de la ora 21.00, in vreme ce trupa pop-rock Vama va urca pe scena de la ora 22.30. La spectacol sunt asteptate mii de persoane.
Participantii la Festivalul Blaj aLive vor avea parte, pe langa muzica si distractie, de relaxare in hamace, dar si de zone dedicate pasionatilor de gastronomie.
Ajuns la a sasea editie, festivalul Blaj aLive, organizat in fiecare an pe Campia Libertatii, promoveaza libertatea, educatia si inovatia ca suport tehnologic pentru dezvoltarea culturala si gazduieste initiativele tinerelor organizatii, parte din noua revolutie culturala.
Ideea acestui festival a aparut in 2013, inspirata de incarcatura istorica a Campiei Libertatii si de rolul important pe care Blajul l-a jucat in formarea Romaniei de azi.
Ansamblul Campiei Libertatii, unde in 1848 circa 40.000 de romani au strigat "Noi vrem sa ne unim cu tara", a fost reabilitat.
S-au facut alei carosabile si pietonale, s-a amplasat mobilier urban, corpuri de iluminat stradal, banci, cismele, o fantana arteziana, gardul a fost reamenajat din lemn de stejar, spatiile verzi au fost refacute, iar cele 26 de busturi aflate aici sunt, acum, iluminate arhitectural.

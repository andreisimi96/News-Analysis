Dancila a mers sambata noaptea la petrecerea de pe plaja a TSD si a facut baie de multime
Duminica, 17 Iunie 2018, ora 07:44
Premierul Viorica Dancila a venit, sambata noapte, la petrecerea de la Neptun a tinerilor social-democrati, care incheie editia a doua a Scolii Politice de vara a TSD.
Seful Executivului a ajuns la petrecere, care s-a desfasurat la un club aflat pe plaja din Neptun, putin dupa miezul noptii, insotita de presedintele Consiliul Judetean Constanta, Horia Tutuianu.
Dancila a facut o "baie de multime" printre tinerii social-democrati, care s-au inghesuit sa faca poze si selfie-uri cu aceasta.
Premierul a petrecut putin timp la o masa, alaturi de presedintele TSD, Gabriel Petrea, si de ministrul Finantelor, Eugen Teodorovici.
Dupa aproximativ jumatate de ora, Viorica Dancila a plecat de la petrecerea tinerilor social-democrati, care a continuat cu un spectacol de muzica greceasca.
Tinerii social-democrati s-au reunit, incepand de vineri, la Neptun, la o scoala politica la care au fost prezenti mai multi lideri ai partidului, ministri, parlamentari, europarlamentari. Prima zi a Scolii Politice de vara a Tineretului Social Democrat, care s-a desfasurat la Neptun, a debutat cu discursurile liderilor de la nivel central si local si s-a incheiat cu cel al presedintelui PSD, Liviu Dragnea.
In ce o priveste pe Dancila, aceasta a fost sambata in capitala Estoniei, Tallinn , dupa care a ajuns la Constanta, in cursul serii, pentru a inaugura primul zbor direct intre Romania si Estonia .

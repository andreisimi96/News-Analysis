Vineri, 15 Iunie 2018, ora 22:13
Presedintele Senatului, Calin Popescu-Tariceanu, a afirmat vineri ca a fost surprins de propunerea sefului statului de numire a lui Gabriel Vlase la sefia Serviciului de Informatii Externe si a precizat ca o decizie a coalitiei referitoare la votul din plenul Parlamentului in aceasta privinta nu a fost luata deocamdata.
La randul sau, presedintele Camerei Deputatilor, Liviu Dragnea, a ironizat adresa lui Iohannis, precizand ca o va "citi pana o va intelege". El a facut aluzie la declaratiile presedintelui Klaus Iohannis, care a spus ca "va citi pana va intelege" motivarea deciziei CCR in cazul Kovesi.
Citeste si Iohannis comenteaza motivarea CCR: Nu aplic mecanic. PSD incearca sa amputeze puterea presedintelui. Nu va exista nicio suspendare
"M-a surprins, dar nu numai pe mine. Cred ca a surprins foarte multa lume. (...) E calificat (pentru functie - n.red.) . Nu stiu care au fost criteriile. Nu vreau sa spun ca nu are calificarea necesara, dar nu vreau sa va ascund ca am fost surprins. Cred ca si domnul Dragnea a fost surprins.
In primul rand, am fost surprins ca, dupa un an si jumatate in care pozitia asta ar fi trebuit sa fie ocupata si nu a fost ocupata, vine aceasta numire in acest moment. Stau si ma intreb care este semnificatia. Nu vreau sa fac speculatii acum, dar niste intrebari fiti convinsi ca mi le-am pus. (...) Niste calcule au fost facute, ca prea e picata (propunerea - n.red.) asa din senin", a declarat Tariceanu, la Senat.
Intrebat daca Gabriel Vlase este propunerea avansata de coalitie, Tariceanu a raspuns: "Eram aici, eram in coalitie. Nu cred ca a trecut asa pe langa noi. Nu a fost niciun moment vorba de a face o astfel de propunere. (...) Am aflat (despre propunerea presedintelui Iohannis - n.red.) din comunicatul de la Cotroceni".
El a precizat ca nu a fost luata deocamdata in coalitia de guvernamant o decizie privind votul in plenul comun al Parlamentului.
"O sa stam sa discutam si sa analizam", a adaugat Tariceanu.
Dragnea: Aduce mai multe intrebari decat clarificari
La randul sau, presedintele PSD, Liviu Dragnea, a ironizat vineri adresa primita de la seful statului privind nominalizarea lui Gabriel Vlase la sefia Serviciului de Informatii Externe.
"Intr-adevar, am primit o adresa de la presedinte, eu si Calin Tariceanu, o propunere pentru SIE. Si acum, ca sa citez un clasic in viata: aceasta adresa aduce mai multe intrebari decat clarificari. O sa o citesc pana o sa inteleg, poate e nevoie sa facem o dezbatere pe aceasta tema si o sa va comunic. Asta e raspunsul la intrebarea inca nerostita in legatura cu nominalizarea la SIE", a spus liderul PSD, la Scoala politica de vara a Tineretului Social Democrat.

de Ioana Ene Dogioiu, Senior editor
Marti, 29 Mai 2018, ora 06:33
Nu cred ca PSD a fost vreodata intr-o situatie mai grava decat acum, cand, paradoxal, este pe culmile puterii, cu o opozitie slaba si fragmentata, cu un presedinte arareori jucator si fara cine stie ce abilitati politice.
Dar tocmai in aceasta pozitie de maxima vizibilitate PSD experimenteaza cea mai teribila criza interna cu putinta, aceea de pierdere a brandului. Am mai spus-o , pesedistii sunt obisnuiti cu etichtele legate de integritate, "hoti", "corupti", "plagiatori" etc, care si ele au ajuns intr-un fel sa faca parte din brand si care nu au nicio relevanta pentru electoratul lor.
Acesta a avut intotdeauna o alta asteptare, in general satisfacuta, in masura mai mica sau mai mare. Asteptarea unei guvernari macar cu aparenta de profesionalism.
Guvernarile PSD au fost solide, coerente, cu premieri puternici, cu ministri care macar stiau despre ce vorbesc. Repet, nu discut aici despre corectitudine, spun doar ca haosul la guvernare nu a fost niciodata specific PSD. Si iata ca sub Dragnea a devenit specific, in forma paroxistica de cand premier este Viorica Vasilica Dancila.
Ceea ce pentru "dusmani" devenise demult clar incepe sa devina o certitudine terifianta si pentru PSD. Dragnea a luat partidul pe persoana fizica si il foloseste pentru scopuri de persoana fizica si astfel il distruge. E drept ca impotriva lui a jucat si mentalitatea de vataf judetean care crede ca tara, lumea, universul sunt doar un Teleorman nitel mai larg.
De aceea, s-a inconjurat numai cu nulitati, a epurat si trecut pe linie moarta personalitatile partidului, cum ar fi Ecaterina Andronescu teribil bumerang in acestmoment, a lucrat exclusiv cu combinatia cumparare-teroare si a incetat sa alimenteze acel orgoliu de grup care caracteriza in primul rand PSD, un orgoliu bazat mai ales pe brand.
Si acum pesedistii vad ca oamenii incep sa-i considere incompetenti sa administreze tara, ceea ce e o premiera, ca premierul lor e de rasul curcilor, ca nu mai pot da vina nici pe Soros, nici pe statul paralel pentru ca distinsa dna Dancila este noul Bula national, ca electoratul lor de baza a fost mai degraba lovit decat avantajat de revolutia fiscala si noua lege a salarizarii, ca nimeni nu pare a intelege incotro se duce tara si cat mai are pana la impactul cu zidul.
Pesedistii accepta dictatura, daca ea le este benefica, asa cum a fost pe vremea lui Adrian Nastase, de exemplu. Dar pentru tot mai multi dintre ei devine clar ca dictatura lui Dragnea distruge partidul.
Si mai vad ceva. Vad ca pesedistii vechi, cu renume, au fost exclusi sau marginalizati, in timp ce la masa puterii troneaza venitii din PRM, chiar din PD, cum este insusi Liviu Dragnea. In cercul zero cu care Liviu Dragnea ia deciziile si chefuieste nu prea mai gasesti pesedistii pur-sange, ci mai mult "corcituri", oaste de stransura si de ocupatie pentru vechiul PSD.
De aceea, tensiunea de acum din PSD este fara precedent. Asa cum fara precedent este ca ultimul premier la care se pot raporta cu orgoliu de brand este in afara partidului si ii asteapta cu bratele deschise intr-o formatiune care promoveaza ce le era lor mai drag : nationalism, aparenta capacitatii de administrare si regasirea orgoliului de partid.
Si sunt convinsa ca drenajul catre Pro Romania va continua pentru ca pesedistii au intrat in panica. Deja se pare ca la Camera, coalitia PSD-ALDE nu mai are majoritate . In Camera lui Dragnea. Acolo cei 11 deputati Pro Romania vor forma grup parlamentar. Mai sunt si si trei senatori.
Cea mai grea lovitura este data cu stil de Ecaterina Andronescu , care ramane in PSd, dar de-a dreapta lui Victor Ponta, posibil prezidentiabil al Pro Romania. Daca Livviu Dragnea o da afara din partid, hemoragia va porni suvoi, pentru ca dna Andronescu are o simbolistica speciala in partid, coboratoare direct din Ion Iliescu. Daca o accepta asa, partajata, da un mare semn de slabiciune, iar dna Andronescu va construi puntea prin care PSD va fi coordonat de in tot mai mare masura de Victor Ponta.
De altfel, eu cred ca dl Ponta controleaza deja o parte mai mare din PSD decat se vede. Dar nu are niciun interes sa o scoata de acolo. Va lua numai cat ii trebuie pentru a face jocul parlamentar. Interesul e sa il dea jos pe Dragnea si sa recupereze partidul, nu sa il distruga.
Vad ca Liviu Dragnea contraataca cu niste racolari de la PMP, adica de la Traian Basescu. Matematic ii prinde bine. Dar politic? Nu cred. Pe de-o parte da sentimentul unui blat cu Traian Basescu, pe de alta parte accentueaza exact ceea ce spune Victor Ponta, ca PSD este invadat de fosti adversari, de aceasta data de oamenii lui Basescu carora pesedistii vechi trebuie sa le faca si temenele.
Nu trebuie sa fii vreun geniu politic ca sa intelegi pozitia de lose-lose in care a ajuns Dragnea si in care taraste si PSD. Daca o retrage pe Viorica Dancila, ar fi al treilea premier schimbat de cand au preluat guvernarea. Penibil. Si apoi este de asteptat ca presedintele Iohannis sa nu mai accepte inca o desemnare scandaloasa, deci ori se duce la Cotroceni cu o propunere foarte buna, in raport cu care insa nu poate fi el premier de facto, ori risca sa piarda guvernarea.
Daca n-o retrage, deficitul de imagine se va accentua, brandul PSD se va face tandari si Victor Ponta nu va mai culege pesedistii om cu om, ci ii va aduna cu lopata. Deocamdata are nevoie de suficienti incat sa rupa majoritatea, ceea ce va provoca automat si bascularea UDMR, pentru care sustinerea dnei Dancila este o imensa problema de imagine, si chiar a ALDE, din ce in ce mai nefericit de conditiile coabitarii cu Dragnea.
Iar daca Guvernul Dancila pica pe motiune, majoritatea dispare si presedintele nu mai poate fi presat cu existenta ei sa accepte un nume, nici macar cu complicitatea deja cronicizata a CCR.
Un moment cheie va fi pronuntarea in procesul "Bombonica" . Daca va fi condamnat, chiar in prima instanta, panica si vria PSD se vor accentua. La fel sentimentul ca este captiv unor interese personale.
Un vechi proverb spune ca, daca ai destula rabdare sa stai pe marginea unui rau, mai devreme sau mai tarziu vei vedea plutind cu fata in jos cadavrul dusmanului tau. Nu stiu daca din comoditate sau intelepciune, dar Victor Ponta a asteptat momentul si el pare sa fi venit. In fata lui se deschide acum un bulevard de revansa.
Nu e o fericire pentru tara, dupa mine, macar pentru ca Pro Romania se bazeaza pe structurile scoase de la conservare ale UNPR. Dar in egala masura cred ca nu exista un pericol mai mare decat Liviu Dragnea, care distruge tara aceasta caramida cu caramida, cu efecte pe termen lung.
Chiar daca e posibil ca Victor Ponta sa fi inteles ceva din greselile trecutului dupa ce a muscat din tarana - eu, una, nu pot uita nimic din cele comise de el in anii de putere -, nu apare din spuma marii. Dar nu pot uita nici ca Victor Ponta a avut intotdeauna niste limite. Si dincolo de vorbe, cu exceptia unor ordonante retrase din vara lui 2012, nu a luat niciodata statul de drept pe sus si nici nu a facut tandari economia.
Ce i-a lipsit lui Liviu Dragnea pentru a nu ajunge din pozitia ideala de dupa alegeri in acest unghi mort? In primul rand, masura.

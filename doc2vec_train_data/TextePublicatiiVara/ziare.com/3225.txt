de Cristian Soitu
Luni, 02 Iulie 2018, ora 22:57
Gabriela Ruse a fost invinsa dupa un meci dramatic in primul tur de la Wimbledon de poloneza Agnieszka Radwanska (30 WTA ).
Sportiva noastra, clasata pe locul 195 in lume, a pierdut cu cu 3-6, 6-4, 5-7, la capatul unui meci de-a dreptul incantator, in care a fost la inaltimea unui turneu de Grand Slam.
Aflata pentru prima data in cariera pe tabloul principal la un Grand Slam, tanara romanca a inceput meciul coplesita de emotii, iar bratul ii tremura serios.
Asta i-a permis Radwanskai sa ia un avantaj lejer, iar dupa cateva minute tabela arata deja 5-0.
Gabriela a lasat insa emotiile in urma, iar dupa ce a castigat primul game al meciului a facut un gest de descatusare catre tribune si s-a bucurat enorm.
A fost un moment care a ajutat-o sa revina in meci. Romanca s-a apropiat la 5-3 si, chiar daca a pierdut primul set, a trecut rapid peste aceasta dezamagire si a jucat din ce in ce mai bine.
Gabriela a prins tot mai multa incredere, a jucat un tenis total in care a venit foarte des la fileu si a pus-o mai mereu in incurcatura pe jucatoarea poloneza.
S-a intrat in decisiv, unde Agnieszka a parut debusolata total de faptul ca Gabriela reusea sa gaseasca mereu solutii, chiar si in momentele dificile. Spre exemplu, romanca a castigat un game foarte complicat in care a comis sase duble-greseli.
In plus, jocul ofensiv si loviturile spectaculoase reusite de Gabriela au facut deliciul fanilor prezenti pe terenul cu numarul 1 de la Wimbledon, care au aplaudat-o si sustinut-o frenetic.
Din pacate, Gabriela a ratat sase mingi de meci intr-un singur game, iar apoi si-a pierdut serviciul si i-a oferit Radwanskai sansa sa castige aceasta partida.
Mai departe, poloneza se va duela cu Lucie Safarova din Cehia, aflata pe locul 66 WTA.
RUSE - RADWANSKA 3-6, 6-4, 5-7
22:57 - Radwanska se impune in set decisiv si o invinge pe Gabriela!
22:52 - Radwanska face break si serveste pentru a castiga meciul.
22:49 - Radwanska isi face serviciul dupa un game in care Gabriela a ratat sase mingi de meci!
22:48 - Game maraton, Gabriela a ratat sase mingi de meci pana acum.
22:33 - Gabriela conduce cu 5-4 in decisiv si presiunea se muta pe Radwanska.
22:28 - Radwanska isi face serviciul si egaleaza la patru.
22:24 - Gabriela trece din nou in avantaj si conduce cu 4-3!
22:20 - Radwanska isi face serviciul si egaleaza la trei.
22:16 - Gabriela castiga un game maraton in care a comis sase duble-greseli si conduce cu 3-2!
22:06 - Radwanska egaleaza la doi.
22:01 - Gabriela trece in avantaj si conduce cu 2-1!
21:59 - Gabriela face rebreak si egaleaza la unu!
21:55 - Radwanska incepe setul decisiv cu un break.
21:49 - Gabriela castiga setul secund cu 6-4 si avem decisiv!
21:42 - Radwanska face break cand Ruse servea pentru castigarea setului secund. 5-4 pentru Gabriela.
21:33 - Gabriela se distanteaza la 5-2 si e aproape de a trimite meciul in set decisiv!
21:25 - Gabriela joaca fenomenal si conduce cu 4-1!
21:21 - Gabi Ruse face break si are 3-1 in setul secund!
21:14 - Gabi Ruse salveaza mai multe mingi de break si are 2-1.
21:01 - Gabi isi face serviciul in startul setului secund.
20:55 - Radwanska se impune in primul set cu 6-3.
20:52 - Gabi castiga al treilea game la rand si joaca din ce in ce mai bine!
20:48 - Gabi Ruse face break si e condusa cu 5-2.
20:45 - Gabi Ruse castiga primul sau game in acest meci si e condusa cu 5-1. Reactie euforica a sportivei noastre, care ridica pumnii in aer de bucurie. E primul sau Grand Slam din cariera.
20:33 - Radwanska mai face un break si se distanteaza la 4-0.
20:23 - Radwanska face break si are 2-0.
20:19 - Radwanska isi face serviciul in startul meciului.
20:16 - A inceput meciul cu Radwanska la serviciu!
Gabriela ocupa locul 195 in clasamentul WTA, in timp ce Radwanska este pe locul 30.
Aceasta este prima intalnire directa dintre cele doua jucatoare.
Gabriela Ruse se afla la prima aparitie pe tabloul principal la un Grand Slam. Ea are 20 de ani si este considerata o mare speranta a tenisului romanesc.

Miercuri, 13 Iunie 2018, ora 12:40
Austria mizeaza impreuna cu alte cateva state membre UE pe infiintarea unor centre de primire a migrantilor - in afara Uniunii Europene - "care sa ofere o protectie, dar nu o viata mai buna", a anuntat cancelarul Sebastian Kurz.
Intrebat de postul public ORF despre existenta unui asemena proiect, seful Guvernului a confirmat marti seara ca "eforturi sunt in curs in vederea infiintarii in afara Europei a unor centre de protectie in care sa putem sa gazduim refugiati, sa le oferim o protectie, dar nu o viata mai buna in Europa Centrala", relateaza AFP.
Kurz, un conservator care guverneaza impreuna cu extrema dreapta, nu a precizat cui vor fi destinate aceste centre, insa omologul sau danez Lars Lokke Rasmusen a anuntat saptamana trecuta cadiscuta cu anumite tari - inclusiv Austria - despre infiintarea unor "centre comune" destinate migrantilor care nu pot primi azil in UE sau respinsi.
"Acesta este un proiect la care lucram impreuna cu un mic numar de state in mod foarte condidential (...), pentru a-i spori fezabilitatea", a adaugat Kurz la ORF.
Intre tarile susceptibile sa primeasca aceste centre numele Albaniei a fost avansat in ultimele zile in presa austriaca.
"Vom vedea", a raspuns marti seara Kurz intrebat in acest sens.
Coalitia dreapta-extrema dreapta aflata la putere in Austria de la sfarsitul lui 2017 a transformat implementarea unei politici in domeniul migratiei restrictiva una dintre prioritatile sale.
Guvernul doreste sa faca Austria cat mai putin atractiva pentru solicitanti de azil si sa creasca nivelul expulzarilor solicitantilor de azil respinsi, un obiectiv impiedicat de lipsa unor acorduri de readmisie cu numeroase tari.
Colectiv, statele membre UE se afla in impas in deblocarea reformei - impotmolite de doi an - a sistemului de azil european, intr-o atmosfera politica tensionata de venirea la putere a unui guvern populist si de extrema dreapta in Italia.

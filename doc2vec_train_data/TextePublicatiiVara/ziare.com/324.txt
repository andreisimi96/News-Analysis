Marti, 29 Mai 2018, ora 08:00
Ionut Negoita nu mai este actionatul majoritar al lui Dinamo.
Noul actionar, cu 93 la suta din actiuni, este persoana care l-a ajutat pe Negoita sa achite datoria de doua milioane de euro catre fostul proprietar, Nicolae Badea, scrie Gazeta Sporturilor .
George Draghia, administrator al firmei Lotus Perfect Products, este noul patron din acte al formatiei din Soseaua Stefan cel Mare.
Mutarea este insa doar una de fatada, Dinamo fiind singura proprietate aflata pe numele lui Ionut Negoita si care putea fi executata silit in cazul unei datorii.
Ca o comparatie, Ionut Negoita a procedat precum Gigi Becali la FCSB cu nepotul sau, Vasile Geambazi.
Potrivit unor informatii, legatura dintre George Draghia si Ionut Negoita ar fi reprezentata de o frizerie detinuta de primul intr-unul dintre hotelurile fratilor Negoita.
George Draghia s-a nascut in urma cu 29 de ani la Turnu Magurele, judetul Teleorman.

Duminica, 27 Mai 2018, ora 00:00
Locuitorii din Sebes sunt asteptati, duminica, la referendum, pentru a raspunde daca sunt de acord cu achizitionarea unui laborator mobil pentru monitorizarea calitatii aerului.
In ultimii ani, oamenii au protestat de mai multe ori, acuzand companiile de poluare.
Costurile pentru achizitionarea laboratorului mobil de monitorizare a poluarii se ridica la peste 1 milion de lei, iar apoi vor fi angajati specialisti pentru operarea si interpretarea rezultatelor, daca locuitorii din Sebes vor participa, duminica, la referendum, si vor vota pentru sustinerea acestui demers.
Ideea achizitionarii acestui laborator a venit dupa ce la Sebes au avut loc, in ultimii ani, mai multe proteste, in care mai multi oameni acuzau ca sunt companii care prin activitatea lor polueaza, iar la dezbaterile publice organizate de autoritatile de mediu sustineau ca poluarea este cancerigena.
Prima victorie pentru locuitorii din Sebes, care nu vor o noua fabrica poluanta
Intrebarea la care locuitorii din Sebes vor raspunde cu DA sau NU, la referendumul de duminica, este: "Sunteti de acord cu achizitionarea de catre Municipiul Sebes a unui laborator mobil pentru masurarea si monitorizarea calitatii aerului din Unitatea Administrativ Teritoriala Sebes si suportarea din bugetul local al Municipiului Sebes a cheltuielilor privind achizitionarea, functionarea si utilizarea acestui laborator?"
Primaria Sebes a transmis, recent, intr-un comunicat de presa, ca referendumul este valabil daca se prezinta cel putin 30% din numarul total al persoanelor inscrise in listele electorale permanente, iar rezultatul e valid daca optiunile valabil exprimate reprezinta cel putin 25% din cei inscrisi pe listele electorale permanente.
Astfel, pentru a atinge pragul de 30%, trebuie sa iasa la vot 8.000 de persoane, primarul din Sebes, Dorin Nistor, fiind optimist ca acest lucru se va intampla.
"La un scrutin pentru alegerile unui primar la nivelul municipiului Sebes se prezinta intre 12.000 - 14.000 de alegatori, iar pragul de 30% presupune 8.000, deci este usor de atins.
In ceea ce priveste interesul oamenilor pentru acest referendum, cred ca de-a lungul timpului s-au pronuntat destul de vehement prin intrebarile puse pe probleme de mediu, in concluzie consider ca duminica pot sa-si intrerupa un pic din program pentru a participa la acest referendum", declara primarul Dorin Nistor.
Bugetul alocat pentru organizarea referendumului este de circa 20.0000 de euro.
De asemenea, intrebat daca este necesara organizarea referendumului pentru aceasta achizitie, Dorin Nistor a raspuns: "Exista doua componente importante, pe de-o parte legea privind protectia mediului, specifica foarte clar ca pe tot ceea ce inseamna strategii de mediu este obligatoriu sa se faca informare si consultarea populatiei.
Pe de alta parte exista discutii si corespondente cu cei de la Agentia pentru Protectia Mediului si Ministerul Mediului, care ne informeaza ca si municipiul Sebes intra in monitorizarea pe retelele nationale, monitorizarea calitatii aerului, si ca ne aflam in zona doi ca zona de monitorizare si nu exista depasiri la niciun fel de substante care ar putea afecta aerul, deci nu exista depasiri dincolo de limitele legale. In concluzie, orice pas in aceasta directie trebuie facut in colaborare cu cei de la APM si institutiile subordonate Ministerului Mediului".
Laboratorul care va fi achizitionat va fi acreditat si agreat de Ministerul Mediului, a mai spus Dorin Nistor.
"Ar fi extraordinar ca pe langa oamenii pe care-i vom angaja noi pentru a utiliza acest aparat sa vina si o echipa si de la minister, tocmai pentru a nu a avea discutii despre modul in care s-au facut masuratorile. Vom incuraja si ONG-urile si persoanele private sa vina ca voluntari, sa participe din cand in cand la aceste masuratori, pentru a exclude orice discutie sau orice indoieli", a afirmat Nistor.
Numarul alegatorilor cu drept de vot este de 26.213 persoane, iar numarul sectiilor de votare amplasate pe raza municipiului este de 20, a anuntat primaria Sebes.
Acestea sunt sectiile la care cetatenii voteaza in mod obisnuit, fiind amplasate pe intreaga raza administrativ-teritoriala a municipiului Sebesul, in Lancram, Petresti si Rahau.

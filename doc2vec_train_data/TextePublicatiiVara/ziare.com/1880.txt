Duminica, 10 Iunie 2018, ora 09:13
Celebra campioana din gimnastica mondiala, romanca Nadia Comaneci a fost si ea prezenta la Paris sambata in timpul marii finale de la Roland Garros dintre Simona Halep si Sloane Stephens.
O finala castigata de romanca de pe primul loc mondial WTA , scor 3-6, 6-4, 6-1, triumf care a adus Simonei primul trofeu de Mare Slem din cariera.
Imediat dupa meci, Nadia Comaneci a fost intervievata de un celebru cotidian francez de sport, iar fosta zeita de la Montreal 1976 puncta: "Este o zi minunata pentru Romania, pentru Simona, pentru tenis, pentru Roland-Garros! Am ajuns astazi din Statele Unite chiar inainte de meci. Am facut Oklahoma-Chicago, apoi Chicago-Paris. Am avut un sentiment bun. A venit randul ei! Intotdeauna s-a spus ca numarul trei este noroc. A fost a treia finala aici si asta a fost, a facut-o! Ea scrie povestea ei, primul ei titlu de Grand Slam", au fost declaratiile Nadiei, pentru cunoscutul ziar L'Equipe.
"Cand am vazut joi prima parte a meciului impotriva lui Muguruza, m-am gandit: "vrea atat de mult acest turneu!" Dupa meci, am luat telefonul pentru a chema United Airlines si le-am spus ca vreau imediat un bilet la Paris. E bine sa fii aici acum", mai adauga foarte entuziasmata cea mai mare gimnasta din istoria lumii.
Simona Halep s-a distantat in clasamentul WTA la peste 1200 de puncte de locul 2 ocupat acum de Caroline Wozniacki .
Romanca va incepe turneul de la Wimbledon , de la inceputul lunii iulie, in postura de favorita 1, locul 1 mondial WTA, iar in Anglia are de aparat un sfert de finala facut acum un an.

de Andreea Ghinea
Sambata, 26 Mai 2018, ora 16:18
Deputatul Nicolae Banicioiu, proaspat plecat din PSD, a transmis, sambata, ca ar vota o motiune de cenzura impotriva premierului Viorica Dancila.
Intrebat la Realitatea TV daca ar vota o astfel de motiune, Banicioiu a raspuns imediat "Da".
"Sunt un om care a crescut, a venit in PSD, nu mi-a fost usor sa plec, dar nici nu pot sa fiu partas la distrugerea PSD-ului. Vad ca rolul lui Dragnea si al lui Darius Valcov asta este. Cred ca 80% din PSD nu e de acord cu Dragnea azi", a mai spus fostul ministru al Sanatatii.
Amintim ca deputatul Nicolae Banicioiu si-a anuntat, vineri, demisia din PSD . El s-a alaturat astfel valului recent de plecari din tabara social-democrata, in contextul in care Opozitia pune la cale o motiune de cenzura pe care are de gand sa o depuna pana la finalul lunii iunie.
Dupa plecarea din PSD, Banicioiu a anuntat ca merge la Pro Romania, partidul lui Victor Ponta.
"Am luat decizia de a fi alaturi de colegii mei din guvernarea Ponta, guvernare cu care am facut multe lucruri bune", a transmis el.
Dupa plecarea lui Banicioiu, si Augustin Jianu, fost ministru al Comunicatiilor in Guvernul Grindeanu, a anuntat ca se alatura formatiunii Pro Romania . Si fostul ministru al Turismului Mircea Titus Dobre a facut acelasi lucru, urmat de deputatul Gabriela Podasca. Apoi a venit randul lui Mihai Sturzu.
Conform unor informatii din presa, Ecaterina Andronescu si fostul premier Mihai Tudose ar putea sa se alature echipei lui Victor Ponta.
Mutarile recente ale lui Victor Ponta ar putea cantari greu in eventualitatea unei motiuni de cenzura.

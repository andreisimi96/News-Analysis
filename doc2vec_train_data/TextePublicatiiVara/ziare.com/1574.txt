de Marius Doroftei, Editor Ziare.com
Joi, 07 Iunie 2018, ora 19:20
Simona Halep o va infrunta pe Sloane Stephens, nimeni alta decat campioana de la US Open , in marea finala de la Roland Garros .
Sportiva americana a trecut, joi, de Madison Keys in cea de-a doua semifinala de la Paris.
A fost o partida pe care Sloane a controlat-o fara prea multe emotii, ea fiind in avantaj mai tot timpul.
Ca si in finala de la US Open, de anul trecut, Keys a gresit mult si a platit pentru acest lucru, Stephens profitand de cadourile facute de adversara sa.
Sloane Stephens se califica pentru a doua oara intr-o finala de Grand Slam si o va infrunta pe Simona Halep sambata dupa-amiaza.
Cele doua s-au mai intalnit de sapte ori pana acum in circuitul feminin, iar Simona conduce cu cinci victorii. De altfel, ultimele patru meciuri directe au fost castigate de Halep, ultimul anul trecut la Cincinnati.
Finala feminina de la Roland Garros va fi transmisa in direct pe site-ul Ziare.com.
Madison Keys - Sloane Stephens 4-6/ 4-6
19:20 - Game, set si meci, Sloane Stephens!
19:16 - Keys castiga doua game-uri consecutiv si "strange" scorul in setul doi la 4-5.
18:48 - Break pentru Stephens in debutul setului doi.
18:40 - Sloane Stephens castiga primul set al meciului.
18:12 - Stephens face breakul si preia conducerea in meci.
18:02 - A inceput semifinala.
INFO: Stephens si Keys s-au duelat anul trecut si in finala de la US Open, atunci cand Sloane a reusit sa castige primul titlu de Grand Slam al carierei.

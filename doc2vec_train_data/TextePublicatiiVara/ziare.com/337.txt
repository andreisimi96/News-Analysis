Marti, 29 Mai 2018, ora 10:44
Fostul presedinte Traian Basescu, liderul PMP, a declarat luni seara ca, in contextul plecarii unor parlamentari social-democrati catre noua formatiune infiintata de Victor Ponta, lipsa de voturi ale majoritatii din Parlament se va adanci, iar PSD va deveni "mai dependent" de UDMR.
"Dragnea a administrat aceasta criza maximum de bine fata de ce putea face. Dragnea, in momentul de fata, nu are decat o solutie, sa limiteze pagubele. Limitarea pagubelor inseamna sa vorbeasca cu toti cei susceptibili de a pleca dupa Ponta. Pentru ca la el problema nu e ca nu ramane cel mai mare partid, tot cel mai mare partid parlamentar ramane, problema e ca ramane fara majoritate.
Cu cat se adanceste aceasta lipsa de voturi, cu atat devine mai dependent de UDMR, iar UDMR-ul are Tinutul Secuiesc in Senat. Sunt curios cum voteaza maine", a declarat Traian Basescu intr-o emisiune la TVR.
Acesta a aratat ca Dragnea nu a gresit foarte mult cand i-a numit "sobolani" pe cei care i s-au alaturat lui Ponta , fiindca "asta sunt din punct de vedere politic".
"La orice parlamentar plecat, iei cate un gol, Ponta e in avantaj, iar vorbele nu tin loc de voturi", a precizat liderul PMP.
In privinta pozitionarii lui Victor Ponta in favoarea unei eventuale motiuni de cenzura impotriva Guvernului, Traian Basescu crede ca acest fapt i-ar inchide orice sansa de a mai reveni in PSD.
"Motiunea - asta i-ar inchide orice posibilitate sa mai revina in PSD. E un razboi intre doi oameni de proasta calitate umana. Nu spun ca Ponta n-ar avea verbul la el, nu spun ca Dragnea nu e capabil sa primeasca si, la randu-i, asa unsuros, sa dea replici. (...) Trebuie vazut ce intelege Ponta prin opozitie, dupa parerea mea este mai degraba o batalie pentru putere.
Opozitie la Dragnea, nu la curentul socialist pe care el, de buna seama, il sustine, chiar a anuntat ca va fi un partid de centru-stanga, un politician de centru-stanga. Aici e vorba de batalia dintre doi oameni de proasta calitate umana, amandoi, in mod egal si, credeti-ma, sunt unul care ii cunoaste. (...)
Adica in relatia cu apropiatii lor nu au principii, ci au doar interese, ii folosesc, dupa care, buna ziua! E un cerc in jurul tau cu care nu faci acest lucru", a aratat Traian Basescu.
Fostul presedinte a mai opinat ca Victor Ponta "nu va face un mare partid" fiindca nu are structuri locale in spate, nici oameni cu greutate care sa aiba propriul electorat, punctand ca acestuia nu ii va reusi niciun eventual scenariu prin care sa revina la conducerea PSD in cazul in care va fi condamnat Liviu Dragnea.
Amintim ca fondatorul Pro Romania, Victor Ponta, a anuntat ca formatiunea intentioneaza sa ceara infiintarea unui grup parlamentar in Camera Deputatilor, dupa ce a ajuns la 10 parlamentari.
Majoritatea sunt membri ai Partidului Social Democrat, iar plecarile lor din partid au declansat un val de reactii din partea liderilor PSD .
Prima reactie a venit de la Liviu Dragnea, care i-a catalogat pe fostii colegi drept "sobolani" : "Nu vor reusi (sa ia oameni din PSD -n.red.), este vorba de o atitudine de sobolan a doi fosti premieri ai partidului. Dar, ca orice sobolan, rod putin, pana la urma nu se darama casa de la un sobolan sau doi sobolani".
Vicepresedintele PSD, Mihai Fifor, a sustinut ca "dezertorii tradeaza votul cetatenilor", in timp ce Rovana Plumb a spus ca "nicio tradare nu ne va impiedica sa ducem la indeplinire programul de guvernare".
Carmen Dan a declarat si ea ca este un gest "de oameni mici" si ca e de condamnat o astfel de actiune prin care este inselata increderea electoratului.
Iata mai multe detalii despre acest subiect:

de Ioana Ene Dogioiu, Senior editor
Luni, 11 Iunie 2018, ora 06:41
Pentru PSD, mitingul de sambata a fost un fiasco: nu a demonstrat nimic din ceea ce nu se stia deja, dar a exhibat o uriasa slabiciune care poate avea efect de bumerang. Din pacate, slabiciunea aceea este un cancer al intregii Romanii.
Singurul lucru dovedit de PSD a fost unul foarte bine cunoscut de cand exista acest partid, una dintre marcile sale: capacitatea de mobilizare si organizare foarte buna nu numai la nivel de filiale, ci si la nivel de institutii pe care atunci cand este la putere le trateaza ca pe niste feude.
Asa se face ca au reusit sa care la Bucuresti cam tot ce se putea din punct de vedere logistic in mod realist, inclusiv raportat la infrastructura Romaniei. Acesta a fost un obiectiv atins, dupa parerea mea singurul. Au umplut piata.
Cu cine? Eu nici nu ii dispretuiesc, nici nu ii condamn pe oamenii aceia care s-au constituit sambata seara in Piata Victoriei intr-un spectacol al capitivitatii fara de speranta. Oameni fie dependenti de slujbele controlate de PSD in administratie si supeavegheati de sefi ca de vatafi, fie extrem de saraci, multi dintre ei in slapi, fara dinti si cu o igiena precara, dependenti de ajutoarele sociale impartite de primarii PSD, au fost folositi si de aceasta data asa cum sunt folositi la vot, ca masa de manevra, vrac, ca argument numeric exclusiv.
La alegeri este un argument perfect, singurul argument. Dar in piata, la protest, mai important decat numarul e spiritul. El face diferenta. Inclusiv marele preot al urii, Mircea Badea, spunea ca nu-l intereseaza atat numarul, cat poza cu luminitele lor si strigatul care sa se auda pana la Cotroceni.
Un miting fara cap si coada
Dar masa aceea mare de oameni necajiti, fara speranta, fara sansa, a ramas inerta. Va aduceti aminte vuietul Pietii #Rezist, dezorganizat, fiecare dupa cum simtea si dorea, dar cu toata puterea? La mitingul PSD, daca toti oamenii aceia strigau intr-un glas, se spargeau geamurile Guvernului. In loc de asta, Dragnea cersea exlicit huiduieli/aplauze pe care le primea, dupa pauze penibile, de la grupurile de "strigatori" plantate langa scena, asa cum se face la orice miting de partid.
Si cum sa fi fost altfel? Un om care merge in Brazilia ca la el acasa, poate chiar la el acasa, de cate ori pe an are chef, care detine in Alexandria un conac care valoreaza cat veniturile insumate pe ani bani ale jumatate dintre participantii la miting, le vorbea acestor sarmani care vedeau poate pentru prima oara Bucurestiul, despre furt si abuz?
Chiar credeti ca oamenii acestia chinuiti nu simteau la nivel celular absurdul? Chiar credeti ca niciunul nu s-a gandit ce se putea face pentru viata lor cu banii (pana la urma inevitabil tot publici) cheltuiti pe aceasta mare manifestatie?
Nu ei, ci starea lor de captivitate, cinic intretinuta de chiar cei care ii folosesc si care fura banii in loc sa ii foloseasca pentru educarea si ridicarea lor, este cancerul Romaniei si PSD l-a expus sambata in toata hidosenia lui.
Si de la niste oameni pe care ii tratezi ca pe oi, nu poti astepta sa fie lei. Ruptura dintre scena si public a fost de dimensiunile unui canion. Oricate salturi mortale faceau vorbitorii, in romana si engleza, piata, cu exceptia "strigatorilor" de serviciu, era inerta, indiferenta.
Iar lovitura de gratie a venit la finalul care se dorea apoteotic, cu luminite aprinse, cu imn, o strivire a simbolului #Rezist care a facut inconjurul lumii. Nici macar nu au ascuns ca vor cu orice pret poza cu luminitele lor.
Dar cand Dragnea, Tariceanu, Dancila, Firea au aprins lanternele telefoanelor, multimea o luase deja la goana. La propriu. Nu numai ca nu s-au aprins beculetele in multime, dar aceasta se rasfira cu o viteza ametitoare spre autocare. Oameni sleiti de oboseala, caldura si foame isi consumau ultimele resurse pentru drumul salvator catre casa.
Pana s-a terminat imnul, piata era pe jumatate goala, iar mitingul curateniei lasa in urma munti impresionanti de gunoaie. Liderii PSD-ALDE au ramas singuri in marea de pet-uri, coji de seminte si hartii, s-au retras paziti in sediul Guvernului, in timp ce angajatii de la salubritate si cativa protestatari #Rezist s-au apucat sa curete Bucurestiul transformat intr-o imensa lada de gunoi.
Poza mitingului PSD nu a fost a luminitelor libertatii, ci a gunoiului captivitatii. PSD a aratat tarii, cat si lumii intregi, care este cheia puterii sale, cum isi castiga alegerile.
"O priveliste trista din loc in loc: multi oameni in varsta, extrem de obezi, cu par alb, stand impreuna. Sunt din judete sarace, unde se mananca prost, alcoolul este rege, iar noroiul e regina. Un partid social-democrat le-ar fi asigurat un sistem medical adecvat si din cinism ('ramaneti vii sa ne votati cat mai multe alegeri, da?') dar si pe baza unor principii.
Sunt condamnati la morti urate, cu ambulante care horcaie pe poteci prafuite, ducandu-i spre spitale imunde, unde banii de aparatura au fost spaguiti, iar daca ramai viu dupa scalpel te duc in cimitir infectiile intraspitalicesti.
Nu e un fenomen indepartat, ci ceva ce se va intampla acum, in anii urmatori. Durata medie de viata la barbati in Romania e 72 de ani. In Muntenia-exclusiv-Bucuresti si in sudul Moldovei e mult, mult mai putin. Pentru oamenii astia e chiar ultimul lor drum, ultima activitate politica din viata lor. La televizor vedem fantome viitoare.", scrie pe Facebook sociologul Barbu Mateescu.
Si a mai reusit Liviu Dragnea sa expuna public si minciuna pe care si-a construit esafodajul mesajului. Tot discursul lui Dragnea, lung, repetitiv pana la obsesie si deci foarte plictistor, s-a bazat pe teza celor 6 milioane de interceptari servita, acum e si clar de ce, de catre presedintele comisiei SRI, Claudiu Manda.
Dincolo de datele oficiale ale SRI, nu trebuie sa fii specialist ca sa iti pui o intrebare simpla: cam ce logistica e necesara pentru 6 milioane de interceptari? Cati oameni si cate aparate? Si, mai mult decat atat, cine poate sa asculte si sa proceseze spre folosire, 6 milioane de interceptari? Pur si simplu, tehnic nu se poate, asa cum nu poti ajunge cu bicicleta pe Luna.
Ce a mers prost la mitingul PSD? Un eveniment distrus de discursurile liderilor si organizarea comunista
Si PSD a mai comis o confiscare cinica sambata seara, o seara care ar fi trebuit sa fie a marii victorii de la Roland Garros a Simonei Halep. Excelenta romaneasca a invins acolo in admiratia intregii lumi. Ar fi trebuit sa fie ziua Simonei, ziua bucuriei facuta cadou Romaniei de fata aceasta admirabila pentru care tara nu a facut nimic altceva decat ca i-a dat o cetatenie. Ar fi fost seara in care Romania sa iasa in strada de dragul ei, ca sa-i multumeasca.
PSD le-a furat si asta romanilor. I-a furat pana si Simonei Halep o bucatica din gloria la care avea tot dreptul.

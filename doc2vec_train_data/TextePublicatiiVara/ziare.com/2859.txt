de Anca Petrache
Duminica, 17 Iunie 2018, ora 16:29
De obicei, cand o persoana e in coma inseamna ca viata ei a fost pusa in "asteptare" macar pentru cateva zile. In cazuri extreme, insa, poate fi vorba despre cateva zeci de ani.
Dar in tot acest timp, se intampla lucruri, cu sau fara voia celui aflat in stare vegetativa. Iar cateodata il implica si pe acesta.
Au intrat in Cartea Recordurilor
Doua femei au reusit sa intre in Cartea Recordurilor in timp ce erau in coma, arata Listverse . Prima, Elaine Esposito, nascuta in Chicago, a intrat in coma la varsta de 6 ani, in august 1941, dupa o operatie de rutina, cea pentru scoaterea apendicelui inflamat. A ramas in aceasta stare timp de 37 de ani, trei luni si 20 de zile. A murit in noiembrie 1978, ca detinator al unui record mondial.
Recordul lui Esposito a ramas in picioare timp de aproape 30 de ani. O alta americanca, de aceasta data din Johnstown, Pennsylvania, l-a depasit, stand in coma timp de 42 de ani. A intrat in coma diabetica in ianuarie 1970, cand era la liceu, dar a reusit sa traiasca, chiar daca in stare vegetativa, mai mult decat parintii sai, pana in noiembrie 2012.
Limba straina invatata in coma?
Am auzit cu totii despre persoane care se trezesc din coma cu accent strain. Sunt situatii neobisnuite, dar nu atat de rare, in care cei care au suferit o trauma la nivelul creierului incep sa vorbeasca brusc cu o cadenta distinctiva, specifica unei tari in care nu au fost vreodata.
Dar sa te trezesti ca poti conversa intr-o limba pe care nu ai studiat-o niciodata e cu adevarat ciudat. I s-a intamplat americanului Reuben Nsemoh. La varsta de 16 ani, a suferit un accident pe terenul de fotbal si a stat in coma timp de mai multe zile. Cand s-a trezit, a inceput sa comunice perfect in spaniola si a tinut-o asa timp de mai multe ore. Cu cat a trecut insa timpul, cu cat aceasta abilitate a inceput sa paleasca.
Dezamagit ca nu e Matthew McConaughey. Credea sincer ca e
Cei mai multi dintre noi ne-am gandit cum ar fi sa fim in pielea unei vedete. Insa britanicul Rory Curtis a mers mai departe pe aceasta pista. In 2014, cand s-a trezit dintr-o coma in care intrase dupa un accident de masina si o rana masiva la cap, Rory era convins ca e actorul Matthew McConaughey.
Cand s-a zarit din greseala in oglinda, la baie, si a vazut ca nu arata deloc precum starul din "True Detective", n-a mai stiut ce sa creada despre propria persoana.
Iar ciudatenia nu se opreste aici, semn ca in creierul sau s-au intamplat multe. Tot cand s-a trezut din coma, medicii au observat cu uimire ca vorbea fluent in franceza, desi studiase foarte putin, superficial, in scoala generala si uitase cam tot.
A devenit rege
Povestile de succesiune de altadata, de acum cateva sute de ani, puteau fi subiecte de roman. Regii erau asasinati cotidian, in luptele pentru putere, iar coroana revenea adesea unor copii de cinci ani, care mureau subit in urma unei raceli comune, la cateva zile dupa incoronare. Prin comparatie cu acestea, ce se intampla acum in familia regala britanica e un pic cam plictisitor.
Dar si in vremuri moderne lucrurile se mai petrec cateodata ca in carti sau ca acum sute de ani. In iunie 2001, din motive ce nu sunt nici acum clare, printul mostenitor al coroanei Dipendra Bir Bikram Shah a deschis focul asupra parintilor sai, regele si regina, chiar in Palatul regal Narayanhity.
In total, a omorat 11 persoane, inclusiv pe parintii sai. La final, a indreptat arma catre el si a tras. Insa ultima parte din plan nu i-a iesit asa cum anticipase, el ajungand la spital, in coma, timp de mai multe zile. Partea ciudata e ca, conform legilor din Nepal, el a mostenit titlul de rege de la tatal sau, indata ce acesta a murit. Timp de 54 de ore, Nepalul a fost condus de un asasin in masa in stare vegetativa.
A devenit obsedat de sex
De parca sa intelegi fortele ce guverneaza libidoul uman nu ar fi si asa suficient de dificil, elvetianul Angelo De Luca, in varsta de 81 de ani, s-a trezit dintr-o coma de patru zile cu un apetit sexual greu de potolit.
Barbatul cazuse dintr-un prun, in propria gradina, in 2010. Dupa ce s-a trezit din coma, singura solutie a fost sa mearga regulat la bordel. Asta pana cand fiul sau a vazut ca cheltuise deja peste 5.000 de dolari si a facut astfel incat tatal sau sa nu mai aiba dreptul sa-si gestioneze finantele.
Citeste si S-a culcat cu migrena acuta si s-a trezit vorbind cu accent frantuzesc

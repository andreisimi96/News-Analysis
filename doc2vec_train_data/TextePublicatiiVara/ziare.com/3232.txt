Luni, 02 Iulie 2018, ora 21:30
Autocarul cu care se intoarceau in tara loturile feminine si masculine de juniori la handbal pe plaja ale Romaniei a fost implicat intr-un accident rutier in Muntenegru.
Din fericire, toti cei aflati in autocar sunt bine si in afara oricarui pericol, a anuntat presedintele Federatiei Romane de Handbal, Alexandru Dedu (foto).
Tinerii sportivi au fost preluati de un autocar din Muntenegru pentru a ajunge la Hotelul Berane, unde vor innopta.
Ambasada Romaniei la Podgorica a facut demersuri in regim de urgenta pe langa autoritatile locale pentru a obtine informatii suplimentare referitoare la situatia persoanelor implicate in accident, a transmis Ministerul Afacerilor Externe (MAE), anunta News.ro .
"Misiunea diplomatica a intreprins, in regim de urgenta, demersuri pe langa autoritatile locale, in vederea obtinerii unor informatii suplimentare referitoare la situatia persoanelor afectate. In acest scop, o echipa consulara mobila din cadrul Ambasadei se deplaseaza in acest moment catre locul accidentului. Ambasada nu a fost notificata de catre autoritatile locale in legatura cu producerea accidentului, iar la nivelul misiunii diplomatice nu au fost receptionate solicitari de asistenta consulara", a transmis MAE.

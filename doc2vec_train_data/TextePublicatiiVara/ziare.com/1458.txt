Joi, 07 Iunie 2018, ora 00:00
Narcisistii nu sunt usor de depistat. Au capacitatea de a disimula si de a se amesteca in multime, fara a atrage atentia, daca nu-si doresc acest lucru.
Tocmai pentru ca sunt atat de greu de dibuit si de inteles, multe studii stiintifice s-au oprit asupra lor. Iar cel mai recent, publicat in Journal of Personality, a scos la iveala faptul ca narcisistii pot fi tradati de o trasatura pe care o au in comun: sprancenele distincte, arata Science Alert .
Cercetatorii Miranda Giacomin si Nicholas Rule au recrutat mai multi subiecti, carora le-au aratat fotografii in marea lor majoritate cu narcisisti - atat unii cu doar cateva trasaturi, cat si unii in cazul carora erau bifate toate caracteristicile.
Si toti au fost identificati cu usurinta de catre subiecti, mai ales atunci cand li s-au aratat sprancenele lor. S-a dovedit ca toti aveau sprancene foarte bine conturate, inchise la culoare, groase, in mod clar deosebite de cele ale celorlalti, niste sprancene distinctive.
Sprancenele narcisistilor au fost asezate apoi, cu ajutorul Photoshop, pe chipurile unor oameni care nu erau narcisisti. Si din nou subiectii le-au detectat imediat.
Se pare ca, voit sau nu, narcisistii transmit mesaje cu ajutorul sprancenelor lor. Atrag, seduc, lasa o impresie, se fac remarcati. Tocmai de aceea ei incearca sa aiba sprancene speciale, pentru a iesi in evidenta.
Apoi, sa nu uitam ca prin sprancene se transmit mai multe mesaje decat ne-am putea imagina, unele constiente, altele nu. De altfel, ele au si jucat un rol decisiv in evolutia noastra .

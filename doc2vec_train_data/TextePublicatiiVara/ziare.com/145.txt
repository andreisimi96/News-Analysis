Duminica, 27 Mai 2018, ora 17:16
Doi din trei angajati sunt deranjati de zgomotul de la birou, fapt care conduce la scaderea productivitatii, reiese dintr-un sondaj de specialitate, realizat la nivel global.
Conform cercetarii realizata de Plantronics, 64% dintre angajatii din birouri considera ca izolarea fata de zgomotul ambiental le creste productivitatea.
"In prezent, 'munca' este efectuata oriunde - in birouri cu spatii deschise, in call center, acasa, chiar si in cafenele sau alte locatii similare. Aceasta flexibilitate este minunata pentru business si oameni, dar vine la pachet cu o provocare: zgomotul. Distragerea provocata de zgomotul ambiental reduce productivitatea si starea de confort si, in call center, poate chiar afecta relatia cu clientii.
Cei ce reusesc sa se izoleze de zgomotul ambiental se pot concentra mai mult si mai bine pe sarcinile pe care le au de indeplinit. Acesta este un motiv bine intemeiat pentru care atat de multi angajati din birouri poarta casti audio pe urechi atunci cand lucreaza", precizeaza realizatorii sondajului.
Pe de alta parte, un alt studiu intocmit de expertii de la Universitatea Irvine, California, a demonstrat ca sunt necesare 23 de minute pentru a anula efectul unei distrageri a atentiei, in medie. De asemenea, peste 58% dintre angajati sustin ca sunt distrasi de mai multe ori pe zi, ceea ce constituie un impact semnificativ asupra productivitatii lor.
Plantronics dispune de solutiile potrivite pentru a ajuta oamenii sa treaca peste momentele in care zgomotul le distrage atentia si sa fie eficienti la locul de munca, indiferent de obiectul muncii: Voyager 5200 UC, 6200 UC sau 8200 UC.
Solutiile produse de catre companie sunt folosite la nivel mondial atat de catre consumatori, cat si de catre alte afaceri, de la Unified Communications si ecosisteme de servicii clienti, la analize de date si casti cu tehnologie Bluetooth.
Plantronics este prezenta in Romania de la sfarsitul anilor 1990 prin intermediul unui parteneriat de durata cu distribuitorul local ABN Systems International.

Luni, 11 Iunie 2018, ora 21:01
Grupul auto german Daimler trebuie sa cheme in service 774.000 de vehicule Mercedes-Benz vandute in Europa care sunt dotate cu softuri ilegale pentru controlul emisiilor poluante, anunta Ministerul german al Transporturilor, citat de publicatia Handelsblatt.
Anuntul a fost facut dupa intalnirea pe care Andreas Scheuer, ministrul german al Transporturilor, a avut-o luni dupa-amiaza cu directorul general al grupului auto Daimler, Dieter Zetsche.
In urma verificarilor, Autoritatea germana pentru transport rutier (KBA) a depistat ca vehicule Mercedes-Benz cu motoare diesel sunt dotate cu softuri ilegale pentru controlul emisiilor. Astfel de dispozitive au fost depistate la modele Mercedes Transporter Vito, la Mercedes GLC si la Mercedes C-Klasse.
In total, este vorba de 774.000 de masini, dintre care 238.000 sunt inmatriculate in Germania.
"Guvernul Germaniei va ordona chemarea imediata in service a 238.000 de vehicule produse de compania Daimler din cauza montarii unor dispozitive neautorizate", a comunicat Ministerul german al Transporturilor.
Compania Daimler s-a angajat sa coopereze cu autoritatile si sa elimine softurile controversate. Compania a confirmat chemarea vehiculelor in service, dar a subliniat ca problema legalitatii dispozitivelor contestate urmeaza sa fie clarificata.

Duminica, 10 Iunie 2018, ora 15:07
Deputatul PNL Mara Mares a anuntat ca va depune o initiativa legislativa pentru introducerea Bacalaureatului International in sistemul public de invatamant.
Intr-un comunicat de presa transmis duminica de PNL, deputatul liberal precizeaza ca, la ora actuala, programele Bacalaureatului International (BI) sunt oferite in Romania doar de cateva scoli private.
"Acest sistem de invatamant este complex si inovativ, nu se bazeaza doar pe o parte teoretica, ci pe faptul ca, urmare a finalizarii acestor programe, absolventul trebuie sa aiba suficiente abilitati astfel incat sa se descurce in aproape orice situatie. Concret, initiativa legislativa prevede ca programul BI se desfasoara pe parcursul a doi ani, timp in care elevii studiaza simultan la sase materii, la alegere, din cele sase grupe: limba si literatura romana/materna, limbi straine, materiile socio-umane, stiinte, matematica sau arte. De asemenea, elevii sunt nevoiti sa participe la un stagiu de voluntariat cu o durata de 140 de ore, fiind incurajate creativitatea, gandirea critica, stilul de viata sanatos sau actiunile umanitare. Prin adoptarea acestui proiect de lege, educatia din Romania ar face un pas semnificativ inainte si tara noastra s-ar situa printre cele 150 de state care au acreditat programul Bacalaureatului International", explica Mares.
In opinia sa, in prezent, procesul de acreditare pentru scolile publice care vor sa faca parte din acest program este "deosebit de anevoios", principalul impediment fiind "lipsa cadrului legal".
"Acum rezolvam aceasta problema a cadrului legal, urmand ca acesta sa fie implementat de cine doreste. Prin recunoasterea Bacalaureatului International, absolventii acestui program vor putea studia la marile universitati din strainatate, deoarece ele recunosc acest sistem de invatamant. Practic, ei vor beneficia de mai multa flexibilitate in alegerea facultatii, programul fiind un 'pasaport' catre numeroase universitati prestigioase din strainatate. Proiectul de lege nu are vreo incarcatura doctrinara, asa incat am speranta ca toate partidele politice parlamentare vor sustine si vor vota in favoarea adoptarii acestuia", subliniaza Mara Mares.

Joi, 31 Mai 2018, ora 08:10
FC Viitorul si Gica Hagi un nou motiv cu care sa se mandreasca la finalul sezonului 2017-2018.
Liga Profesionista de Fotbal a intocmit echipa ideala a play-off-ului sezonului 2017-2018, iar Ianis Hagi, capitanul formatiei constantene, a fost desemnat cel mai bun jucator din aceasta faza a competitiei, fiind ales si in echipa ideala.
In varsta de 19 ani, Ianis a reusit, in cele 10 partide din play-off, sa inscrie 4 goluri si a oferit alte doua pase decisive, care au ajutat tanara formatie constanteana sa incheie sezonul pe locul 4, se arata intr-un comunicat al fostei campioane a Romaniei.
"Ianis are cifre formidabile pentru un jucator de doar 19 ani. Calca pe urmele tatalui sau", se arata pe site-ul LPF.
In cele 14 partide disputate pentru Viitorul in Liga 1 in acest an, Ianis Hagi a inscris in total 6 goluri si a oferit patru pase decisive.
Dar iata cum arata primul "11" ideal dupa disputarea play-off-ului Ligii 1:
Arlauskis - Manea, Vinicius, Planic, Momcilovic - Ianis Hagi, Budescu, Culio, Mitrita - Gnohere, Tucudean.
Giedrius Arlauskis (CFR Cluj / 30 de ani / 9 jocuri) - Doar sase goluri primite in play-off! A aparat un penalty intr-un moment cheie, in urma caruia clujenii au ramas lideri in clasament. Este primul strain din Liga 1 campion cu trei echipe.
Cristian Manea (CFR Cluj / 20 de ani / 10 jocuri) - Surpriza placuta din acest sezon! Evolutii sigure in play-off, unde a facut perfect faza defensiva. In ciuda varstei, a aratat o maturitate de invidiat.
Bogdan Planic (FCSB / 26 de ani / 10 jocuri) - Integralist in play-off, liderul apararii ros-albastrilor a fost decisiv in ambele meciuri cu CFR. Un fundas cu un fizic impunator si cu o tehnica buna.
Paulo Vinicius (CFR Cluj / 33 de ani / 10 jocuri) - Experimentatul aparator al clujenilor a fost un zid in fata oricarui adversar. Un exemplu de profesionalism. Un gol si o pasa decisiva in cele 10 jocuri din play-off.
Marko Momcilovic (FCSB / 30 de ani / 10 jocuri) - A marcat de doua ori in aceasta faza a competitiei. Foarte periculos in momentele fixe din careul advers. Un luptator, un fotbalist indragit pentru daruirea din teren.
Ianis Hagi (Viitorul / 19 ani / 10 jocuri) - Cel mai bun jucator din play-off! A marcat patru goluri si a oferit doua pase decisive, cifre formidabile pentru un jucator de doar 19 ani! Calca pe urmele tatalui sau.
Constantin Budescu (FCSB / 29 de ani / 10 jocuri) - Indiferent de miza, de faza a competitiei, Budescu este artistul capabil sa dea culoare unui meci. Asa a fost si in play-off-ul editiei 2017-2018, in care a reusit trei goluri si o pasa decisiva.
Emmanuel Culio (CFR Cluj / 34 de ani / 10 jocuri) - A fost dirijorul clujenilor de la centrul terenului, jucatorul care a facut excelent legatura intre defensiva si compartimentul ofensiv. Un gol si doua pase decisive in 10 jocuri.
Alexandru Mitrita (CS U Craiova / 23 de ani / 10 jocuri) - Cu cinci goluri inscrise, atacantul Craiovei a fost cel mai bun marcator din play-off. Un fotbalist cu o tehnica deosebita si cu un sut foarte bun.
Harlem Gnohere (FCSB / 30 de ani / 10 jocuri) - Chiar daca a fost titular doar in cinci meciuri, s-a dovedit a fi cel mai periculos atacant din lotul ros-albastrilor. A marcat de trei ori, doua dintre reusite fiind decisive.
George Tucudean (CFR Cluj / 27 de ani / 10 jocuri) - Adus in iarna special pentru astfel de meciuri, a fost atacantul care a facut diferenta: cele trei goluri si doua pase decisive au adus sase puncte CFR-ului in cele 10 meciuri din play-off.
Dan Petrescu (CFR Cluj / 50 de ani) - A stiut cum sa gestioneze momentele dificile din play-off si a terminat aceasta faza a competitiei fara infrangere, stabilind o performanta unica in cele trei sezoane in care Liga 1 s-a disputat in acest sistem.

Marti, 29 Mai 2018, ora 21:07
Cel mai scump oras european este Zurich, urmat de Geneva si Oslo, potrivit unui raport publicat marti si realizat in baza indicelui de referinta al bancii elvetiene UBS .
Raportul, care se publica din 1971 si a ajuns la cea de-a 17-a editie, compara preturile si salariile din 77 de orase ale lumii, prin evaluarea a 128 de preturi la diferite bunuri si servicii, precum si salariile medii oferite de 15 profesii ale populatiei active, relateaza EFE.
La nivel mondial, Zurich este urmat de Copenhaga, New York, Tokyo, Milano, Londra, Chicago, Helsinki, Sydney, Paris, Auckland, Stockholm, Luxemburg, Seul, Dublin, Bruxelles, Tel Aviv si Los Angeles.
In ceea ce priveste America Latina, Ciudad de Panama se situeaza in fruntea clasamentului, urmat la distanta de Buenos Aires, pe pozitia 45, Santiago de Chile (49), Sao Paulo (52), Rio de Janeiro (56), Lima (61), Bogota (65) si Ciudad de Mexico (69).
Orasele spaniole Madrid si Barcelona se plaseaza pe locurile 34, respectiv 40, in topul celor mai scumpe metropole.
Daca se au in vedere preturile la chirii si la cosul de cheltuieli, cele mai scumpe orase sunt din nou Zurich, Geneva si New York, iar la polul opus, cele mai ieftine sunt Cairo, Lagos si Kiev. Cele mai mari salarii brute sunt in Geneva, Zurich si Luxemburg, iar cele mai mici la Cairo, Mumbai si New Delhi.
In ceea ce priveste puterea de cumparare - evaluata in functie de salariul anual net - pe primul loc se plaseaza Los Angeles, devansand Zurich si Miami, in timp ce la polul opus se situeaza Lagos, Cairo si Jakarta. Potrivit UBS, locuitorii oraselor europene si nord-americane se bucura de o mai mare putere de cumparare.
Manama, capitala Bahrainului, si Hong Kong sunt singurele orase ne-transatlantice care figureaza in acest top. Capitalele financiare ale lumii New York si Londra se plaseaza pe locul 10, respectiv 23, conform Indicelui Puterii de Cumparare luat in calcul de UBS.
Diferentele mondiale ale acestui indice sunt relevante atunci cand se ia in calcul cate ore trebuie sa lucreze o persoana din aceste orase pentru a merge la coafor, pentru a cumpara un Big Mac, sau un iPhone. Astfel, o tunsoare costa 94,32 dolari la Zurich si doar 22,60 la Kiev, 12,17 in Ciudad de Mexico si 7,5 dolari la Cairo.
Totusi, o femeie din Zurich trebuie sa lucreze doar 3,05 ore pentru a-si permite acest serviciu, aceeasi cheltuiala necesitand 12,09 ore de munca la Kiev, 5,86 in Ciudad de Mexico si 6,11 de ore la Cairo.
Cei care trebuie sa munceasca cel mai putin pentru a-si cumpara un Big Mac sunt locuitorii din Hong Kong, Taipei si Tokyo, in timp ce la polul opus se plaseaza locuitorii din Nairobi, Cairo si Lagos.
Pentru a-si putea cumpara un iPhone, cei care trebuie sa munceasca cel mai putin sunt rezidentii din Zurich, Geneva si Los Angeles, iar cei nevoiti sa munceasca cel mai mult sunt in schimb locuitorii din Mumbai si New Delhi.

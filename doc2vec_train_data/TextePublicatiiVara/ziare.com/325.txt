Marti, 29 Mai 2018, ora 08:47
Strainii cu cunostinte reduse de limba germana, precum si familiile mari care beneficiaza de asistenta sociala, sunt pe cale sa se confrunte cu reduceri ale ajutoarelor sociale, a anuntat luni guvernul de dreapta din Austria, relateaza DPA.
Protectia minima din Austria, un tip de venit lunar care este menit sa garanteze un venit minim de baza, va ramane la nivelul de 863 de euro.
Totusi, strainii fara cunostinte medii de germana sau cunostinte avansata de engleza vor primi cu 300 de euro mai putin.
Cele noua landuri din Austria au reguli diferite pentru familii. Unele platesc aceeasi suma pentru fiecare copil, in timp ce altele platesc mai putin incepand cu al patrulea copil.
In viitor, familiile se vor confrunta cu unele reduceri pentru cel de al doilea copil, si cu reduceri drastice incepand cu al treilea.
Acest lucru va afecta in special familiile de migranti, care au tendinta de a avea mai multi copii decat cele austriece, noteaza DPA.
Cancelarul conservator Sebastian Kurz a explicat ca scopul sau este de a "combate imigratia in sistemul nostru de protectie sociala", dar si de a oferi stimulente pentru a cauta de lucru.
Intr-un discurs sustinut la Mauerbach, in apropiere de Viena, Kurz a spus ca platile reprezentand asa-numita "protectie minima" au crescut cu 60% din 2012.
Organizatiile caritabile au criticat tratamentul diferit pentru straini si familiile mai mari. "Cred ca este periculos sa intorci unele grupuri de oameni impotriva altora. Cei care iubesc Austria nu o divizeaza", a spus Michael Landau, care conduce organizatia catolica Caritas.
Guvernul de coalitie dintre conservatori si extrema dreapta si-a concentrat unele dintre politici asupra copiilor, potrivit DPA. Astfel, guvernul intentioneaza sa reduca alocatiile pentru copiii din strainatate a caror parinti lucreaza in Austria si sa interzica valul islamic in scolile elementare si centrele de zi.

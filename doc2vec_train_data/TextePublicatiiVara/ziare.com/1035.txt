Luni, 04 Iunie 2018, ora 08:02
Inaintea meciului direct de la Roland Garros, Serena Williams i-a raspuns Mariei Sharapova, dupa ce rusoaica a sustinut ca a vazut-o plangand in vestiar pe americanca si ca aceasta o uraste.
Sharapova a povestit in cartea autobiografica lansata anul trecut ca Serena a plans in hohote dupa finala de la Wimbledon 2004, pierduta in fata ei.
In replica, Serena nu a negat ca ar fi plans, dar a mentionat ca in niciun caz nu o uraste pe Sharapova din cauza acelui episod.
"Cartea ei a fost scrisa suta la suta din zvonuri, din vorbe! A fost dezamagitor ce am citit. Am plans in vestiar de mai multe ori dupa o infrangere si asta e ceva ce multa lume face. Cred ca este normal. Cred ca asta arata pasiunea si dorinta de a intra pe teren si de a da ce ai mai bun.
Totusi, eu nu am avut niciodata nimic cu ea. Tot timpul am spus ca femeile trebuie sa se sustina reciproc. Succesul unei femei trebuie sa fie o inspiratie pentru celelalte. Nu am nicio problema cu ea, niciun sentiment negativ", a spus Serena intr-o conferinta de presa.
Sharapova a creat valva in lumea tenisului, dupa dezvaluirile facute in cartea lansata anul trecut. Chiar daca in trecut a refuzat sa comenteze spusele Sharapovei, Serena a acceptat totusi sa vorbeasca despre acel episod inaintea meciului direct de la Roland Garros.
"Dupa acel meci, am auzit-o plangand. Am iesit cat de repede am putut, dar ea si-a dat seama ca am fost acolo. Oamenii se intreaba adesea de ce am avut atat de multe probleme sa o bat pe Serena. Scorul este 19-2 in favoarea ei. Pentru mine, raspunsul a fost in vestiar, in acea zi.
Serena m-a urat pentru ca am fost acel copil slab care a batut-o, impotriva tuturor asteptarilor, la Wimbledon. Dar cel mai mult m-a urat pentru ca am auzit-o plangand. Nu cu mult dupa acel turneu, am auzit ca Serena i-a spus unui prieten de-al meu ca 'Nu voi mai pierde niciodata in fata acestei mici scorpii (b*tch) '", a povestit Sharapova in cartea sa.
Partida dintre Maria Sharapova si Serena Williams, din optimile de finala de la Roland Garros, va avea loc luni, dupa ora 17:00, in direct pe Ziare.com.

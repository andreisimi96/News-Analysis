Miercuri, 13 Iunie 2018, ora 08:47
Poli Iasi ar putea deveni noua forta a Ligii 1, clubul anuntand investitii mari dupa ce si-a gasit un nou patron.
Omul de afaceri Horia Sabo si-a asumat finantarea formatiei si a dezvaluit deja bugetul pentru sezonul urmator.
"Bugetul clubului va fi undeva la 3 milioane jumatate de euro", a spus Sabo in cadrul unei conferinte de presa.
Directorul sportiv al iesenilor, Tibor Selymes, a explicat care sunt planurile din perioada de mercato, asteptarile fiind foarte mari.
Sunt vizati jucatori din primele ligi din Franta si Olanda, semn ca noul patron de la Iasi vrea sa bage bani inclusiv in achizitii.
"Vom aduce jucatori din prima, din a doua liga franceza, olandeza", a spus Selymes.
Poli Iasi a traversat o perioada foarte dificila in prima jumatate a anului, echipa fiind lipsita de finantarea autoritatilor locale.
Vedeta echipei, Kamer Qaka, a fost cedata la FCSB in urma cu cateva zile, iar banii primiti pe urma transferului au fost folositi pentru plata salariilor restante ale jucatorilor.

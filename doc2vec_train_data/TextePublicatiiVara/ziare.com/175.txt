Duminica, 27 Mai 2018, ora 22:57
Fostul presedinte Traian Basescu a anuntat ca Partidul Miscarea Populara va vota pentru motiunea de cenzura la adresa Guvernului Dancila, fara sa fie nevoie ca cineva sa negocieze cu formatiunea sa, dar nu crede ca actiunea va avea succes.
"O votam si daca nu are sansa de reusita, ca doar nu o sa votam cu Dancila. Marea problema e sa nu ne facem de ras, sa luam bataie. Sunt cam 80 de voturi diferenta in favoarea puterii, mai au minoritatile si UDMR", a declarat Traian Basescu, la Romania TV.
Fostul presedinte a vorbit si despre racolarile din ultima perioada, inclusiv din formatiunea pe care o conduce - Partidul Miscarea Populara.
"Toti trag de partidele mai mici ca sa-si rotunjeasca numarul de parlamentari, numai ca numai fraierii pleaca, dupa mine. Cei care pleaca la PSD nu sunt pusi pe locuri eligibile la viitoarele alegeri. Cei care se uita catre partidul lui Ponta, personal nu cred ca va intra in Parlament.
Uitati-va cum si-a pus emblema cu partenerul lui, marele Banicioiu care ne spunea la toate televiziunile ca avem mijloace sa ii salvam, in loc declanseze mecanismul european. Acesta e penal impreuna cu premierul. A sacrifica oameni mintind public ca ai mjloace sa salvezi vietile acelor nenorociti este o crima. Cu acesta vrea sa defileze Ponta?", a mai spus Basescu.
PNL a anuntat ca va initia motiune de cenzura la adresa Cabinetului Dancila, urmand sa incerce atragerea de voturi chiar si din partea alesilor PSD.

Sambata, 26 Mai 2018, ora 20:49
Ministerul Justitiei a pus in dezbatere publica un proiect de ordin privind stabilirea libera a onorariilor intre notarul public si solicitant, in cazul mai multor tipuri de acte si proceduri notariale.
Potrivit proiectului, stabilirea libera a onorariilor ar viza procedura autentificarii unor contracte si declaratii, procedura succesorala, procedura divortului, actele de dare de data certa inscrisurilor si consultatiile juridice in materie notariala, altele decat cele care sunt urmate de incheierea unui act la notarul public respectiv.
Conform aceleiasi surse, Uniunea Nationala a Notarilor Publici a transmis catre Ministerul Justitiei doua adrese, prin care se propun actele si procedurile notariale pentru care onorariul notarial sa se stabileasca liber intre notarul public si solicitant, precum si amendarea Normelor privind tarifele de onorarii pentru serviciile prestate de notarii publici.
"Potrivit art. 67 alin. (2) din Legea nr. 36/1995, republicata, 'prin exceptie de la dispozitiile art. 57 alin. (1) lit. d), la propunerea Consiliului Uniunii, ministrul Justitiei poate stabili acte si proceduri notariale pentru care onorariul se stabileste liber, intre notarul public si solicitant'.
Tinand seama de textul legal mai sus-mentionat si de propunerile formulate (...), a fost intocmit proiectul de ordin al ministrului Justitiei pentru modificarea si completarea Normelor privind tarifele de onorarii pentru serviciile prestate de notarii publici", se precizeaza in expunerea de motive.

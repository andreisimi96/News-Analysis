de Ioana Ene Dogioiu, Senior editor
Luni, 28 Mai 2018, ora 09:53
Denuntul depus de Ludovic Orban impotriva Vioricai Dancila a avut, dincolo de rolul sau, perfect normal din punctul meu de vedere, de a cere clarificarea judiciara a unei chestiuni extrem de delicate cu potential de mare pericol pentru aceasta tara, si pe acela de turnesol pentru uselismul din PNL .
Stiti care este una dintre explicatiile pentru care Victor Ponta a purces la suspendarea presedintelui din 2012? Pentru ca era ferm convins ca dupa decizia CCR care a constatat ca a incalcat Constitutia cand a pretins sa se duca in locul lui Traian Basescu la Consiliul european, presedintele va cere anchetarea sa exact pentru uzurpare de calitati oficiale. Desigur, PNL era atunci in USL.
Eu am argumentat deja pe larg de ce cred ca sesizarea lui Ludovic Orban se justifica, in calitatea lui de cetatean. Trebuie stabilit foarte clar, profesionist, daca cele de care nu numai Ludovic Orban o suspecteaza pe Viorica Dancila sunt sau nu adevarate. Trebuie sa stim daca cineva a fost dispus sa vanda interesele acestei tari pe un pumn de interese personale.
E cineva care poate spune ca asa ceva nu conteaza?
Da. Mai multi vajnici si patrioti liberali in frunte cu Daniel Zamfir, Viorel Catarama si noua stea Iulian Dumitrescu au sarit ca fripti pentru ca nu au fost consultati si pentru ca nu sunt adeptii plangerilor penale.
Mie mi se parea mai normal sa nu fie adeptii infractorilor, dar probabil ca am eu asteptari exagerate. Este de-a dreptul amuzant sa ii vezi pe unii liberali cum vorbesc despre justitie ca despre o boala rusinoasa. Cum sa faci plangere penala? E ca si cum te-ai duce la bordel, vai! Sa colaborezi cu justitia, sa ai aversiune la infractiune? Oribil!
In paranteza fie zis, dl Dumitrescu apare in documentele de pe site-ul Senatului ca votant al Legii 303 privind statutul magistratilor mana langa mana si suflet langa suflet cu PSD . E drept ca domnia sa neaga si acuza o eroare tehnica.
Si nu vad de ce trebuia ca Ludovic Orban sa consulte partidul intr-o chestiune facuta in nume personal. Nici eu nu cred ca a redactat denuntul cu mana lui, pentru ca nu e jurist. Probabil ca scris-o un avocat. Si? Care e problema?
Sigur ca e straniu ca dupa aceea Ludovic Orban a cerut sustinerea partidului pentru aceasta plangere. De-abia asta e straniu. Dar nu inexplicabl.
Plangerea aceasta, mai precis neconsultarea partidului, urma sa fie folosita ca pretext pentru un puci impotriva lui Ludovic Orban, care e planuit de mai mult timp din cateva motive.
Pe de-o parte, pentru ca Ludovic Orban si-a cam indeplinit misiunea. La un pahar de suc, liberalii sunt dispusi sa admita ca l-au votat masiv la congres pentru ca era un simbol anti- DNA pentru ca fusese deja achitat in prima instanta. A fost forma lor de a-si exprima ura fata de justitie, cu nimic mai mica decat a pesedistilor. Doar ca ei tintesc un electorat in fata caruia sinceritatea aceasta ar fi fatala. Nu ca de ipocrizia lor nu s-ar cam fi prins lumea.
Acum ca misiunea aceasta e consumata, ca mesajul a fost transmis, greii liberali constata, ce sa vezi?, ca Ludovic Orban nu are tractiune electorala. Si cand l-ati votat presedinte avea mai multa? E un fel de "maurul si-a facut datoria, maurul poate sa moara" sau sa fie ucis politic.
A doua cauza este lista pentru europarlamentare. Baronetul PNL vrea la Bruxelles. Falca, Hava si Blaga vor sa fie europarlamentari. Au viziune europeana, proiecte, se simt pefect potriviti si deloc, deloc provinciali pentru acest post. Si erau convinsi ca in schimbul aducerii PDL la picioarele lui la alegeri, vor primi de la Ludovic Orban locuri eligibile. Ei chiar credeau ca lumea se va buluci sa voteze pentru a-i trimite la Bruxelles.
Cand au vazut ca dl Orban are alte planuri, sa faca o competitie pentru lista, cand au mai vazut si aducerea lui Siegfried Muresan le-a picat cerul in cap. Pai, ce facem, nene?
Cand Ludovic Orban a cerut sustinerea partidului pentru plangere impotriva premierului Dancila a pus partidul intr-o situatie delicata. Daca i-o refuzau insemna ca se plaseaza explicit, oficial de partea PSD. Ceea ce pentu multi e valabil, doar ca nu toti sunt dispusi, asa cum e dispus dl Dumitrescu, sa o si puna pe frunte printr-un vot. Daca au acceptat-o, plangerea nu mai poate fi folosita pentru puci. Trebuie gasit alt moment. Si nu ma indoiesc ca el va fi pandit.
Cam cu asta se ocupa unii suficient de multi liberali de frunte cand tara arde. Cum sa ia gatul unui presedinte care nu vrea sa mai faca listele la comanda baronetului si care vrea sa marcheze o ruptura esentiala de dragul lor PSD. Greu cu uselismul, nu moare cu una cu doua!

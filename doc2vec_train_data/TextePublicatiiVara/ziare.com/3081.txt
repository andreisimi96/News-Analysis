Marti, 19 Iunie 2018, ora 07:52
Presedintele Klaus Iohannis se va intalni marti, la ora 14.00, la Ambasada Republicii Bulgaria, cu ambasadorii statelor membre ale Uniunii Europene acreditati la Bucuresti, cu prilejul reuniunii traditionale semestriale organizate de statul membru care detine Presedintia Consiliului Uniunii Europene.
Presedintele Iohannis va sublinia angajamentul sau puternic in ceea ce priveste respectarea principiilor statului de drept, consolidarea independentei justitiei si continuarea luptei impotriva coruptiei
In cadrul intalnirii organizate de Ambasada Republicii Bulgaria, tara care detine in prezent Presedintia Consiliului Uniunii Europene, vor fi abordate aspecte legate de principalele teme aflate pe agenda reuniunii Consiliului European din perioada 28-29 iunie, precum migratia, securitatea Uniunii Europene, Piata Interna, viitorul buget al Uniunii pentru perioada 2021-2027 si relatiile externe ale Uniunii. De asemenea, se va discuta si despre viitoarea Presedintie romana a Consiliului Uniunii Europene din 2019, informeaza un comunicat al Administratiei prezidentiale.
Conform sursei citate, presedintele Klaus Iohannis va reitera mesajul potrivit caruia Romania sprijina o Uniune solida si coerenta, in care toate statele membre sa contribuie la consolidarea proiectului european, bazat pe valorile si principiile fundamentale ale unitatii, solidaritatii, egalitatii de tratament si convergentei.
Presedintele Romaniei va sublinia ca viitoarea Presedintie romana a Consiliul UE va avea in prim-plan cetateanul si va urmari ca politicile Uniunii Europene sa se raporteze in permanenta la principiul coeziunii, ca valoare comuna a Uniunii. In acest spirit, de coeziune europeana, tara noastra se va pregati pentru Summitul de la Sibiu, din 9 mai 2019, dedicat definirii viitoarei agende strategice a Uniunii pentru perioada 2019-2024.
Referitor la viitorul buget al Uniunii pentru perioada 2021-2027, pesedintele Iohannis va sublinia ca solutia de compromis care va rezulta din negocieri trebuie sa fie echilibrata si sa raspunda atat noilor prioritati ale Uniunii, precum protectia frontierelor, migratie, Erasmus, inovare, aparare, cat si sa pastreze un nivel de finantare semnificativ pentru politicile traditionale, respectiv coeziunea si politica agricola comuna.
Presedintele Romaniei va sublinia faptul ca tara noastra va continua sa sprijine eforturile comune la nivelul european de consolidare a securitatii interne a Uniunii, precum si de restabilire a implementarii depline a sistemului Schengen. In acest context, Klaus Iohannis va sublinia ca procesul de consolidare a Spatiului Schengen nu poate fi complet fara integrarea deplina a Romaniei si a Bulgariei.
In cadrul discutiilor referitoare la evolutiile din plan intern, seful statului va vorbi despre consolidarea democratiei si a statului de drept, ca elemente esentiale pentru parcursul viitor al tarii noastre. In acest context, presedintele Iohannis va sublinia angajamentul sau puternic in ceea ce priveste respectarea principiilor statului de drept, consolidarea independentei justitiei si continuarea luptei impotriva coruptiei, se arata in comunicat.
Intalnirea lui Iohannis cu ambasadorii are loc in conditiile in care luni seara Parlamentul a modificat Codul de Procedura Penala .

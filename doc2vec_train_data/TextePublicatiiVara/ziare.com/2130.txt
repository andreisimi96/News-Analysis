de Irina Olteanu
Marti, 12 Iunie 2018, ora 14:01
Presedintele Klaus Iohannis le da dreptate magistratilor care au reactionat dupa atacurile lansate de Liviu Dragnea la adresa lor, afirmand ca "este inadmisibil ca un politician, care mai este si infractor, sa ameninte magistratii".
Mai mult, seful statului a criticat si mitingul antijustitie organizat sambata de PSD, catalogandu-l drept mediocru.
"Pe buna dreptate s-au revoltat magistratii. Cum se trezeste un politician, care mai este si infractor, sa se duca la televizor si sa ameninte magistratii, dupa ce a convocat un miting mediocru antijustitie? Este inadmisibil.
Nu putem lasa statul sa intre intr-o situatie de incertitutune, sa intram in deriva si sa ne trezim ca in loc sa consolidam democratia romaneasca noi de dragul unuia care vrea sa fie mai puternic decat e sanatos renuntam la valori democratice", a declarat, marti, presedintele Klaus Iohannis intr-o scurta declaratie de presa in care a comentat pentru prima data motivarea CCR pe decizia prin care il obliga sa o revoce pe sefa DNA, Laura Codruta Kovesi.
Duminica seara, intr-o emisiune la Antena3, liderul PSD Liviu Dragnea a amenintat procurorii , anuntand ca "foarte multi risca sa plateasca greu".
Forumul Judecatorilor a cerut CSM sa apere independenta magistratilor
Luni dimineata, Asociatia "Forumul Judecatorilor din Romania" a transmis o cerere catre CSM prin care solicita sa apere independenta sistemului judiciar "de atacurile recente ale reprezentantilor de seama ai puterii legislative si ai puterii executive".
Judecatorii au spus ca fac referire la discursurile unor lideri politici, sustinute sambata si duminica, "in privinta carora este necesara interventia neintarziata a Consiliului Superior al Magistraturii".
"In conditiile in care organizatorii mitingului desfasurat la 9 iunie 2018 sunt persoane aflate in diverse proceduri judiciare penale, iar mesajele au vizat in mod expres justitia, cu motivarea devoalata ca puterea politica sa primeze asupra independentei institutiilor "nereformate", apelul la incetarea asa-ziselor "abuzuri" reprezinta o forma de presiune asupra magistratilor care au in lucru dosare penale, chiar in etapa deliberarii, ceea ce constituie un precedent extrem de periculos, ce nu poate ramane nesanctionat in conditiile legii", afirma Asociatia Forumul Judecatorilor din Romania, intr-un comunicat remis Ziare.com.
Forumul Judecatorilor critica si faptul ca magistratii au fost catalogati drept "corupti", "stalinisti", "securisti", "tortionari" si "sobolani", afirmand ca aceste denumiri sunt inacceptabile si reprezinta un derapaj extrem de grav de la principiile democratiei.
"Duritatea discursului politic, pornind de la catalogarea magistratilor, in cadrul unor afirmatii generalizatoare, drept "corupti", "stalinisti", "securisti", "tortionari", culminand cu denumirea absolut inacceptabila de "sobolani", reprezinta un derapaj extrem de grav de la principiile democratiei, iar intregul "scenariu" al mitingului politic, "recuzita" utilizata si asa-zisa "vointa a poporului" de a fi ocoliti "cei alesi" de mijloacele legale de atragere a raspunderii penale, asociate cu declaratia de "lupta in strada", "pana la capat" contureaza imaginea unei amenintari grave la independenta justitiei.
De asemenea, intr-o emisiune de televiziune subsecventa acestui eveniment, presedintele Camerei Deputatilor a amenintat nepermis procurorii DIICOT care ancheteaza o plangere aflata pe rol, in exercitarea atributiilor de serviciu, acuzandu-i ca "risca sa plateasca la greu" pentru solutia luata", mai afirma judecatorii.
Si DIICOT sesizeaza CSM
DIICOT a anuntat ca va depune doua sesizari la Consiliul Superior al Magistraturii , in urma atacurilor repetate din ultimele zile ale reprezentantilor Puterii la adresa magistratilor.
Prima sesizare vizeaza apararea reputatiei procurorilor care se ocupa de dosarul Dancila, iar celalta face referire la un atac la adresa independentei sistemului judiciar, au declarat surse judiciare pentru Ziare.com.
CSM a cerut Inspectiei Judiciare sa verifice atacurile lui Dragnea la adresa magistratilor
CSM precizeaza ca a cerut Inspectiei Judiciare sa faca verificari cu privire la afirmatiile liderului social democrat.
Citeste si alte reactii dupa atacurile lui Dragnea la adresa magistratilor:

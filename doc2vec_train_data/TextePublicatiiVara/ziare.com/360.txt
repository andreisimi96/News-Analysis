Marti, 29 Mai 2018, ora 12:04
In ultimele decenii, importanta vietii de familie in viata oamenilor s-a schimbat in mod negativ. Rata natalitatii a scazut, iar numarul casatoriilor de asemenea. Ceea ce a cunoscut o mare amploare insa, este instabilitatea casatoriilor si numarul divorturilor.
In ziua de azi, relatia dintre viata privata si cea profesionala a devenit foarte complicata. Acest lucru s-a observat mai ales la femei, care tin foarte mult sa fie independente si care au un stil de viata care poate pune in pericol aspiratiile ambilor parteneri.
Dorinta de a avea copii este inca puternica la femei dar asta nu inseamna ca se concretizeaza. Potrivit statisticilor 80% din femei isi doresc copii si o viata de familie.
In tara noastra, dar si in alte tari varsta la care oamenii isi intemeiaza o familie a crescut, astfel se explica si lipsa copiilor in multe familii. Acum oamenii nu isi mai pun problema numarului de copii pe care sa-i aiba, ei se intreaba daca mai are rost sa se casatoreasca.
Oamenii sunt foarte mult implicati in munca lor, se straduiesc sa obtina venituri mai mari si spera ca astfel mai tarziu vor avea timp si de o familie si de copii.
Atat pentru femei cat si pentru barbati, cariera are prioritate si independenta financiara.
Daca in trecut se vorbea despre a fi independent din punct de vedere financiar doar la barbati, acum acest lucru a devenit cea mai mare preocupare si pentru femei.
Psihologii au ajuns la concluzia ca femeile sunt axate pe cariera si chiar nu isi mai doresc copii. Ele considera ca este foarte important sa isi pastreze locul de munca. Au ajuns ca creada ca parasirea serviciului pentru o perioada de timp si revenirea dupa aceea sunt dificile si asociate cu pierderea venitului sau chiar cu a locului de munca.
Acesta este motivul pentru care ele nu mai vor sa faca copii, nu mai sunt dispuse sa petreaca timp cu cresterea copiilor. Drept urmare, cele care fac copii sunt in general femeile care nu au acest stres al jobului, sau care au venituri mai mici, limitate si care se bazeaza mai mult pe castigurile sotului.
Femeile sunt constiente si de dificultatile familiale care apar inevitabil. Multe dintre femei au probleme caracteristice unei persoane maritate, iar cea mai mare este dezamagirea pe care o simt atunci cand isi dau seama ca nu mai sunt cea mai importanta persoana din viata sotului.
Iata care sunt motivele pentru care o femeie maritata ajunge sa fie nefericita:
Considera ca pana si cainele primeste mai multa atentie de la sot decat ea.
Nu suporta ca sotul ei prefera sa iasa cu prietenii decat sa stea cu ea.
Este nefericita de faptul ca acesta nu o mai iubeste, pentru ca nu mai ocupa un loc special in inima lui.
Simte ca sotul nu o mai intelege deloc.
Comunicarea in casnicie lasa de dorit.
Este nervoasa ca sotul nu aduce bani acasa sau ca o insala.
Cauzele instabilitatii casatoriilor in ziua de azi
Unul din principalele motive care poate slabi o casnicie este lipsa dragostei . In foarte multe casnicii apare plictiseala, o lipsa de armonie, de comunicare, care treptat influenteaza mediul in care traiesc cei doi si relatia dintre ei.
Sunt oameni care divorteaza si dupa 20 de ani, dar si dupa doi ani de casnicie. In ziua de azi totul este posibil, divorturile devin tot mai frecvente incat nu te mai miri de nimic.
Majoritatea oamenilor nu iau aceasta decizie spontan, ei se gandesc la asta chiar ani de zile si chiar se separa un timp, stau despartiti pentru a vedea daca se schimba ceva in viata si relatia lor.
Din pacate, despartirea temporara duce cu siguranta la divort pentru ca relatia se deterioreaza si mai mult, iar fisurile care existau si care erau destul de multe duc la ruperea definitiva a legaturii.
Un motiv de divort este si gestionarea proasta a banilor. Foarte multe familii care au dificultati financiare pot ajunge la certuri interminabile si in cele din urma la separare.
Faptul ca unul din parteneri este mai risipitor si unul mai strangator poate crea certuri si stari de nervi, poate duce la probleme familiale.
Diferite nevoi sexuale care apar la unul dintre parteneri din cauza schimbarilor hormonale sau a inaintarii in varsta pot pune amprenta asupra libidoului si pot crea discutii, probleme in cuplu, iar deseori pot duce si la divort.
In multe familii unul din parteneri insala, iar acest lucru este principalul motiv de despartire in majoritatea familiilor.
Alte motive de divort sunt:
Diferenta de varsta dintre parteneri; cel care este mai tanar isi doreste o relatie cu o persoana de varsta sa.
Ambii au personalitate puternica, sunt incapatanati si nu cedeaza.
Unul dintre soti conduce, iar celalalt nu mai suporta atitudinea lui de dictator.
Orgoliul, egoismul, lipsa de dragoste pot duce la despartire.
Unul dintre parteneri nu mai vrea sa lupte pentru a-si salva casatoria, este coplesit de problemele care apar in viata de familie.
Indiferent de motive, nu ar trebui sa fie atatea divorturi in ziua de azi. Oare ce este in neregula astazi cu psihicul si gandirea oamenilor?

Miercuri, 13 Iunie 2018, ora 11:35
Gigi Becali anunta ca Raul Rusescu s-ar putea intoarce la FCSB.
Dupa ce-a fost refuzat de atacantul slovac Adam Nemec, finantatorul lui FCSB a vorbit cu Rusescu si i-a dat acestuia un termen de maximum trei zile pentru a se decide.
"Am primit raspuns de la Nemec, merge la alta echipa. Avem varianta Rusescu, vorbim cu el. Am vorbit si iarna trecuta", a spus Becali intr-o interventie la ProX.
"Daca nu vine in doua-trei zile, la revedere, nu-l mai luam. I-am zis sa vina la pregatire, ca altfel nu il luam", a adaugat acesta.
Raul Rusescu (30 de ani) n-a jucat niciun meci in sezonul trecut, fiind pus pe liber de gruparea turca Osmanlispor.
Daca si varianta Raul Rusescu va pica, Becali isi va pune sperantele intr-o decizie favorabila in cazul Omrani.
"Alta varianta este Omrani, care asteapta decizia in dosarul cu CFR", a precizat Becali.
Billel Omrani are 25 de ani si a marcat 9 goluri in sezonul trecut pentru gruparea din Gruia.

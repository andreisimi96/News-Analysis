Sambata, 02 Iunie 2018, ora 20:56
Hidrologii au emis, sambata, noi avertizari cod galben pentru bazine hidrologice din judetele Bihor si Salaj, valabile pana duminica, la ora 3.00. Astfel, numarul judetelor in care pot aparea probleme din cauza ploilor a ajuns la unsprezece. De asemenea, hidrologii au extins avertizarea hidrologica ce poate afecta localitati din judetul Caras-Severin, pana la ora 24.00.
Update 20.55 Potrivit hidrologilor, efecte din cauza ploilor abundente pot aparea, pana la ora 24.00, pe raurile mici din bazinele hidrografice: Barzava - bazin superior, Nera - bazin mijlociu si superior, Bela Reca, judetul Caras-Severin.
"Fenomenele hidrologice periculoase se pot produce cu probabilitate mai mare pe unele rauri mici din bazinele hidrografice: Barzava - bazin superior", anunta hidrologii.
De asemenea, este vizat de o avertizare cod galben, valabila pana duminica la ora 3.00, bazinul raului Barcau - bazin superior si afluenti bazin mijlociu, judetele Bihor, Salaj.
Astfel, numarul judetelor in care sunt anuntate "scurgeri importante pe versanti, torenti, paraie, viituri rapide pe raurile mici cu posibile efecte de inundatii locale si cresteri de debite si niveluri cu posibile depasiri ale cotelor de atentie" a ajuns la 11.
Judetele unde hidrologii anunta fenomene periculoase sunt Caras-Severin, Bihor, Salaj, Bacau, Neamt, Harghita, Covasna, Suceava, Hunedoara, Brasov si Vrancea.
Hidrologii au emis, sambata, mai multe avertizari cod galben de inundatii pentru bazine hidrografice din noua judete, fiind vizate scurgeri importante pe versanti, torenti, paraie, viituri rapide pe raurile mici cu posibile efecte de inundatii locale si cresteri de debite si niveluri cu posibile depasiri ale cotelor de atentie. Cele mai multe dintre avertizari sunt valabile pana la ora 23.00.
Potrivit hidrologilor, judetele atentionate sunt Suceava, Caras-Severin, Hunedoara, Brasov, Harghita, Covasna si Vrancea.
Una dintre avertizari este valabila pana la ora 21.00 si vizeaza bazinele hidrografice Bistra si Mures - afluentii aferenti sectorului aval S.H. Gelmar - confluenta cu raul Dobra, judetele Caras-Severin, Hunedoara.
"Fenomenele hidrologice periculoase se pot produce cu probabilitate mai mare pe unele rauri mici din bazinele hidrografice: Cerna (afluent al Muresului) - bazin inferior", spun hidrologii.
Celelalte patru avertizari sunt valabile pana la ora 23.00. Una dintre ele vizeaza raurile mici din bazinul hidrografic Trotus, fiind afectate rauri din judetele Bacau, Neamt, Harghita si Covasna.
"Fenomenele hidrologice periculoase se pot produce cu probabilitate mai mare pe unele rauri mici din bazinele hidrografice: Ciobanus, Asau, Tazlaul Sarat", mai anunta hidrologii.
De asemenea, se pot inregistra inundatii in bazinele hidrografice: Putna - bazin superior si afluenti bazin mijlociu si inferior, Susita - bazin superior, judetul Vrancea. Fenomenele hidrologice periculoase se pot produce cu probabilitate mai mare pe unele rauri mici din bazinele hidrografice: Putna - bazin superior amonte S.H. Tulnici, Zabala - bazin superior.
In plus, fenomene periculoase pot aparea pe raurile mici din bazinele hidrografice: Suceava - bazin mijlociu si inferior, Moldova - bazin superior, judetul Suceava, cu mai mare intensitate acestea urmand a se produce pe raurile Sucevita si Solca.
Mai sunt vizate bazinele Bistra, Mures si Olt - bazin amonte S.H. Fagaras, urmand a fi afectate zone din judetele judetele Brasov, Harghita, Covasna.
Potrivit hidrologilor, ca urmare a precipitatiilor inregistrate in ultimele ore, a celor prognozate si propagarii, se pot produce scurgeri importante pe versanti, torenti, paraie, viituri rapide pe raurile mici cu posibile efecte de inundatii locale si cresteri de debite si niveluri cu posibile depasiri ale cotelor de atentie.

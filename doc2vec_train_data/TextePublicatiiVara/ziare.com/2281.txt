Miercuri, 13 Iunie 2018, ora 15:37
Parlamentul a adoptat miercuri, cu 166 de voturi "pentru", 54 de voturi "impotriva" si patru abtineri, raportul Comisiei SIPA cu privire la desfiintarea Directiei Generale de Protectie si Anticoruptie (DGPA), in care se arata ca declaratiile persoanelor audiate au dus la concluzia ca ministrul Justitiei din 2005, Monica Macovei, alaturi de consilierul sau, jurnalistul Dan Tapalaga, au patruns in arhiva.
De asemenea, spune raportul, Hotararea de Guvern nr. 127/2006 privind desfiintarea DGPA a fost "initiata cu siguranta de ministrul Justitiei".
Potrivit raportului, Comisia a avut 19 sedinte si au fost invitate la audieri 57 de persoane, dintre care patru au raspuns solicitarii prin scrisori, iar sapte nu au dat niciun raspuns. De asemenea, au fost trimise 71 de adrese catre 21 de institutii ale statului pentru a fi puse la dispozitia Comisiei documente.
Astfel, SRI, Ministerul Justitiei, Ministerul Aprarii si Serviciul de Protectie si Paza nu au raspuns acestor solicitari.
Aceeasi sursa arata ca, din declaratiile facute de persoanele audiate in Comisie, a rezultat faptul ca decizia de desfiintare a Directiei Generale de Protectie si Anticoruptie (DGPA) a fost luata de catre ministrul Justitiei de la acea vreme, Monica Macovei.
De asemenea, raporul arata ca Hotararea de Guvern nr. 127/2006 privind desfiintarea DGPA a fost "initiata cu siguranta de ministrul Justitiei".
Tot din declaratiile persoanelor audiate, Comisia a stabilit ca "doamna Luisa Monica Macovei, in luna ianuarie 2005, insotita de domnul Dan Nicolae Tapalaga, s-a prezentat la sediul adinistrativ al DGPA, unde, sub pretextul efectuarii unui control (...) a sigilat unul sau doua fisete cu arhiva din... cel de la etajul 2 din incapere, doua fisete, cred, de arhiva, cu sigiliul domniei sale. A urcat la etaj, ne-a solicitat sa deschidem sa vada integritatea documentelor, am aratat-o".
De asemenea, se arata ca Macovei si Tapalaga nu detineau la acea vreme certificat ORNISS, care le oferea posibilitatea de a avea acces la informatii clasificate.
Si fostii ministri ai Justitiei Catalin Predoiu si Mona Pivniceru "au manifestat preocupare pentru conservarea fondului arhivistic al DGPA, insa demersurile acestora nu au avut finalitate", mai noteaza Comisia in raport.
In raportul seaparat trimis de PNL catre Birourile permanente reunite ale Parlamentului, se arata ca: "in vederea realizarii scopului pentru care a fost instituita Comisia, s-a procedat la solicitarea de informatii de la institutiile si autoritatile publice descries in anexa II a raportului dar si la audierea unor persoane.
Din raspunsurile primite, cat si din modul in care au fost conduse audierile persoanelor invitate in fata Comisiei, nu s-a desprins nicio concluzie relevanta realizarii scopului Comisiei".
Raportul final va fi trimis catre CSAT, SRI, Ministerul Justitiei si Parchetul de pe langa Inalta Curte de Casatie si Justitie pentru dispunerea de masuri cu privire la competenta fiecarei institutii.

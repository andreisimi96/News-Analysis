Vineri, 08 Iunie 2018, ora 08:16
Chiar daca a fost foarte bucuroasa dupa calificarea in finala de la Roland Garros , Simona Halep a refuzat sa raspunda la o intrebare primita la conferinta de presa.
"Ce ai invatat din cele trei infrangeri suferite in precedentele finale de Grand Slam?", a fost intrebarea la care Simona nu a dorit sa raspunda.
"Putem vorbi despre alt subiect? Priviti ce vreme frumoasa este afara", le-a transmis Simona jurnalistilor, usor amuzata.
Pe de alta parte, Simona a oferit detalii despre cum va pregati finala de sambata.
"Acum am mai multa experienta si sunt mai calma. Simt ca trebuie sa profit de victoria cu Garbine. Ma voi odihni, ma voi relaxa si vedem ce se va intampla sambata. Cu siguranta voi lupta pentru fiecare minge", a adaugat Simona.
Simona a ajuns in finala de la Roland Garros dupa ce a invins-o pe iberica Garbine Muguruza (3 WTA ), scor 6-1, 6-4.
In marea finala, Simona se va duela, sambata de la ora 16:00, cu americanca Sloane Stephens (10 WTA ).
Scorul intalnirilor directe este 5-2 in favoarea Simonei Halep. Sportiva noastra s-a impus totodata in ultimele patru partide.
Marea finala dintre Simona Halep si Sloane Stephens va fi transmisa in direct de Ziare.com.
Pentru Simona, aceasta va fi a patra finala de Grand Slam din cariera si a treia de la Roland Garros.

Marti, 29 Mai 2018, ora 10:52
Vicepresedintele PSD Adrian Tutuianu considera ca mitingul din 9 iunie trebuie organizat in Piata Victoriei.
"Eu cred ca la nivel simbolic, trebuie sa-l organizam tot in Piata Victoriei, pentru ca s-a creat undeva imaginea ca Piata Victoriei ar apartine numai anumitor manifestanti. Or lucrul acesta nu este adevarat", a declarat Tutuianu.
Acesta considera ca PSD Dambovita poate aduce la mitingul din Bucuresti peste 20 de mii de oameni.
El precizeaza ca fiecare participant la mitingul din Capitala pe care-l va organiza partidul pe 9 iunie isi va suporta costurile, dar daca unii nu vor putea face asta, va interveni organizatia de partid.
Intrebat daca le va asigura o masa participantilor, Tutuianu a spus ca "Nu, astea sunt lucruri pe care dvs. le speculati. N-a spus nimeni de asa ceva. Fiecare vine, isi suporta costurile. Acolo unde unii dintre colegi nu vor putea sa faca acest lucru, va interveni organizatia de partid. Pe de alta parte, vor fi prezenti in Bucuresti foarte multi membri si simpatizanti ai partidului din Bucuresti. Vor putea sa vina la acest miting toti cei care au votat PSD si ALDE si sustin aceasta guvernare".

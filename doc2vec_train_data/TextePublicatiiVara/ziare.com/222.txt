Luni, 28 Mai 2018, ora 11:01
Gigi Becali vrea sa scape cu orice pret de atacantul Denis Alibec .
Finantatorul ros-albastrilor a renuntat astfel la planurile de a mai incasa bani in schimbul atacantului si a decis sa-l lase sa plece chiar si sub forma de imprumut. Asta la doar jumatate de an dupa ce Becali spera sa incaseze 10 milioane de euro.
Conflictul cu Nicolae Dica a fost insa cireasa pe tort, iar Becali a decis sa-l lase sa plece in orice conditii.
"Situatia e mai delicata, trebuie sa fie o despartire. Speram noi sa fie intr-un campionat cat mai bun si asteptam. Deocamdata, din ce stiu si la ce am avut control, nu a avut o oferta concreta scrisa pentru Denis. Au fost multe contacte pentru imprumut. Steaua nu voia sa auda, acum sunt deschisi, probabil, si la aceasta varianta", a spus Florin Lovin , impresarul lui Alibec, la Telekom Sport.
Denis Alibec a ajuns la FCSB in urma cu un an si jumatate, pentru 1.7 milioane de euro, de la Astra Giurgiu .
Dupa un inceput bun in tricoul ros-albastrilor, Alibec a dezamagit in ultima stagiune, reusind sa inscrie doar un singur gol.
Mai mult, el a intrat si in conflict cu antrenorul Nicolae Dica, iar acesta nu a mai dorit sa mizeze pe el.

Duminica, 17 Iunie 2018, ora 18:06
Omul care l-a blocat pe Messi in cel mai important moment de pana acum al acestui Mundial din Rusia, portarul nationalei Islandei, Hannes Halldorsson, a avut o prima reactie dupa remiza dintre nationala sa si Argentina.
1-1 a fost scorul dintre cele doua nationale, iar Leo Messi a ratat un penalti decisiv in minutul 64, un penalti la care Hannes Halldorsson, regizor de film in viata de zi cu zi, a ghicit coltul in mod miraculos:
"Mi-am facut temele si am stiut ca aceasta situatie putea veni. L-am studiat pe Messi si am incercat sa intru in capul lui. Am simtit ca va trage pe partea aceea. Pentru mine, ca portar, sa joc pentru Islanda in primul meci la Cupa Mondiala si sa-l am in fata pe cel mai bun jucator din lume la un penalti a fost un moment mare. E un vis devenit realitate", au sunat declaratiile lui Halldorsson pentru cotidianul spaniol Marca.
Un comentator islandez face inconjurul lumii cu reactia sa dupa ratarea penaltiului de catre Leo Messi la Cupa Mondiala (Video)
Islanda si Argentina au cate un punct in aceasta grupa, in care lidera e Croatia, care a invins tot sambata Nigeria cu 2-0.
In urmatoarea partida, Islanda va da piept cu Nigeria si in cazul unei victorii, poate fi favorita la calificarea in optimi de finala.

Marti, 29 Mai 2018, ora 21:13
Judecatorii Curtii Constitutionale a Romaniei sunt asteptati sa anunte, miercuri, care este decizia privind sesizarea conflictului institutional dintre Guvern si Presedintie, dupa ce Klaus Iohannis a refuzat sa o revoce pe Laura Codruta Kovesi , procuror sef al DNA .
CCR va anunta, miercuri, daca exista un conflict institutional intre presedintie si Guvern, dupa ce joi, 10 mai, atat ministrul Justitiei, cat si presedintia si-au sustinut punctele de vedere.
"Faptul ca presedintele Romaniei nu are drept de veto. Daca presedintele isi exercita pe nelegalitatea procedurii, atunci cere ministrului sa reevalueze cererea sa indeplineasca conditiile legale. Acum nu se pune problema nelegalitatii ca presedintele nu a invocat asa ceva, ci oportunitatea politica prin declaratiile verbale. In opinia noastra presedintele Romaniei, abordand astfel procedura de revocare a inteles sa blocheze procedura de revocare.In opinia noastra, presedintele Romaniei, abordand procedura de revocare, a inteles pur si simplu sa blocheze procedura de revocare. A oferit un raspuns politic, de oportunitate. Insa, acceptarea acestei oportunitati ar insemna sa consacram inversul a ceea ce se scrie in Constitutie. In opinia noastra, rolul presedintelului in procedura de numire si de revocare nu poate fi si nu este una politica. Refuzul, prin considerentele aratate, incalca rolul constitutional al ministrului justitiei si independenta procurorilor", a declarat Tudorel Toader , la Curtea Constitutionala.
Pe de alta parte, consilierul prezidential Simina Tanasescu a declarat ca nu este cauza unui blocaj institutional, ci reprezinta exercitarea unei atributii legale a sefului statului.
"Ati fost investiti cu solutionarea unui conflict de natura constitutionala inexistent. (...) Sesizarea nu vizeaza un conflict pentru ca nu e niciun conflict. Articolul 54, alineatul 1, din legea de organizare judiciara arata care sunt atributiile fiecareia dintre cele trei autoritati implicate in aceasta procedura. Ministrul a realizat o propunere. Consiliul Superior al Magistarturii a avizat. Presedintele a dat un raspuns. Ministrul nu a oferit un aviz si nu a luat o decizie. CSM nu a facut propunerea si nu a luat decizia. Presedintele Romaniei nu a facut propunerea si nu a dat un aviz. Fiecare dintre cele trei autoritati s-au manifestat in limitele atributiilor stabilite prin articolul 54, alineatul 1. Presedintele a raspuns printr-un act administrativ. (...) In speta, nu e vorba de un conflict. Niciuna dintre autoritati nu si-a depasit competentele sau nu s-a abtinut de la a face ceea ce era repartizat sa faca prin legea aplicabila", a declarat consilierul prezidential Simina Tanasescu, in sedinta Curtii Constitutionale.
Pe 22 februarie, ministrul Justitiei Tudorel Toader a cerut revocarea sefei DNA, retinand in sarcina acesteia 20 de "acte si fapte de netolerat". Printre acestea, Toader a mentionat ancheta in cazul OUG 13, refuzul de a se prezenta la audierile din Parlament, falsurile din dosare, lipsa unei reactii adecvate in cazul presupuselor abuzuri de la DNA Ploiesti, precum si afectarea imaginii Romaniei prin dezinformarea forurilor europene.
Timp de 80 de minute, ministrul Justitiei, Tudorel Toader, a prezentat, in sinteza, raportul de 36 de pagini privind activitatea manageriala la nivelul conducerii DNA, retinand in sarcina Laurei Codruta Kovesi 20 de "acte si fapte de netolerat", pentru care a cerut revocarea.
Ulterior, presedintele Klaus Iohannis a anuntat ca nu va da curs cererii de revocare a Laurei Codruta Kovesi, argumentand ca motivele invocate de Tudorel Toader nu au fost de natura sa il convinga.

Duminica, 03 Iunie 2018, ora 22:32
O politista a fost ranita, duminica seara, dupa ce a fost acrosata de un autoturism, care ar fi trecut pe culoarea rosie a semaforului, in zona Pietei Universitatii din Bucuresti.
"In urma cu putin timp, o colega din cadrul Brigazii Rutiere a fost victima unui eveniment rutier. In timp ce se afla in exercitarea atributiilor de serviciu, in zona Piata Universitatii, a fost acrosata de un autoturism. Agenta de politie a fost transportata la spital pentru ingrijiri medicale", a declarat purtatorul de cuvant al Politiei Capitalei, Diana Sarca.
Conform sursei citate, din primele date rezulta ca politista a efectuat semnal unui conducator auto care ar fi patruns in intersectie la culoarea rosie a semaforului, iar la momentul in care acesta a franat brusc, a intrat in derapaj si a acrosat-o.
Politisti ai Brigazii Rutiere au efectuat cercetarea la fata locului.
Conducatorul auto implicat in eveniment a fost condus la sediul subunitatii de politie din zona.

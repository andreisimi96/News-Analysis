Duminica, 10 Iunie 2018, ora 14:32
Celebrul jucator egiptean Mohammed Salah a dat asigurari cu mai putin de o saptamana pana la inceperea Campionatului Mondial din Rusia ca va fi pe teren chiar la primul joc din grupe cu Uruguay.
Partida va avea loc vinerea viitoare, iar Mo Salah a confirmat intr-un interviu pentru ziarul Marca faptul ca se simte mult mai bine dupa accidentarea la umar provocata de Sergio Ramos in finala Champions League Real Madrid - Liverpool:
"Ma simt mai bine si sper sa fiu capabil sa joc de la debut, dar asta depinde numai de cum va sta situatia in ajunul duelului cu Uruguay".
Chiar daca el nu va juca tot meciul cu Uruguay, el va fi 100 la suta refacut in a doua partida a grupei A cu Rusia, dupa cum o confirma chiar agentul sau Ramy Abbas, in France Football: "Sigur va fi refacut pentru a doua partida din grupa, cu Rusia, pe 19 iunie".
Mo Salah a avut parte de o accidentare dura la umarul stang in partida cu Real din finala Ligii Campionilor, pe 26 mai, dar el va merge in Rusia alaturi de echipa sa nationala , Egipt, echipa care revine la un turneu final de Campionat Mondial din 1990.

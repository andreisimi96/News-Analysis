Luni, 04 Iunie 2018, ora 09:05
Mihaela Buzarnescu pleaca de la Roland Garros cu un cec in valoare de 222 de mii de euro, acesta fiind cel mai mare premiu incasat in intreaga cariera.
Dupa eliminarea de la Paris, sportiva noastra a anuntat ca va folosi o parte din bani pentru a merge intr-o vacanta, iar restul ii va folosi in pregatirea turneelor viitoare.
"Nu am stiut de aceste premii pana dupa ce am castigat partida contra Svitolinei. De anul trecut am incercat sa nu ma gandesc la sume sau la costuri si am incercat doar sa joc tenis si rezultatele vor veni chiar daca au fost momente grele si m-am sustinut singura in ultimii 10 ani de zile.
Mi-ar placea sa merg intr-o vacanta la finalul anului, in rest nu cred ca as avea asa mult timp liber vara aceasta si ca si cadouri nu stiu exact. Daca imi place ceva, imi voi cumpara nu sunt genul care sa faca aceste lucruri doar prin prisma castigarii unei sume mai mari", a spus Buzarnescu, potrivit Telekom Sport.
Apoi, Mihaela a mentionat ca nu si-a gasit inca un sponsor desi incearca de ceva vreme.
"Eu sper sa ma caute. Deocamdata nu a venit nimeni la acest turneu, dar daca ma vor cauta o sa fiu precauta, nu o sa ma grabesc si o sa aleg cele mai bune optiuni, daca vor exista", a mai spus sportiva.
Premiul incasat la Roland Garros reprezinta o treime din castigurile din intreaga cariera ale Mihaelei.
Sportiva noastra a parasit turneul in optimile de finala , fiind invinsa de Madison Keys.

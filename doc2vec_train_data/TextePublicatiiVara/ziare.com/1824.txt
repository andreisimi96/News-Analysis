Sambata, 09 Iunie 2018, ora 20:36
"Love is great!", a concluzionat ambasadorul britanic Paul Brummell, ovationat de peste 5.000 de persoane prezente sambata seara la marsul diversitatii Bucharest Pride.
Pentru cei care au venit dinspre Universitate, marsul a inceput la metrou .
Intrebate la Universitate daca statia de metrou Victoriei este inchisa, una dintre angajatele Metrorex a raspuns: "Nu, e deschisa". Cealalta a contrazis-o. "Nu ne-au anuntat nimic", revine prima. I se raspunde: "Cine sa te anunte?!... Mai bine le inchid pe toate".
Metroul dinspre Berceni ajunge si este plin de oameni imbracati in alb. Multi, dezorientati, au coborat la Romana. "Am luat-o ca pe o sarcina de serviciu", a recunoscut o femeie.
In Piata Victoriei, participantii la mitingul PSD , care veneau pe jos dinspre Piata Romana, priveau cu interes spre iesirea dinspre Calea Victoriei, unde media de varsta nu depasea 35 de ani, iar muzica rasuna de pe platforme.
De partea cealalta, dincolo de "granita" trasata de jandarmi , sustinatorii PSD urmareau meciul Simonei Halep. Steaguri tricolore fluturand, aplauze la cate o reusita a romancei.
Discutie peste "barajul" Victoriei
"Sunt la marsul asta. Acolo nu stim ce e. Ce cauta oamenii astia aici? Fata de cine protesteaza? Au Guvernul. Guvernul e acolo. Nu inteleg! protsteaza fata de Dancila?! Ce fac? Europa arata asa (arata spre Calea victoriei) . Europa este un loc liber, unde libertatea de opinie, dreptul la a fi asa cum esti e respectat. Si ma uit la ei - nu au avut nici macar dreptul la cum sa se imbrace. Azi au avut dreptul sa se imbrace in alb", a spus un bucurestean nemultumit de mitingul PSD din Piata Victoriei si de impartirea oamenilor in doua tabere.
Cu steaguri-curcubeu, costumati nu atat de extravagant ca in alti ani, reprezentantii comunitatii LGBT au pornit, putin dupa ora 18.00, spre Piata Universitatii.
"Iubirea nu tine cont de prejudecati", era mesajul afisat pe un banner. Celor peste 2.000 de oameni li s-au alaturat pana la Universitate alte cateva mii. Turistii straini s-au regasit in marsul de la Bucuresti, comparat cu manifestari de gen din Europa.
Pe Calea Victoriei, urmariti de la balcoane, au salutat fluturand steagurile si eliberand baloane de sapun. "Diversitatea ne face mai puternici" statea scris pe o pancarta.
La ora 19.00, participantii au ajuns pe esplanada cu statui de la Universitate.
"Suntem doi oameni obisnuiti care nu au acceptat discriminarea, la fel ca voi", au spus Adrian Coman si partenerul sau de acelasi sex, cetateanul american Robert Claibourn Hamilton, protagonistii unei decizii istorice a Curtii de Justitie a Uniunii Europene - recunoasterea casatoriei.
La cea de-a 14-a editie a marsului diversitatii au fost sarbatoriti 40 de ani de cand a fost creat steagul-curcubeu, pentru a reprezenta solidaritatea comunitatii LGBTI si apararea drepturilor ei. Astfel, un steag de mari dimensiuni a fost purtat de participanti, iar pe esplanada, Emil Rengle i-a indemnat pe cei prezenti sa participe la primul flashmob din istoria Bucharest Pride.
"Parteneriatul civil e o nevoie, nu e un moft", a fost ideea generala.
Ambasadorul Marii Britanii a considerat marsul "o oportunitate de a celebra diversitatea, de a celebra faptul ca diferentele imbogatesc societatea".
El i-a felicitat pe Coman si Hamilton si a spus: "Asteptam ca autoritatile romane sa faca in cel mai scurt timp demersurile necesare pentru a da realitate acestei decizii".
"Love is great!", a spus el purtand un tricou cu acelasi mesaj si un steag curcubeu.
Ambasadorul Germaniei, Cord Meier-Klodt, a adaugat ca "drepturile LGBT+ sunt drepturi fundamentale si un indicator central pentru valabilitatea acestora este respectul fata de minoritati".
"Marsul diversitatii de astazi este un semnal extrem de important impotriva intolerantei si discriminarii pentru noi toti. Drepturile minoritatilor nu reprezinta un atac asupra intereselor majoritatii. Din contra. Respectul fata de minoritati intareste mai degraba drepturile tuturor. Europa noastra inseamna diversitate. Aceasta diversitate consolideaza societatile noastre", a mai spus el.
Bucharest Pride se va incheia, sambata seara, cu o petrecere in clubul Control, unde va canta Peaches, pentru prima data la Bucuresti.

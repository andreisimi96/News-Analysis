Vineri, 01 Iunie 2018, ora 20:00
Americanca Madison Keys, urmatoarea adversara a Mihaelei Buzarnescu din optimile de finala de la Roland Garros, s-a declarat complet debusolata inaintea confruntarii cu sportiva noastra.
Ocupanta locului 13 WTA a afirmat ca nu are deloc informatii despre Mihaela si ca nu poate nici macar sa-i pronunte numele. Ea spera ca va fi ajutata de oamenii din staff-ul sau.
"Nici macar nu stiu sa-i pronunt numele de familie, asa ca nu-l voi spune. Am nevoie de ajutor, ma bazez pe dragii mei antrenori ca-mi vor furniza un plan de joc, iar apoi voi intra pe teren si-l voi pune in practica.
Stiu ca ea si este cap de serie la Roland Garros si ii vad numele mereu, dar pur si simplu nu am vazut-o jucand vreodata. E oarecum dragut sa joci cu cineva cu care n-ai mai jucat", a spus Keys la conferinta de presa.
Mihaela Buzarnescu s-a calificat in optimile de finala de la Roland Garros dupa ce a invins-o minunat pe ucraineanca Elina Svitolina, favorita numarul 4.
Sportiva noastra a obtinut victoria carierei dupa o evolutie de exceptie. Scorul final a fost 6-3, 7-5 pentru Mihaela, protagonista unei lectii de tenis.
In optimile de finala, Mihaela o va intalni pe americanca Madison Keys, favorita numarul 13 de la Roland Garros.
Partida din optimi va avea loc duminica, la o ora ce nu a fost stabilita deocamdata si va fi transmisa in direct de Ziare.com.
Pentru calificarea in optimile de finala, Mihaela si-a asigurat un cec in valoare de 222 de mii de euro.

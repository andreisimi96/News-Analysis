Sambata, 16 Iunie 2018, ora 08:53
Presedintele ALDE, Calin Popescu Tariceanu, sustine ca nu a discutat, nici oficial, nici neoficial, cu social-democratii sau cu liderul PSD, Liviu Dragnea, despre intentia de a il suspendata din functie pe Klaus Iohannis.
"Eu nu am auzit de astfel de planuri si nu am facut o discutie, nici oficiala, nici neoficiala, cu liderii PSD, cu presedintele Liviu Dragnea, cu care de altfel m-am intretinut si ieri si alaltaieri, dar un astfel de subiect nu a intervenit in discutia noastra.
Asa incat sigur ca s-ar putea ca si de la ALDE cineva sa considere public punctul lui de vedere personal, fara ca el sa angajeze partidul, ca e bine sa facem asa sau poate cineva o sa spuna ca nu e bine. Cred ca trebuie sa respectam dreptul fiecaruia de a-si exprima opinia.
Pana la urma, ceea ce conteaza este decizia finala si decizia partidului, nu putem sa ne orientam dupa luari de pozitii individuale", a afirmat liderul ALDE, Calin Popescu Tariceanu, vineri, la Parlament.
Seful Senatului a mai precizat ca, in ceea ce priveste suspendarea sefului statului, coalitia de guvernare va lua o decizie care va fi anuntata public, dar ca presedintele trebuie sa spuna la randul sau ce va face in legatura cu revocarea sefei DNA.
"Cand presedintele o sa anunte, atunci sigur ca o sa fim in fata unei situatii care o sa impuna o anumita decizie, dar pana atunci, dati-i voie si presedintelui, banuiesc ca weekendul o sa-i fie un sfetnic bun si o sa aflam saptamana viitoare, nu stiu cred ca ar fi normal. N-am niciun fel de informatii, pentru ca eu nu am niciun fel de comunicare cu presedintele, sa zic asa, in particular.
Nici macar oficiala nu avem, ca stiti bine ca presedintele a fost de curand in Polonia la reuniunea B9, care s-a tinut la Varsovia, la nivel de presedinti si n-am primit nicio informare despre ce a discutat cu presedintele Poloniei, ce s-a discutat la acea reuniune, cum ar fi fost poate firesc", a subliniat Tariceanu.
Liderul ALDE a adaugat ca, in cazul in care Klaus Iohannis nu respecta Constitutia si decizia CCR, atunci sanctiunea extrema este suspendarea.
"Suspendarea nu este o actiune pe care o iei ca si cand ai un vot la legea privind circulatia bicicletelor pe trotuarele de la periferie. Stiti foarte bine ca, din pacate, in Constitutie nu exista decat o singura sanctiune la presedinte si aceasta este sanctiunea extrema, suspendarea.
Dar eu ma astept la altceva, eu ma astept ca presedintele, care prin Constitutie are un rol bine definit, si anume, de garant al respectarii Constitutiei, sa respecte decizia CCR", a completat Tariceanu.
Presedintele Klaus Iohannis a spus recent ca va mai analiza si citi decizia si motivarea CCR care a stabilit ca exista un conflict intre Ministerul Justitiei si Presedintie si ca seful statului este obligat sa o revoce din functia de procuror sef al DNA pe Laura Codruta Kovesi.
Iohannis a adaugat ca este nevoie de o ampla dezbatere in societate, care ar putea avea ca finalitate un referendum, explicand ca poate ar fi necesara schimbarea Constitutiei.
Citeste pe larg declaratiile lui Klaus Iohannis: Nu aplic mecanic. PSD incearca sa amputeze puterea presedintelui. Nu va exista nicio suspendare
Iata cele mai noi informatii despre planurile PSD care ar putea include suspendarea lui Iohannis:

Vineri, 08 Iunie 2018, ora 08:34
Parlamentul Ucrainei a adoptat o lege ce prevede crearea unei instante speciale pentru cazurile de coruptie in contextul in care Kievul incearca sa convinga creditorii internationali sa deblocheze o noua transa a programului de finantare de 17,5 miliarde de dolari.
Insa tot joi, parlamentarii ucrainieni au votat in favoarea demiterii lui Oleksandr Daniliuk, ministrul Finantelor, care a acuzat ca i s-a cerut sa tolereze "coruptia politica".
Fondul Monetar International a anuntat ca va evalua daca legea garanteaza crearea unei instante independente si de incredere, dar si-a exprimat si ingrijorarea in legatura cu demiterea lui Daniliuk.
Noua lege ar avea rolul de a proteja instanta anticoruptie de presiuni politice si tentative de corupere, in conditiile in care coruptia endemica ramane un factor ce descurajeaza investitorii straini.
Presedintele ucrainean Petro Porosenko a catalogat legea drept un test decisiv pentru capacitatea tarii de a combate coruptia, adaugand ca aprobarea legii reprezinta o victorie pentru Ucraina.

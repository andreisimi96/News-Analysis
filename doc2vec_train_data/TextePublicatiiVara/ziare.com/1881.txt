de Dan Alexandru
Duminica, 10 Iunie 2018, ora 10:46
In ultimul amical jucat inainte de plecarea in Rusia, Franta, vicecampioana europeana in exercitiu, a lasat o proasta imagine fanilor, cand la Lyon nu a putut invinge o echipa care nu este calificata la Cupa Mondiala.
Franta a remizat doar in fata Statelor Unite, scor 1-1, dupa ce oaspetii au condus din minutul 44 printr-un gol al lui Green. Francezii au egalat tarziu, cu un gol marcat de tanarul Mbappe in minutul 78.
Cocosii galici aveau 3 victorii la rand pana la acest egal, dupa 3-1 cu Italia, 2-0 cu Irlanda si 3-1 cu Rusia.
In minutul 55 a avut loc un mare moment de panica la Lyon, dupa ce Olivier Giroud si Matt Miazga s-au ciocnit la un duel aerian pentru minge si ambii s-au ales cu capetele sparte. Giroud a inceput sa sangereze masiv si ambii jucatori au primit ingrijiri medicale de urgenta. Fostul atacant de la Arsenal s-a ales cu 6 puncte de sutura dupa acest contact.
SUA nu s-a calificat la Cupa Mondiala din Rusia, acesta fiind primul turneu final de la care americanii lipsesc din 1990 incoace.
In alte meciuri amicale disputate sambata seara, Spania a trecut de Tunisia cu 1-0, Danemarca a invins Mexic cu 2-0, Serbia a umilit Bolivia cu 5-1, iar Peru si Suedia au incheiat la egalitate, scor 0-0.

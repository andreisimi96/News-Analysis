Miercuri, 06 Iunie 2018, ora 09:00
Patrick Mouratoglou a analizat tactic duelul dintre Simona Halep si Angelique Kerber din sferturile de finala de la Roland Garros .
Considerat unul dintre cei mai mari specialisti din lumea tenisului, antrenorul Serenei Williams a prefatat confruntarea de miercuri si a afirmat ca Simona trebuie sa conduca jocul, sa atace in permanenta si sa nu lungeasca punctele prea mult.
"Simona va incerca din nou sa dicteze jocul. La Australian Open a stat la 43 de centimetri de linia de fund, in timp ce Kerber la 1.22 metri. La Roland Garros 2018, Simona a stat in medie la 69 de centimetri de linia de fund, in timp ce Kerber la 1.88 metri. Zgura si loviturile cu top-spin ar trebui sa o ajute pe Simona sa o tina pe Kerber departe. Dar sa domini nu este egal cu a castiga, mai ales in fata lui Kerber. Nemtoaica este fara niciun dubiu jucatoarea care returneaza cel mai bine in timpul meciurilor. Kerber adora sa alerge dintr-o parte in cealalta pana cand adversara gaseste un unghi, iar apoi profita cu o lovitura castigatoare.
Simona nu trebuie sa stea la lupta cu Kerber, va trebui sa fie imprevizibila si sa dicteze ritmul meciului. La Australian Open a facut o treaba grozava, dar este oare suficient? Pentru a nu pierde, Halep trebuie totusi sa joace punctele importante mai bine decat la Australian Open. La Melbourne , romanca nu a salvat nicio minge de meci din cele sapte avute de Kerber", a spus Mouratoglou la EuroSport.
Partida dintre Simona Halep si Angelique Kerber va avea loc miercuri, de la ora 15:00, in direct pe Ziare.com.
Scorul intalnirilor directe este 5-4 in favoarea Simonei, ultima disputa fiind castigata de sportiva noastra la Australian Open 2018, dupa un meci maraton.
Invingatoarea se va duela in semifinale cu castigatoarea dintre Maria Sharapova si Garbine Muguruza .
Citeste si: Lindsay Davenport a depistat o mare problema la Simona Halep inaintea meciului cu Angelique Kerber: Se vede in limbajul trupului, uitati-va cu atentie

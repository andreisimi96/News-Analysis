Marti, 05 Iunie 2018, ora 10:10
Sectia pentru procurori a Consiliului Superior al Magistraturii (CSM) discuta astazi, de la ora 10:00, avizarea propunerii ministrului Justitiei de numire a procurorului Felix Banila la conducerea Directiei de Investigare a Infractiunilor de Criminalitate Organizata si Terorism (DIICOT).
Update 10.05 Sectia pentru procurori din CSM a incept interviul pocurorului Felix Banila. Intevriul este transmis live pe site-ul institutiei.
Presedintele Sectiei pentru procurori din CSM, Codrut Olaru, a prezentat documentele depuse la dosar.
Update 09.45 Procurorul Felix Banila a ajuns cu cu putin timp inainte de ora 9.45 la sediul CSM, unde Sectia pentru procurori discuta avizarea propunerii ministrului Justitiei de numire la conducerea DIICOT.
"Am incredere in potentialul meu", a declarat Banila care si-a exprimat si increderea in rationamentul colegilor sai care trebuie sa avizeze propunerea, potrivit News.ro.
Intrebat despre planul managerial pe care-l are in vedere, Banila a spus ca sedinta va fi transmisa live si fiecare poata sa auda ce are de spun. De asemenea, raspunzand altei intrebari, Banila a precizat ca-l recomanda pentru aceasta functie experienta de peste 20 de ani.
"Cei 22 de ani de activitate, experienta profesionala si cred ca am toate calitatile necesare ocuparii acestei functii", a mai spun Felix Banila. Acesta a explicat jurnalistilor ca, daca propunerea de numire a sa la sefia DIICOT se va concretiza va fi "mult mai deschis".
Toader a confirmat prezenta
CSM va transmite avizul in cursul acestei zile la Ministerul Justitiei. Mandatul procurorului-sef Daniel Horodniceanu la conducerea DIICOT a expirat in 19 mai, fiind apoi prelungit cu sase luni, conform procedurii.
Procurorul Felix Banila se va prezenta in fata procurorilor din cadrul Consiliului Superior al Magistraturii (CSM) pentru a fi intervievat de catre acestia.
Ministrul Justitiei, Tudorel Toader, a confimat pentru Mediafax prezenta la audierea de astazi.
Felix Banila, in varsta de 46 de ani, este procuror la Parchetul Tribunalului Bacau. In perioada 2010 - 2017, el s-a aflat la conducerea Parchetului Tribunalului Bacau. In 2016, Banila a candidat pentru un post in CSM, fara succes.
Conform legii, procurorul-sef al DIICOT este numit de presedintele Romaniei, la propunerea ministrului Justitiei, cu avizul consultativ al CSM. Numirea se face pe o perioada de trei ani, cu posibilitatea reinvestirii o singura data.

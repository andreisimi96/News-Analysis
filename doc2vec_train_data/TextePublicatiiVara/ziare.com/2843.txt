Duminica, 17 Iunie 2018, ora 14:10
Vremea frumoasa ne motiveaza sa incepem exercitiile fizice, in sala de sport sau in aer liber. In conditiile in care alegem sa facem sport intr-o sala special amenajata, trebuie sa tinem cont de faptul ca vom imparti cu alte persoane aparatura de fitness. Folosirea la comun a saltelelor si contactul direct al pielii cu aparatele pot duce la dezvoltarea unor boli de piele.
Care sunt principalele afectiuni ale pielii si cum sa ne protejam impotriva lor?
Acneea este principala problema a pielii asociata cu mersul la sala. Aceasta apare printr-o secretie exagerata de sebum urmata de blocarea porilor. Majoritatea produselor de make-up sunt comedogenice adica determina ocluzia porilor, iar din acest motiv pentru este esential sa va demachiati inainte a intra in sala de sport.
Un ten acneic poate suferi inrautatiri ale aspectului din cauza caldurii, iritatiei si contactului cu produse de ingrijire a parului, asa ca va recomand sa va prindeti parul strans in coada pentru a evita contactul cu tenul pe parcursul orei de sport.
Suplimentar, va recomand sa nu aplicati inainte de sala produse uleioase pe par si mai ales la nivelul radacinilor parului, pentru ca pot migra pe frunte si determina leziuni acneiforme.
Foliculita se caracterizeaza prin mici papule si pustule diseminate pe brate sau torace.
Respectarea unor reguli de igiena personala, dar si alegerea unei locatii curate, elegante, va pot proteja de aceste neplaceri. Inainte de a utiliza salteaua pentru exercitii fizice, va recomand sa folositi prosopul personal, dar si sa folositi solutii dezinfectante inainte si dupa ce utilizati un aparat de fitness.
Alegeti echipament sportiv de calitate, dintr-un material care sa favorizeze eliminarea transpiratiei si uscarea rapida. Contactul prelungit a unei pieli umede cu un material sintetic poate determina eczeme si inflamatii ale pielii, iar dusul dupa sala este recomandat de fiecare data. Ba chiar este de preferat sa faceti un dus rapid imediat dupa antrenament pentru a curata pielea de transpiratie si a aplica un emolient bland, care sa calmeze orice iritatie si sa hidrateze. Evitati gomajul sau exfolierea excesiva pentru ca pielea este sensibila si riscati sa dezvoltati dermatite de contact.
Mediul cald si umed favorizeaza transmiterea unor anumite tipuri de fungi. Ciuperca piciorului (cunoscuta ca si "picior de atlet") poate fi evitata daca purtati papuci inclusiv la dus si va asigurati ca nu pasiti descult. Incaltamintea trebuie aerisita dupa fiecare antrenament, iar hainele trebuie spalate de fiecare data. Nu imprumutati hainele sau adidasii de sport altor persoane! Purtarea constanta de incaltaminte va protejeaza si impotriva verucilor plantare produse de virusul HPV, leziuni extrem de dureroase si uneori, rezistente la tratament.
Prin piele se pierd multe lichide in timpul unui efort fizic intens, asa ca nu uitati sa consumati apa, dar si sa aplicati creme sau lotiuni emoliente imediat dupa dus! In acest fel, pielea se va mentine sanatoasa si tanara.

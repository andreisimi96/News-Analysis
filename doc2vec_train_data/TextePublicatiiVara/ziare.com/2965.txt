Luni, 18 Iunie 2018, ora 12:17
Selectionerul Braziliei, Tite, a precizat ca presiunea si anxietatea generate de debutul la Cupa Mondiala de fotbal au influentat jocul elevilor sai in partida cu Elvetia (1-1) , disputata duminica seara la Rostov pe Don, in Grupa E a competitiei.
"Pana cand am marcat, a existat multa presiune. A fost si multa anxietate, prea multa presiune, iar acest lucru a influentat modul in care am jucat, nu am fost suficienti de precisi. O astfel de anxietate vine din temerile legate de disputarea primului meci la Cupa Mondiala, chiar si antrenorii sunt ingrijorati", a declarat Tite in cursul conferintei de presa pe care a sustinut-o la finalul jocului.
"Elvetia are o echipa mai echilibrata decat la Mondialul din 2014, a pus presiune asupra noastra, iar noi ne-am creat ocazii, insa nu am fost eficienti. Desigur, nu sunt bucuros dupa acest rezultat, doream sa invingem. Insa anxietatea ne-a afectat mult", a adaugat selectionerul brazilian.
Referindu-se la faza golului elvetienilor, la care brazilienii au acuzat un fault asupra lui Miranda, Tite a precizat:
"Daca jucatorul meu este impins, ce pot sa spun? Nu este o problema de pozitionare, este un fault. Miranda mi-a spus: 'Trebuia sa cad'. Iar eu i-am spus: 'Cu siguranta nu, fara simulari. Ma intrebati daca trebuia sa pun mai multa presiune asupra arbitrului, iar eu va raspund ca este exclus. Exista un sistem pus la punct, cu arbitru si VAR (asistenta video pentru arbitraj, n.red.) . Deci, nu este desigur o justificare, insa la golul lor cred lucrurile au fost clare. Apoi, in privinta penalty-ului solicitat la faultul asupra lui Gabriel Jesus este vorba de interpretare. Insa nu se pune problema sa ne plangem".
Brazilia, una dintre favoritele Cupei Mondiale de fotbal din Rusia, a reusit doar un rezultat de egalitate cu Elvetia 1-1 (1-0), duminica seara, pe Rostov Arena din Rostov pe Don, in Grupa E a competitiei. Philippe Coutinho (20) a marcat pentru cvintupla campioana mondiala, insa Elvetia a egalat dupa pauza, prin Steven Zuber (50).
Brazilia va juca urmatorul meci vineri, impotriva selectionatei Costa Ricai, invinsa duminica la limita de Serbia (0-1)

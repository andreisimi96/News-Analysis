Luni, 18 Iunie 2018, ora 08:12
Revenirea Simonei Halep in circuitul WTA se apropie cu pasi rapizi, iar sportiva noastra va relua saptamana aceasta antrenamentele pentru a fi gata de sezonul pe iarba.
Conform calendarului anuntat, Simona va participa la doua turnee pe iarba in acest an: Eastbourne (incepand cu 25 iunie) si Wimbledon (incepand cu 2 iulie).
Ocuparea primului loc in clasamentul WTA va reprezenta in continuare o miza, iar, pe langa punctele pe care le are momentan, Simona mai are un avantaj.
Sportiva noastra are mai putine puncte de aparat comparativ cu Caroline Wozniacki si Garbine Muguruza , in sezonul pe iarba.
Concret, Simona trebuie sa apere un total de 530 de puncte (100 la Eastbourne si 430 la Wimbledon).
In schimb, Caroline Wozniacki are de aparat 545 de puncte, in timp ce Garbine Muguruza nu mai putin de 2.186 de puncte.
In momentul de fata, Simona are un avans de 1.225 de puncte in fata Carolinei Wozniacki si 1.420 in fata Garbinei Muguruza.
Cu alte cuvinte, Muguruza nu o poate intrece pe Simona indiferent ce se va intampla in turneul de la Wimbledon, in timp ce Wozniacki are sanse infime.

Duminica, 10 Iunie 2018, ora 08:42
Marea campioana din Belgia Kim Clijsters a vorbit si ea dupa finala de la Roland Garros castigata de Simona Halep in fata lui Sloane Stephens, aratand, precum Andrea Petkovic , ca Simona s-a ridicat peste toti contestatarii ei, prin modul in care a evoluat la Paris.
La 35 de ani acum, belgianca Kim Clijsters este analist pentru Eurosport si a analizat dupa meciul cu Sloane Stephens victoria Simonei: "Au fost momente incredibile pe teren. Simona parca nu avea bratul liber timp de un set si jumatate, probabil se gandea la ce a fost anul trecut in finala cu Ostapenko. Totusi, le-a aratat tuturor criticilor ca poate sa lupte si sa reziste.
Tinea foarte strans trofeul la piept cand rasuna imnul Romaniei, probabil si-a dat seama abia atunci de performanta pe care a reusit-o. Eu am castigat primul turneu de Mare Slem dupa 4 finale pierdute, ma bucur ca Simona a reusit sa castige acum. Esti mai insetat in acest moment, vrei sa mai castigi unul, dar intai trebuie sa te bucuri", puncta marea campioana dupa finala, la EuroSport.
Kim Clijsters a fost finalista la Roland Garros in 2001 si 2003, dar are 4 trofee de Mare Slem in palmares, 3 la US Open si unul la Australian Open . S-a impus insa pe zgura de la French Open la dublu, in editia din 2003.
Performanta impresionanta reusita de Simona Halep la Roland Garros: Ce record a egalat

Marti, 29 Mai 2018, ora 17:40
Motiunea simpla impotriva ministrului de Finante, Eugen Teodorovici, intitulata "Harababura fiscala PSD - ALDE te lasa fara banii tai de pensie!", a fost depusa marti de liberali in plenul Camerei Deputatilor.
" PNL depune astazi o motiune simpla impotriva ministrului Finantelor. Lipsa de predictibilitate a Guvernului in materie de politica fiscala dauneaza grav economiei si, de asemenea, harababura fiscala a actualei guvernari ii lasa pe romani fara banii de pensii. Este o realitate si cred ca o simtiti cu totii, mai greu este sa o acceptati", a declarat, in plen, liderul deputatilor PNL , Raluca Turcan .
Ea a anuntat motivele pentru care PNL a depus aceasta motiune simpla: "PNL considera ca principalul responsabil pentru distrugerea credibilitatii economice a Romaniei este ministrul Finantelor si, de asemenea, este principalul responsabil pentru inlocuirea predictibilitatii, care facea mult bine Romaniei, cu o lipsa de stabilitate care se raspandeste deopotriva fata de antreprenorii romani, cat si antreprenorii straini.
Ministrul Finantelor este direct raspunzator pentru planul prin care banii din pilonul II de pensii vor ajunge in bugetul de stat pentru a acoperi incompetenta politica si pentru a raspunde clientelei politice, este direct raspunzator si pentru valul de minciuni lansate in spatiul public care sa acopere erorile de guvernare. Va solicitam ca prin votul pentru aceasta motiune simpla sa dati un semnal ca se poate, se poate ca acest guvern sa plece de la guvernare, se poate ca acest guvern sa elibereze fraiele de conducere executiva a tarii astfel incat oameni competenti si responsabili pentru Romania sa poata sa ajunga acolo".
Presedintele de sedinta, Florin Iordache , a precizat ca Biroul permanent al Camerei Deputatilor va stabili miercuri calendarul dezbaterilor motiunii simple.
In motiunea simpla, deputatii liberali ii reproseaza ministrului Finantelor, intre altele, ca nu a facut nimic pentru a stopa " revolutia fiscala".
"La cele peste 260 de modificari fiscale operate anul trecut, dumneavoastra ati aratat ca puteti fi si mai harnic la capitolul instabilitate si carpeala fiscala, operand peste 120 de modificari ale Codului fiscal, in numai trei luni", sustin liberalii.
Semnatarii motiunii simple atrag atentia ca bugetul public a avut, dupa primele trei luni ale anului, probleme deosebit de grave.
"Explicati de ce, cu o economie in crestere, problemele din buget sunt din ce in ce mai mari", afirma deputatii PNL.
Liberalii solicita clarificari si in legatura cu pilonul II de pensii.
"Chiar aveti de gand sa puneti cetatenii sa isi plateasca salariile si pensiile din banii acumulati in conturile individuale din pilonul II? Spuneti oamenilor ce aveti in intentie sa faceti, pentru ca in Programul de guvernare curgea numai lapte si miere", se arata in motiunea simpla.
Acestia ii solicita ministrului sa precizeze cine conduce de fapt Ministerul Finantelor Publice.
"Partidul National Liberal nu v-a invitat nici la o competitie de frumusete si nici la un exercitiu de 'imagine', ci ca sa va solicite urmatoarele: opriti orice demers de anulare, suspendare sau nationalizare a pensiilor din pilonul II. Nu furati dreptul la o pensie decenta pentru 7 milioane de romani. Nu tradati generatia de varsta din care faceti parte!
Deblocati investitiile publice! In 17 luni de guvernare sau si mai bine spus din anul 2012, de cand ati revenit la guvernare, nu ati demarat niciun proiect major de investitii! Rezolvati problema bugetului aducand banii europeni gratuiti. (...) Daca va fi nevoie, faceti chiar si meditatii cu doamna Plumb, caci se vede clar ca domnia sa nu se pricepe deloc!
Eliminati supraacciza si veti avea surpriza ca veti avea mai multi bani la buget! Eliminati absurditatea de split-TVA, care a lovit in cei onesti si i-a mangaiat pe umar pe evazionisti! Nu va raliati demersului de constituire a Fondului Suveran de Dezvoltare si Investitii pentru ca veti gira un demers cu interese economice ascunse!
Dati-l afara pe Darius Valcov din minister si amintiti-va promisiunile facute ca senator! Nu mai modificati in fiecare sedinta de guvern Codul fiscal, pentru ca, oricum, ati speriat toti investitorii!", conchid liberalii.

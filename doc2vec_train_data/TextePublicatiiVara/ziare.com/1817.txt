Sambata, 09 Iunie 2018, ora 20:04
Rusia nu are intentia de a se reintegra in G8, fiind multumita sa lucreze cu formatul G20, a indicat sambata seful diplomatiei ruse Serghei Lavrov, a doua zi dupa apelul lui Donald Trump in acest sens, scrie AFP.
Potrivit lui Lavrov, ale carui aluzii au fost difuzate de televiziunea rusa, Moscova nu "a cerut niciodata sa revina" in G8, redevenit G7 dupa ce Rusia a fost suspendata ca urmare a anexarii peninsulei ucrainene Crimeea in 2014.
"In G20, ultimatumurile nu sunt permise si aveti nevoie sa ajungeti la acorduri", a spus Lavrov, subliniind ca formatul G20 este "un mecanism destinat sa ajunga la un consens". "Cred ca este formatul cel mai promitator pentru viitor", a continuat el.
Aceasta propunere a fost respinsa imediat de Marea Britanie, Franta si Germania .
Relatiile dintre Rusia si tarile din Occident se afla in cel mai slab nivel pe fondul dezacordurilor persistente cu privire la Ucraina si Siria , acuzatiilor de interferenta, si, mai recent, din cauza otravirii fostului spion rus Serghei Skripal in Anglia.
Presedintele rus Vladimir Putin a evocat saptamana aceasta, in timpul unei vizite in Austria, posibilitatea unui summit cu omologul sau american Donald Trump, care ar putea avea loc la Viena .
Purtatorul de cuvant de la Kremlin, Dmitri Peskov a precizat ca niciun acord nu a fost incheiat si ca nu au avut loc discutii concrete in acest sens.

de Dan Alexandru
Duminica, 10 Iunie 2018, ora 17:57
Prima victorie a unei jucatoare din Romania in sezonul de iarba in WTA a venit duminica din partea tenismenei Gabriela Ruse, la trofeul de la Notthingham din Marea Britanie.
Gabi Ruse, locul 209 WTA, a trecut in ultima runda a calificarilor in Anglia de Tara Moore, locul 423 in lume, scor 6-2, 3-6, 6-4, dupa fix doua ore de joc.
Ruse era favorita 8 in calificari in Marea Britanie si urmeaza sa afle in scurta vreme printr-o tragere la sorti cu cine va evolua in primul tur.
La Nottingham va participa de luni si Mihaela Buzarnescu , romanca de top 30 WTA urmand sa evolueze pe 11 iunie de la ora 13 cu Veronica Cepede Royg din Paraguay, in primul tur.
Gabriela Ruse are in cariera o semifinala disputata la Wimbledon la junioare in 2014, fiind nascuta in 1997 la Bucuresti.
In trecut, la Nottingham a facut finala o tenismena din Romania, Monica Niculescu , care pierdea atunci cu Aga Radwanska din Polonia.

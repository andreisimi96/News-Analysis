Comisia Iordache a modificat radical Codul de procedura penala. Amendamentul care il poate ajuta pe Dragnea
Presedintele USR, Dan Barna, a declarat pentru Politico: "In timp ce Orban si Kaczynski promoveaza politici iliberale pentru a-si consolida puterea, motivul in cazul lui Liviu Dragnea este mult mai insipid. El doreste sa evite inchisoarea. Nimeni din UE nu vrea sa faca fotografii cu el, pentru ca este vazut ca cineva condamnat la inchisoare".
Desi Comisia Europeana s-a aratat ingrijorata de modificarile aduse Legilor Justitiei, Dragnea a negat ca l-ar ajuta pe el personal.
"Suntem interesati ca drepturile si libertatile fundamentale sa fie respectate. Vrem ca fiecare cetatean din Romania sa aiba un proces corect si dreptul la aparare si la garantarea prezumtiei de nevinovatie", a declarat Dragnea pentru Politico.
"Sub conducerea PSD, Romania respecta cu fermitate principiile europene, urmeaza interesele europene dar, la fel care oricare alta tara din UE, se gandeste la propriile interese ca facand parte dintr-un interes comun", a adaugat Dragnea.
Liderul PSD a vorbit pentru Politico si despre dorintele sale privind Uniunea Europeana: "Nu cred ca este exagerat sa dorim ca Romania sa devina o voce importanta, un partener respectat. Este mai bine pentru UE sa aiba un partener onest si previzibil, decat unul mut si plin de frustrari".

Luni, 11 Iunie 2018, ora 08:57
Manchester City este foarte aproape de realizarea primului transfer din aceasta vara, vizat fiind un mijlocas din Serie A.
Jorginho, brazilianul naturalizat de italieni ce evolueaza pentru Napoli este jucatorul dorit cu insistenta de Guardiola la City, iar pretul este unul pe masura.
"Cred ca putem ajunge la o intelegere in urmatoarele zile. Totul este posibil pentru ca avem o relatie foarte buna cu cei de la Manchester City. Nu am ajuns inca la un acord in privinta pretului, insa suntem aproape de a ne intelege cu ei", a declarat recent presedintele lui Napoli, Aurelio De Laurentiis.
Potrivit informatiilor din presa britanica, City ofera 60 de milioane de euro pentru Jorginho, in timp ce Napoli solicita cu 10 milioane mai mult.
Cele doua cluburi se vor intelege insa cat de curand, diferenta urmand a fi trecuta in bonusurile de performanta.
Jorginho are 26 de ani si evolueaza pentru Napoli din 2014. Nascut in Brazilia, mijlocasul traieste in Italia de la 15 ani, el incepand fotbalul de performanta la Verona.

Marti, 29 Mai 2018, ora 08:30
Marsul Bucharest Pride 2018, organizat de Asociatia Accept, pentru respectarea drepturilor persoanelor lesbiene, gay, bisexuale si transgender, va avea loc in Capitala in 9 iunie, exact in ziua in care PSD vrea sa faca un miting pentru sustinerea premierului Viorica Dancila.
Marsul Bucharest Pride este evenimentul central din cadrul Festivalului Bucharest Pride 2018, potrivit paginii de Facebook a evenimentului .
Manifestantii vor pleca in mars din Piata Victoriei, de la ora 18:00, si vor ajunge in Piata Universitatii in jur de 19:30.
"Sambata, 9 iunie, ora 17:30, vino cu familia si prietenii in Piata Victoriei, la Marsul Bucharest Pride.
17:30 - 18:00 - Ne intalnim in Piata Victoriei, pe trotuarele de acces pe Calea Victoriei.
18:00 - 19:30 - Pornim in mars pe Calea Victoriei si parcurgem traseul de 2.3 km, pana in Piata Universitatii. Pride outfits, rainbow flags, pop beats, electro sounds pe Calea Victoriei.
19:30 - 20:30 - Finalizam marsul in Piata Universitatii", se arata pe reteaua sociala.
La eveniment si-au confirmat prezenta aproape 1.000 de persoane.
Tot in 9 iunie, Partidul Social Democrat vrea sa organizeze marele miting pentru sustinerea familiei traditionale , dar si a guvernului Dancila.
Informatia a aparut in spatiul public in cursul zilei de luni, iar ulterior a fost confirmata de presedintele social-democratilor vasluieni, Dumitru Buzatu, dar si de Gabriela Firea.
"Intr-adevar, organizam pe data de 9 iunie un miting, la Bucuresti, de cea mai mare amploare. De asemenea, vor fi actiuni similare in intreaga tara pentru a ne exprima si in aceasta maniera, sustinerea pentru cabinetul Viorica Dancila, pentru implemtarea masurilor economice care sunt apreciate de romani", a spus Gabriela Firea la Romania Tv luni seara.
Amintim ca surse citate de Digi 24 sustin ca Liviu Dragnea va anunta in mod oficial acest miting. Social-democratii vor sa scoata in strada cel putin 65.000 de persoane.

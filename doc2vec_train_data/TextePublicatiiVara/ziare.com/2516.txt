Vineri, 15 Iunie 2018, ora 11:39
Biroul Interpol din Costa Rica a retinut, joi, un cetatean roman cautat in tara noastra in vederea executarii unei sentinte pentru infractiunea de omor.
Romanul, Pilut Doru Cristian, in varsta de 51 de ani, a fost retinut in localitatea La Fortuna de San Carlos din provincia Alajuela (nord), unde a lucrat o vreme in agricultura, au indicat autoritatile intr-un comunicat preluat de EFE.
"In ancheta initiata la inceputul lunii martie, cand a fost primita cererea in vederea localizarii sale, s-a constatat ca subiectul a intrat ilegal in tara si s-a instalat incercand sa nu atraga atentia, lucrand ca agricultor", se arata in buletinul oficial.
Romanul a fost retinut in urma unei operatiuni desfasurate de Interpol in colaborare cu autoritatile din Costa Rica.
Autoritatile judiciare urmeaza sa decida in urmatoarele zile modalitatea prin care romanul va fi trimis inapoi in tara sa, mentioneaza EFE.

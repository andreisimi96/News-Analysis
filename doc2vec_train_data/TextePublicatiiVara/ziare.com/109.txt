Duminica, 27 Mai 2018, ora 10:23
Ministrul Justitiei, Tudorel Toader, afirma ca Ministerul a finalizat proiectul de lege pentru transpunerea Directivei europene privind prezumtia de nevinovatie in luna iulie 2017 si l-a trimis la Guvern, dupa care proiectul a fost aprobat de Executiv si trimis Senatului, iar apoi a fost trimis Camerei Deputatilor.
Ministrul mai spune ca proiectul a fost trimis de catre Camera Deputatilor spre dezbatere in Comisia speciala, iar aceasta a fost contestata ulterior la CCR de opozitie. El precizeaza ca Directiva trebuie transpusa in legislatia nationala pana la momentul in care Comisia Europeana va sesiza Curtea Europeana de Justitie.
"In iulie 2017, Ministerul Justitiei a finalizat proiectul de lege pentru transpunerea Directivei privind prezumtia de nevinovatie, proiect care a fost transmis la Guvern. In sedinta din 18 august 2017, Guvernul a aprobat proiectul de lege pentru transpunerea Directivei privind prezumtia de nevinovatie, proiect care a fost transmis la Senat.
In 4 decembrie 2017, proiectul de lege a fost adoptat de catre Senatul Romaniei, apoi a fost transmis la Camera Deputatilor. Camera Deputatilor a stabilit ca dezbaterea sa se faca in procedura de urgenta, printr-o Comisie speciala", a scris Tudorel Toader pe contul sau de Facebook.
El acuza ca dezbaterile privind transpunerea Directivei au fost blocate dup ce opozitia a contestat la CCR Comisia. El afirma ca este necesara transpunerea acestei Directive, astfel Romania risca sanctiuni.
"Dezbaterile au fost blocate, iar opozitia a contestat respectiva Comisie la CCR! Pentru evitarea sanctiunilor, este necesar ca prevederile Directivei sa fie transpuse in legislatia nationala pana la momentul in care Comisia Europeana va sesiza Curtea Europeana de Justitie", a mai spus Toader.
Fostul presedinte Traian Basescu a anuntat ca vineri Comisia Europeana a declansat procedura de infrigement impotriva Romaniei pentru netranspunerea Directivei 343/2016 privind prezumtia de nevinovatie, in Codurile penale.
"Dragi propagandisti, fie ca sunteti magistrati, politicieni sau analisti, luati nota ca directivele Uniunii Europene sunt obligatorii si pentru Justitia din Romania", mai afirma Basescu.
Presedintele Comisiei speciale de modificarea legilor justitiei, deputatul PSD Florin Iordache, a declarat vineri pentru News.ro ca procedura de infrigement a fost declansata de Comisia Europeana impotriva Romaniei pentru ca nu a transpus la timp Directiva privind prezumtia de nevinovatie este cauzata de "blocarea, boicotarea si contestarea" eforturilor facute de Comisia speciala in acest sens.
Iordache spune ca, incepand de saptamana viitoare, Comisia speciala va incepe transpunerea Directivei, iar in trei saptamani va da raport final pe toate modificarile aduse la Codul de procedura penala.
Seful Reprezentantei Comisiei Europene (CE) in Romania, Angela Cristea, a declarat, vineri seara, ca "nu exista o problema cu prezumtia de nevinovatie in statele membre", persoanele cercetate beneficiind de aceasta, dar a fost necesara o armonizare a legislatiei.

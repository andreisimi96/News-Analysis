Luni, 28 Mai 2018, ora 18:00
Vasile Geambazi, patronul din acte de la FCSB , a vorbit despre investitiile pe care le-a facut in echipa condusa de Gigi Becali .
Geambazi (foto dreapta) a dezvaluit ca rolul sau la FCSB a fost tot mai important in ultimii doi ani si a mentionat ca a investit 2.2 milioane de euro in aceasta perioada.
El spune ca toti banii au ajuns in baza ros-albastrilor de la Berceni.
"Acum o sa am Adunare generala la firma de constructii si din ce am vazut in situatia financiara acolo, 2.200.000 de euro in doi ani. Avand in vedere ca terenul era in proprietate, cladirile existau toate, am facut doar renovari, singurul lucru de la zero pe care l-am facut au fost terenurile de fotbal, restul au fost toate reamenajari, reconditionari, recompartimentari si tot asa.
Caminele de copii, primele doua sunt termoizolate, au si fatada facuta, adica tot felul de imbunatatiri, aer conditionat, tot, tot, tot, am transformat in ce este acuma. Inainte era jale", a spus Geambazi pentru Fanatik .
El mai sustine ca se consulta cu Gigi Becali tot timpul si afirma ca nu-si doreste sa conduca echipa singur.
"Prefer sa o conduc cu Gigi. Stiti cum se spune, 'Cine n-are batrani, sa-si cumpere'. V-am zis, eu de la oameni, in viata, exact asta vreau sa iau, lucrurile bune", a mai spus Geambazi.
In ultimele doua luni, Gigi Becali a sustinut in mod repetat ca s-a retras si ca Vasile Geambazi este omul care decide tot la echipa.

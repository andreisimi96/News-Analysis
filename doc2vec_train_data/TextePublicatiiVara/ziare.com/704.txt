Joi, 31 Mai 2018, ora 16:07
Ministerul Justitiei a pus in dezbatere publica, joi, un proiect de ordin privind conditiile de acordare a majorarii de 75% pentru munca suplimentara prestata de angajatii din penitenciare.
Proiectul prevede ca munca suplimentara prestata incepand cu 1 aprilie 2018 peste programul normal de lucru de catre functionarii publici cu statut special din sistemul administratiei penitenciare, care nu se poate compensa prin ore libere platite in urmatoarele 60 de zile, se plateste cu o majorare de 75% din salariul de functie, proportional cu timpul efectiv lucrat in aceste conditii.
"Munca suplimentara prestata peste programul normal de lucru incepand cu 1 aprilie 2018 se evidentiaza distinct fata de munca suplimentara prestata pana la data de 1 aprilie 2018 in fisa individuala de evidenta a muncii suplimentare.
Plata majorarii se efectueaza astfel incat sa se incadreze in limita de 3% din suma salariilor de functie, salariilor gradului profesional detinut, gradatiilor si a salariilor de comanda la nivelul bugetului centralizat al Administratiei Nationale a Penitenciarelor, dar si la nivel de ordonator de credite din sistemul penitenciar", se precizeaza in referatul de aprobare.
Conform aceleiasi surse, Administratia Nationala a Penitenciarelor va analiza impactul bugetar al orelor suplimentare platite la nivelul intregului sistem penitenciar, comparativ cu numarul orelor suplimentare care ar fi trebuit platite peste procentul de 3%, realizand apoi o redistribuire a prevederilor bugetare intre unitati, astfel incat sa se realizeze un procent de 3% la nivelul bugetului centralizat al ANP.
In proiectul de act normativ se mai prevede, printre altele, ca munca suplimentara prestata peste programul normal de lucru se poate plati numai daca efectuarea orelor suplimentare a fost dispusa de seful ierarhic, in scris, fara a se depasi 180 de ore anual, iar pentru orele lucrate peste timpul normal de lucru care au fost compensate cu ore libere platite, majorarea nu se mai acorda.
De asemenea, se mentioneaza faptul ca majorarea se acorda functionarilor publici cu statut special care nu beneficiaza si de alte drepturi salariale sub forma de majorari, sporuri sau compensatii prevazute expres pentru munca suplimentara.
Potrivit referatului de aprobare, pentru elaborarea proiectului de act normativ au fost consultate "organizatiile sindicale reprezentative, structurile din Administratia Nationala a Penitenciarelor si unitatile subordonate acesteia".
Federatia Sindicatelor din Administratia Nationala a Penitenciarelor (FSANP) a anuntat, insa, tot joi, ca a formulat o plangere penala impotriva ministrului Justitiei, Tudorel Toader, pentru savarsirea infractiunilor de abuz in serviciu si incalcare a dreptului de reprezentare sindicala .
Potrivit unui comunicat al FSANP, plangerea a fost depusa la Parchetul de pe langa Inalta Curte de Casatie si Justitie, ca urmare a refuzului lui Tudorel Toader de a permite participarea reprezentantilor federatiei la negocierile din 24 mai.

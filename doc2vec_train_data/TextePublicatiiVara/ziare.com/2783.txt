Sambata, 16 Iunie 2018, ora 22:51
Senatorul PNL Daniel Zamfir, cunoscut ca initiatorul Legii darea in plata, pleaca din PNL, dupa ce conducerea partidului a decis, in luna martie, sa propuna excluderea sa in Consiliul National. Zamfir l-a criticat pe Ludovic Orban si deciziile acestuia privind partidul.
"Lucrurile pe care le traim impreuna de o buna bucata de vreme sunt pentru mine de neimaginat. V-o spun cu toata sinceritatea si amaraciunea! Sunt membru al acestui partid de zece ani, am avut onoarea sa fiu deputat in perioada 2012-2016, iar acum din 2016 senator. De la bun inceput am crezut si cred in continuare ca rolul parlamentarilor este sa faca legi bune si asteptate de oameni. Asa am gandit cand am inceput cu legea darii in plata, asa gandesc si acum cand am initiat Legile impotriva camatariei, legi care protejeaza milioane de romani impotriva abuzurilor institutiilor financiare bancare si nebancare.
Nu mica mi-a fost surprinderea cand am constatat ca presedintele partidului meu ia decizia sa fiu exclus din partid daca voi continua cu aceste proiecte de lege .
Eu insa am continuat si ele au fost votate in Senat , cu sprijinul majoritatii PSD -ALDE si imi doresc sa fie votate cat mai repede si in Camera Deputatilor pentru a face dreptate milioanelor de romani care sunt victimele abuzurilor sistemului bancar si nebancar. Motivatia excluderii mele, cum ca sunt deviationist de la linia partidului, este, din pacate, din vremuri pe care ni le-am fi dorit demult apuse si sunt expresia gandirii primitive a presedintelui PNL si a celor din jurul sau", a scris Daniel Zamfir, pe Facebook .
Acesta il acuza pe Ludovic Orban ca a dus partidul intr-o directie gresita, care a ajuns sa apere abuzurile.
"Or, ce vedem astazi? PNL a fost bagat in transee de catre Ludovic Orban si un grup restrans si ilegitim de 'prieteni sfatuitori', un PNL care in loc sa apere drepturile si libertatile fundamentale ale omului, s-a transformat in aparatorul abuzurilor. Tot expresia unei gandiri primitive este si decizia luata de 'grupul presedintelui' de a nu initia si vota nicio propunere alaturi de PSD . (...)
Este vorba despre directia gresita in care merge PNL, din punctul meu de vedere politica neo-liberala a anilor â€µ90, in care piata trebuia lasata libera cu reglementari minimale in domeniul financiar e deja depasita. Astazi, in toata lumea politica de centru dreapta, e o politica umanist-liberala care are in centrul preocuparilor prosperitatea cetateanului, apararea drepturilor lui, inaintea intereselor institutiilor financiare si ale multinationalelor. Inclusiv OECD atrage atentia ca libertatea pietelor a dus la crearea de monopoluri si oligopoluri, iar spirala inechitatilor a crescut", mai spune Zamfir.
Senatorul critica si decizia lui Ludovic Orban de a face plangere penala pe numele Vioricai Dancila.
"Presedintele PNL apeleaza la plangeri penale si atacuri fara precedent la CCR , actiuni care pun PNL in cea mai rusinoasa postura din istoria sa. Asa am ajuns ca acestea sa fie prioritatile noastre si nu sanatatea si educatia, dupa cum anunta eminenta cenusie a PNL, dl Citu. (...)
Am decis sa-mi concentrez energiile pentru a duce la bun sfarsit proiectele de lege pe care oamenii le asteapta. Drumul meu in PNL se opreste aici. Sunt convins ca, mai devreme sau mai tarziu, cu adevaratii liberali din PNL ne vom intalni de aceeasi parte a baricadei, aparand impreuna drepturile si libertatile fundamenntale ale oamenilor", mai spune senatorul.
Presedintele PNL, Ludovic Orban, a anuntat, in 28 martie, ca BEx a decis excluderea din partid a senatorului PNL Daniel Zamfir si demiterea conducerii filialei Sector 3 - a presedintelui Florin Alexe si a Biroului permanent. Hotararea urma sa fie luata in Consiliul National.
Problemele au inceput intre Orban si Zamfir inca de la inceputul anului, atunci cand presedintele PNL a anuntat ca senatorul PNL Daniel Zamfir are "atitudini neconforme" cu linia partidului si daca va continua in aceeasi maniera se vor desparti.

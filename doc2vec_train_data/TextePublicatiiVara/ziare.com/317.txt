Marti, 29 Mai 2018, ora 07:01
Patrick Mouratoglou e convins ca stie de ce are nevoie Simona Halep pentru a castiga un turneu de Grand Slam.
Antrenorul Serenei Williams a analizat jocul reprezentantei noastre si a concluzionat ca aceasta trebuie sa fie mai indrazneata!
Mouratoglou e convins ca Simona ar avea mai multe sanse sa castige un turneu de Grand Slam daca ar avea mai mult tupeu la serviciu si aduce in discutie finala de anul trecut cu Jelena Ostapenko.
"Fiecare campion aflat la un pas de victorie simte presiunea. Atunci te bazezi pe primul serviciu ca sa treci peste. Din pacate, Simona nu are un serviciu foarte bun. In finala de anul trecut cu Ostapenko, in setul doi la scorul de 3-0 in favoarea ei, Simona a pierdut 77% din mingile jucate cu primul serviciu! Apoi, in setul decisiv, Ostapenko a castigat 79% din mingile jucate pe primul serviciu al romancei", a dezvaluit Patrick Mouratoglou la Eurosport.
"Ca sa castige primul Grand Salm din cariera, Simona trebuie sa fie mai indrazneata! Pare ca lucreaza din greu la capitolul acesta", a completat acesta.
Simona Halep a disputat pana acum trei finale de Grand Slam, pierzandu-le pe toate:
2014, Roland Garros: 4-6, 7-6, 4-6 cu Maria Sharapova;
2017, Roland Garros: 6-4, 4-6, 3-6 cu Jelena Ostapenko;
2018, Australian Open: 6-7, 6-3, 4-6 cu Caroline Wozniacki.
Ocupanta locului 1 in clasamentul WTA va debut marti la Roland Garros, contra americancei Alison Riske, aflata pe locul 83 in clasamentul WTA.

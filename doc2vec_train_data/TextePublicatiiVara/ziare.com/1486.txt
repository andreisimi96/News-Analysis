Oboseala ar putea fi un factor decisiv in semifinala dintre Halep si Muguruza: Diferenta mare dintre parcursul celor doua
de Ionut Gaman
Joi, 07 Iunie 2018, ora 10:18
Garbine Muguruza porneste cu un avantaj care s-ar putea dovedi decisiv in semifinala de la Roland Garros cu Simona Halep.
Miza intalnirii e una uriasa, cu precadere pentru Simona, care are din nou sansa sa ajunga in finala Openului de la Paris, acolo unde a mai fost de doua ori, insa de fiecare data a fost invinsa. De partea cealalta, Garbine Muguruza a fost prezenta in ultimul act al Grand Slam-ului din capitala Frantei in urma cu doi ani, cand s-a si impus, dupa o finala cu Serena Williams.
Pe langa miza finalei, in joc va fi si prima pozitie WTA, castigatoarea semifinalei de azi urmand a ocupa locul 1 in ierarhia mondiala feminina la inceputul saptamanii viitoare.
Casele de pariuri o dau favorita pe Simona, insa reprezentanta noastra porneste cu un mare dezavantaj. Si anume oboseala.
In cele 5 partide disputate pana acum la aceasta editie, Simona a disputat 101 game-uri, dintre care a pierdut 32. In total, tenismena noastra a petrecut 7 ore si 43 de minute pe teren.
turul I: 2-6, 6-1, 6-1 cu Alison Riske;
turul II: 6-3, 6-1 cu Taylor Townsend;
turul III: 7-5, 6-0 cu Andrea Petkovic;
optimi: 6-2, 6-1 cu Elise Mertens;
sferturi: 6-7, 6-3, 6-2 cu Angelique Kerber.
De partea cealalta, in cele cinci intalni de pe acum pe zgura pariziana, Garbine Muguruza a jucat doar 71 de game-uri, din care a pierdut 20 (o medie de fix 4 game-uri pe meci!), fara sa-i fie luat vreun set. Ca timp, iberica a stat pe teren 6 ore si 10 minute.
turul I: 7-6, 6-2 cu Svetlana Kuznetsova;
turul II: 6-4, 6-3 cu Fiona Ferro;
turul III: 6-0, 6-2 cu Samantha Stosur;
optimi: 2-0 ret. cu Lesia Tsurenko;
sferturi: 6-2, 6-1 cu Maria Sharapova.
Situatia e cu atat mai delicata pentru Simona, care joaca la doar 24 de ore distanta de la terminarea sfertului de trei seturi cu Angelique Kerber, pe cand Muguruza s-a impus usor in meciul cu Maria Sharapova, in doar o ora si 13 minute.
"Nu o sa mai am zi libera, stiu programul. Dar nu e nicio problema, sunt pregatita pentru semifinala", asigura insa Simona.
Va fi cea de-a cincea confruntare directa dintre cele doua tenismene, scorul general fiindu-i favorabil spaniolei, cu 3-1:
2014, 16-imi Wuhan: 2-6, 6-2, 6-3 pentru Muguruza;
2015, Fed Cup: 6-3, 6-3 pentru Muguruza;
2015, optimi Stuttgart: 3-6, 6-1, 6-3 pentru Halep;
2017, finala Cincinnati: 6-1, 6-0 pentru Muguruza.
Ziua cea mare a sosit: Cele trei mize ale meciului Simona Halep - Garbine Muguruza din semifinalele Roland Garros
Semifinala dintre Simona Halep si Garbine Muguruza e programata joi, de la ora 16:00, pe arena centrala Phillipe Chatrier.
Partida va putea fi urmarita, in format LIVE text, pe site-ul Ziare.com, iar la TV pe postul Eurosport.

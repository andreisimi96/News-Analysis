Duminica, 27 Mai 2018, ora 16:22
Administratia Nationala de Meteorologie a emis duminica avertizari nowcasting cod portocaliu si galben de ploi , vijelii si grindina, valabile in urmatoarea ora in mai multe judete.
Potrivit meteorologilor, pana la ora 17.10, in judetele Mehedinti, Gorj si Valcea se vor semnala frecvente descarcari electrice, averse care vor cumula 35-40 l/mp, grindina si intensificari de scurta durata ale vantului.
Codul portocaliu vizeaza cateva localitati din cele trei judete.
De asemenea, pana la ora 17.30, se afla sub cod galben localitati din judetele Hunedoara, Arad, Caras-Severin, Maramures si Bistrita-Nasaud, unde vor fi ploi cu caracter de aversa care vor cumula 25 -30 l/mp, frecvente descarcari electrice, grindina si intensificari de scurta durata ale vantului.

Luni, 04 Iunie 2018, ora 22:18
Intalnirea dintre presedintelui Statelor Unite, Donald Trump,si liderul nord-coreean Kim Jong Un, va avea loc in Singapore, in 12 iunie, la ora 09.00, a anuntat Casa Alba.
Sanctiunile Washingtonului impotriva regimului de la Phenian raman insa in vigoare.
"Politica noastra nu s-a schimbat si nu vom inceta presiunea pana nu observam denuclearizarea", a precizat purtatoarea de cuvant a presedintiei americane, Sarah Sanders, citata de Yonhap.
Dupa ce initial anuntase contramandarea intalnirii, Donald Trump s-a razgandit si, in 1 iunie, la scurt timp dupa ce a primit o scrisoare de la Kim Jong Un , presedintele SUA a anuntat ca se va intalni cu acesta.
"Ne vom intalni pe 12 iunie, in Singapore", a declarat Donald Trump vineri seara, la Casa Alba, dupa intrevederea cu un oficial de rang inalt din Coreea de Nord.
Donald Trump anuntase, in urma cu o saptamana, anularea intrevederii programate cu liderul Coreei de Nord, Kim Jong-Un, denuntand "ostilitatea" regimului de la Phenian.

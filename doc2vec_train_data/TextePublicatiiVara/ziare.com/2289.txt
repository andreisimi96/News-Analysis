Miercuri, 13 Iunie 2018, ora 16:35
Marion Bartoli nu va mai reveni in tenis, asa cum a anuntat la inceputul acestui an.
Campioana din 2013 de la Wimbledon a dezvaluit miercuri ca planul sau de a se intoarce in circuitul WTA nu poate fi pus in aplicare din cauza unei accidentari la umarul drept.
"Din nefericire, trebuie sa pun capat incercarii de a reveni in circuitul WTA. Am din nou dureri la umarul drept din cauza antrenamentelor", a anuntat Marion Bartoli, potrivit WTA.
"Din aceasta cauza nu pot reveni la un nivel inalt. Ramane sa vad ce voi face in continuare pe plan profesional", a mai adaugat aceasta.
Marion Bartoli (33 de ani) s-a retras din tenis in 2013, la doar 6 saptamani dupa ce-a castigat Grand Slam-ul de la Wimbledon.
8 turnee WTA a castigat frantuzoaica in cariera ei, iar in clasamentul WTA a ajuns pana pe locul 7, la inceputul anului 2012.

Miercuri, 06 Iunie 2018, ora 19:40
Garbine Muguruza o lauda pe Simona Halep inaintea duelului de joi, din semifinalele Roland Garros .
Iberica spune ca Halep este cea mai buna tenismena a planetei deoarece ocupa prima pozitie in clasamentul WTA .
"Halep este in momentul de fata cea mai buna jucatoare pentru ca este numarul unu. Insa abia astept sa joc in semifinale cu ea, mai ales ca Chatrier este unul dintre terenurile mele preferate", a spus Muguruza la Paris.
Intrebata despre duelul pentru prima pozitie in clasamentul feminin, invingatoarea partidei de maine urmand a fi si noul numar unu dupa Openul Frantei, Muguruza a incercat sa minimalizeze importanta fotoliului de lider.
"Nu e asa important sa fii numarul unu. Ii dau mai putina importanta de cand am ajuns acolo. Doar ca in fiecare saptamana se vorbeste despre asta pentru ca in fiecare saptamana un grup de jucatoare au sansa de a urca pe prima pozitie", a mai spus iberica.
Simona Halep si Garbine Muguruza se vor infrunta, joi, in semifinalele feminine de la Roland Garros.
Cele doua nu isi vor disputa doar locul in marea finala, ci si prima pozitie in clasamentul WTA , invingatoarea urmand a fi numarul unu in lume incepand de luni.

de Dan Alexandru
Duminica, 27 Mai 2018, ora 16:36
O prima surpriza a avut loc in noua editie a turneului de Mare Slem de la Roland Garros, turneu care a inceput chiar duminica, la Paris.
In primul tur, Sara Errani, tenismena din Italia de pe locul 74 WTA , a fost eliminata de catre Alize Cornet din Franta, locul 33 in lume, scorul fiind 2-6, 6-2, 6-3, dupa fix 2 ore de joc.
Sara Errani este o fosta finalista de la Roland Garros, ea pierzand finala din 2012 in fata Mariei Sharapova, scor 6-3, 6-2.
In turul II, Cornet va da piept cu invingatoarea meciului Paquet - Parmentier.
Cornet are 28 de ani si recent a fost investigata de ITF dupa ce a evitat sa se prezinte la trei controale antidoping inopinate.
La Australian Open , primul trofeu de Mare Slem al anului, Cornet a ajuns pana in turul 3 unde a fost eliminata de Elise Mertens in doua seturi.

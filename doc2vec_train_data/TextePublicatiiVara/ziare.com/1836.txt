Sambata, 09 Iunie 2018, ora 22:33
Intrebat de jurnalisti daca e multumit de modul in care a iesit mitingul PSD din Piata Victoriei, Liviu Dragnea a spus ca este foarte multumit, in conditiile in care numarul de participanti a fost peste asteptari.
"Au venit mai muti decat ne-am asteptat. Bine, mi-a arata Serban Nicolae o poza de la o televiziune, care dadea ca anul trecut erau 250.000 de participanti la protest, iar la noi, azi au fost doar 130.000, desi piata a fost mult mai plina, la noi. Sa fim seriosi", a spus Liviu Dragnea.
Intrebat de jurnalisti daca numarul de participanti a depasit 500.000 si s-a apropiat de 600.000, Liviu Dragnea a raspuns "Cam da!".
La doar cateva minute de la momentul in care s-a declarat impresionat de numarul mare de participanti, presedintele PSD a spus, insa, ca ar putea aduce si mai multi oameni, in piata, la un eventual viitor protest.
"Sa nu credeti ca am chemat aici sute de mii de oameni degeaba. Daca ii mai chem o data, vor veni un milion. PSD va face tot ce este nevoie pentru a lupta cu statul paralel. Sunt lucruri importante despre care vorbim aici", a mai spus Liviu Dragnea.

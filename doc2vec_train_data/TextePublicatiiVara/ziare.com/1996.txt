Luni, 11 Iunie 2018, ora 09:37
Simona Halep a primit o multime de mesaje de la alte jucatore de tenis dupa ce a castigat finala feminina de la Roland Garros .
Numarul 1 WTA a multumit pentru sustinere si a tinut sa le evidentieze pe Irina Begu si pe Petra Kvitova, cele care au felicitat-o imediat dupa victorie.
"In primul rand, as vrea sa le multumesc Petrei Kvitova si Irinei Begu, care mi-au trimis mesaje. Le-am citit, le-am raspuns. Au fost foarte dragute cu mine. Petra chiar mi-a trimis cateva mesaje anul trecut, dupa ce am pierdut aici, dar si dupa finala pierduta in Australia. Mi-a zis: O sa vina si ziua ta. Continua sa muncesti!
E placut sa vezi ca jucatorii si jucatoarele se bucura pentru mine. Suntem ca o familie in circuit si e frumos sa vezi cand unul se bucura pentru celalalt. Numai lucruri pozitive. Iar faptul ca am reusit sa castig poate ca va inspira si alti romani, poate alte generatii de copii. Trebuie sa vada ca e posibil sa reusesti, chiar daca vii dintr-o tara mica precum Romania; trebuie sa crezi si sa muncesti", a spus Halep, citata de site-ul treizecizero.ro .

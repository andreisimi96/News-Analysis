Luni, 04 Iunie 2018, ora 13:16
Simona Halep a vorbit despre victoria categorica obtinuta in confruntarea cu Elise Mertens (16 WTA ) in optimile de finala de la Roland Garros .
Sportiva noastra s-a declarat foarte multumita de evolutia avuta in aceasta confruntare.
"Cred ca a fost meciul perfect de la acest turneu. M-am bucurat de timpul petrecut pe teren, a fost un meci grozav si o zi grozava. Simt ca pot alerga oricat, ma gandesc doar cum merge jocul, minge cu minge, punct cu punct", a spus Simona Halep la Eurosport.
Simona Halep s-a calificat in sferturile de finala de la Roland Garros dupa ce a invins-o pe belgianca Elise Mertens, scor 6-2, 6-1.
Pentru sportiva noastra urmeaza un duel cu invingatoarea dintre Angelique Kerber si Caroline Garcia.
Partida din sferturile de finala va avea loc miercuri, la o ora ce nu a fost stabilita deocamdata de organizatori.

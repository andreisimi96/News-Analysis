Miercuri, 20 Iunie 2018, ora 10:42
Locuitorii orasului de coasta Qingdao, din estul Chinei, au fost martorii unui fenomen neobisnuit: o ploaie cu fructe de mare.
Retelele de socializare s-au umplut de fotografii cu vietati marine care cadeau din cer: stele de mare, creveti, scoici si nu numai.
Sigur, internautii au exagerat, postand chiar si caracatite cazand din cer, instantanee contrafacute, bineinteles, insa evenimentul in sine a fost cat se poate de real si neobisnuit, arata Science Alert .
Cert e ca oamenii s-au trezit cu tot felul de vietati marine pe parbrizul masinilor.
- YM (@nSZCVBtp33s2tyR) June 13, 2018
Desi oamenii de stiinta nu pot explica pe de-a-ntregul ce s-a intamplat, exista niste ipoteze, iar cea mai probabila este formarea unei tornade la suprafata apei. S-au format vartejuri din cauza vantului puternic, care au purtat cu ele, la inaltime, si vietatile marine, aspirandu-le, pur si simplu.
Astfel de vartejuri sunt suficient de puternice pentru a aspira atat apa, cat si obiecte mici, explica specialistii. Iar cum vantul a atins 125 de km/h, e foarte plauzibila aceasta ipoteza.
Asa se explica si ploile cu broaste sau rame, inregistrate in alte locuri ale lumii, de-a lungul timpului.
Cat despre pasarile care cad din cer , fenomen care s-a repetat in urma cu cativa ani, in aceste cazuri e posibil ca vietatile, care zburau in stol, sa se fi speriat de un zgomot puternic si sa fi intrat debusolate unele in altele sau in suprafete dure, dezorientate fiind, iar apoi sa cada fara viata la sol.

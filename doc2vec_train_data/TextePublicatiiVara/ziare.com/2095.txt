de Marius Doroftei, Editor Ziare.com
Marti, 12 Iunie 2018, ora 07:17
Simona Halep a fost pusa, luni seara, in postura in care s-a pus Lucian Bute in urma cu sapte ani, numai ca, spre deosebire de fostul pugilist, proaspata campioana de la Roland Garros a demonstrat ca este constienta de propriul nivel.
Poate ca multora li se va parea dura si nedreapta aceasta comparatie, insa v-as ruga sa cititi pana la capat inainte sa concluzionati. Iar daca la final veti ramane la ideea ca sportul nu trebuie, in nicio circumstanta, sa fie amestecat cu politica inseamna ca avem cu totii dreptate.
In iulie 2011, Lucian Bute, campion mondial in exercitiu la categoria supermijlocie, boxa in premiera in Romania intr-o disputa cu centura pe masa. Ministerul Dezvoltarii, condus atunci de Elena Udrea , a pompat bani seriosi in eveniment, justitia aratand sapte ani mai tarziu ca intregul eveniment a fost folosit de unii actori, Udrea inclusiv, pentru a obtine diverse sume de bani.
Dupa ce l-a invins fara probleme pe modestul francez Mendy, adversar ales cu grija pentru a nu strica o gala de succes din mai multe puncte de vedere, Lucian Bute, ghidat de Rudel Obreja , a incercat sa faca putin PR pentru Udrea, prezenta in sala. Publicul a reactionat asa cum era normal, huiduind copios un politician care incearca sa obtina capital electoral pe spatele unui sportiv de succes. Lucian a mai incercat o data sa o apere pe Udrea, dupa care s-a multumit cu aplauzele fanilor.
In iunie 2017, Simona Halep a ajuns in Bucuresti din postura de numar 1 WTA si campioana la Roland Garros. Jucatoarea de tenis nu a avut nevoie de evenimentele organizate de politicieni pe bani publici, ea avand deja statutul de bun national si intrand, asa cum am mai scris, pe o lista extrem de selecta, alaturi de Gica Hagi si Nadia Comaneci . As fi vrut sa spun si Ilie Nastase , numai ca "Nasty" pare ca depune toate eforturile pentru a se scoate singur de pe aceasta lista.
Cum spuneam, Simona nu avea nevoie de vreun eveniment cu iz politic, insa asta nu i-a oprit pe unii politicieni sa incerce sa isi lipeasca imaginea de a ei. Dupa ce a trimis-o initiat pe scarile din fata National Arena , primarul Capitalei, Gabriela Firea, a decis sa deschida totusi cel mai mare stadion pentru ca Halep sa isi poata prezenta trofeul cucerit la Paris, iar fanii ei sa nu se calce in picioare pe stradute. Asta desi gurile rele sustin ca cei din anturajul lui Halep si-ar fi dorit un spatiu deschis pentru acest moment, o piata din Bucuresti in care lumea sa poata ajunge mult mai usor.
Pentru ca nu a fost suficient sa anunte ca, prin bunavointa primariei pe care o conduce, Arena se deschide pentru Halep si sustinatorii ei, Firea a incercat o baie de multime. O a doua astfel de baie dupa cea de sambata, cand edilul general al Bucurestiului s-a aflat printre sa le spunem prineteni adusi cu cine stie costuri din toata tara. O regula nescrisa a politicii spune ca baile de multime trebuie facute la intervale relativ mari de timp daca nu esti in campanie si daca partidul nu ti-a adus prietenii la miting, iar asta a aflat doamna Firea pe propria-i piele.
Revenind la eveniment, Gabriela Firea a incercat sa se lipeasca de imaginea unei Halep aflata in cel mai bun moment al carierei, oferindu-i cheia orasului si o placheta desi putea foarte bine sa o invite pe sportiva la primarie pentru o ceremonie privata.
Publicul a reactionat asa cum era normal s-o faca, marea majoritate a celor prezenti pe National Arena, 10, poate 15 mii de oameni, huiduind la scena deschisa . Nu au fost grupuri de agitatori, asa cum halucinant a sustinut doamna Firea ulterior, ci o reactie absolut normala fata de un politician rupt de realitate. Nu a fost lipsa de recunostinta fata de eforturile primariei de a organiza un asemenea de eveniment, recunostinta care ar fi existat daca doamna avea bunul simt de a sta deoparte, ci o reactie fireasca a unor contribuabili care stiu ca un edil este obligat prin natura functiei sa actioneze in interesul lor fara a se astepta la ovatii pentru ca isi face treaba pentru care este platit.
Destul insa despre Gabriela Firea si despre contactul ei dur cu realitatea.
Simona Halep a avut, a fost cat se poate de evident, un moment de uluiala. In timp ce discursul primarului era acoperit de corul de huiduieli, ea a luat microfonul si a parut ca incearca sa intervina. A inteles insa rapid ca reactia oamenilor este una normala si ca nu o vizeaza. Ar fi fost si culmea ca mii bune de oameni care si-au rupt din timpul lor pentru a participa la un eveniment sa huiduie actorul principal.
Dupa ce Gabriela Firea a fugit de pe scena si, ulterior, de la stadion, numarul 1 WTA a primit meritatele ovatii. Publicul prezent pe Arena, atat de criticat acum de aparatul de propaganda al partidului aflat la putere, i-a aratat Simonei cum o privesc romanii in momentul de fata. Discursul ei a fost intrerupt de ovatii si fiecare moment a fost savurat de cei din tribune. Din punctul de vedere al Simonei, evenimentul a fost cat se poate de reusit. A fost numai ea pe scena, a interactionat direct cu fanii si s-a bucurat de o seara poate unica in viata.
Daca Lucian Bute, in urma cu sapte ani, incerca aproape cu disperare sa ii faca pe romanii platitori de bilet sa se inchine in fata Elenei Udrea, cea care, indirect, i-a platit o bursa de dimensiuni apreciabile pentru lupta cu un adversar net inferior, aflat si la ultimul meci din cariera, Simona Halep, pe deplin constienta de faptul ca nu datoreaza nimic niciunui politician, a lasat-o pe Gabriela Firea sa suporte consecintele actiunilor ei.
Si poate ca par usor nedrept, dar cred ca si aici se vede diferenta intre un campion mondial ce a fost protejat evident din punct de vedere sportiv pe toata durata "domniei" sale si o sportiva de top care a muncit din greu pentru fiecare victorie pe care a obtinut-o in decursul carierei.

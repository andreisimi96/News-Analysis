de Redactia Ziare.com
Marti, 12 Iunie 2018, ora 08:29
Presedintele american Donald Trump si liderul nord-coreean Kim Jong-Un s-au intalnit marti dimineata in Singapore. Este prima intalnire intre cei doi sefi de stat, deasupra careia planeaza speranta ca se va pune capat deceniilor de ostilitate care au marcat relatiile dintre cele doua tari.
Dar situatia e putin mai complicata decat pare la prima vedere, asa ca intrebarea care "rasare" acum este: De ce Phenianul vrea dintr-o data sa stabileasca relatii cu lumea exterioara, dupa o lunga perioada de izolare?
Business Insider puncteaza un aspect ce poate fi vital pentru jocurile geopolitice si economice.
Kim Jong-Un, care are in jur de 35 de ani, ar putea conduce Coreea de Nord pentru urmatorii 50 de ani. Drept urmare, detine un avantaj major in raport cu Donald Trump. Actualul presedinte american mai poate ocupa fotoliul de la Casa Alba pentru o perioada de maximum opt ani.
Drept urmare, liderul de la Phenian ar putea urmari niste interese pe termen lung. Potrivit sursei citate, Kim Jong-Un are tot interesul sa reduca influenta Chinei in regiune si in lume, iar SUA sunt cel mai potrivit aliat in acest sens. Mai ales ca momentul e propice, avand in vedere nemultumirile pe care Trump le are fata de decizile luate de autoritatile de la Beijing si de razboiul comercial declansat recent.
China, sa nu uitam, este o uriasa forta si prognozele arata ca are toate sansele sa depaseasca SUA si sa devina cea mai puternica economie a lumii. Dar Coreea de Nord nu vrea sa intre in sfera sa de influenta, asa ca, in acest moment doar cu SUA alaturi ii poate tine piept.
Un lider de temut cu un plan pe termen lung
CNBC reaminteste faptul ca liderul de la Phenian se afla la conducere deja de sase ani si are un stil barbar de leadership. A mers atat de departe incat si-a omorat multi din potentialii rivali, inclusiv un unchi si un frate vitreg, dupa cum arata unele relatari din presa sud-coreeana.
Descris ca inteligent si nemilos deopotriva de defectori si de analistii ce urmaresc situatia din regiune, actiunile si mesajul transmis poporului sau a fost constant acelasi: "Eu sunt la putere". Iar strategia legata de armele nucleare joaca un important rol in construirea acestei imagini, potrivit sursei citate.
Cu toate ca are cam 25 de milioane de locuitori, adica putin mai multi decat Romania si cat statul american Pennsylvania, tara a reusit sa supravietuiasca (cu greu, ce-i drept) unor momente de cumpana.
Fondata dupa cel de-Al Doilea Razboi Mondial, existau toate premisele ca natiunea sa se prabuseasca odata cu colapsul URSS, principalul sau finantator si sustinator. Totusi, Coreea de Nord inca e aici si face pasi importanti catre crearea unei sfere de influenta (pana la urma, are negocieri cu SUA!), in ciuda faptului ca statul se afla implicat aproape total in toate sferele economice, iar putinii afaceristi privati se chinuie sa isi vanda produsele in piete aflate in aer liber, in timp ce drepturile omului sunt violate constant de catre autoritati. Mai mult, tara sufera din cauza saraciei si a izolarii.
Kim Jong-Un s-a departat de politica tatalui sau, care avea armata in runte, in schimb adoptand o abordare duala, axata pe dezvoltarea programului nuclear si a economiei.
CNBC mai arata ca liderul nord-coreean da dovada ca are o strategie pe termen lung. Chiar daca nu va permite o economie de piata, toate semnalele indica faptul ca acesta vrea sa atraga capital strain (infrastructura are nevoie de imbunatatiri capitale), concomitent cu incurajarea turismului.
"Avand in vedere ca si-a asigurat statutul de putere nucleara, acum Coreea de Nord este pregatita sa se axeze pe cealalta componenta importanta din planul lui Kim Jong-Un, anume dezvoltarea economica", subliniaza Agathe L'Homme, analist specializat pe tarile asiatice la The Economist Intelligence Unit, pentru CNBC.
Economia tarii conduse de Kim Jong-Un nu a crescut prea mult din 2011 incoace, de cand Kim a ajuns la putere. Banca Centrala din Coreea de Sud estimeaza ca produsul intern brut al nordicilor a stagnat la 33,8 miliarde de dolari in 2016. Mai mult, PIB/capita, un indicator al bunastarii nationale, a fost acum doi ani de 22 de ori mai mic decat al sudicilor.
Kim Jong-Un conduce o tara care sufera de foame, depinde de China pentru alimente si combustibil, are resurse naturale putine. ONU estimeaza ca 41% din populatie este subnutrita.
Insa in ciuda limitarilor economiei tarii, dorinta infiintarii unor afaceri private rasare in din ce in ce mai multi oameni, de la cetateni de rand la oficiali guvernamentali. Pana la urma, populatia vrea mai multe oportunitati si isi doreste sa aiba parte de progres economic.
"Cei din Coreea de Nord se simt dezamagiti de liderul lor, care le-a promis ca, odata ce programul nuclear va fi dezvoltat suficient, afacerile vor incepe sa infloreasca, viata lor va deveni mai buna, iar celelalte tari ii vor privi cu ochi buni. Dar acest lucru nu s-a intamplat pana acum, din cauza sanctiunilor economice", explica pentru CNBC analistul Bruce Bennett.
Cum arata strategia de dezvoltare
Oficialii nord-coreeni au trasat strategii pentru dezvoltarea tarii. Printre masurile vizate se numara zone speciale dedicate parteneriatelor de business cu sud-coreenii, care ar putea deveni realitate, mai ales dupa ce relatia intre cele doua tari s-a mai incalzit in lumina recentului summit.
Sunt vizate partea manufacturiera (Zona Industriala Kaesong) si cea turistica (Muntele Kumgang), dar si atragerea unor giganti precum Hyundai, care ar putea (re) deschide operatiuni in Coreea de Nord.
SUA sunt un partener strategic al sud-coreenilor, asa ca daca Trump da drumul la robinetul de bani si da unda verde investitiilor pentru regimul de la Phenian, atunci parteneriatele cu vecinii de peninsula s-ar putea concretiza rapid.
Numai ca tara condusa de Kim Jong-Un nu e vazuta prea bine, iar afaceristii care decid sa isi bage banii acolo vor infrunta obstacole mari. Va fi un pariu riscant, dupa cum spune analistul Agathe L'Homme. In orice caz, nicio investitie straina nu se poate face fara ridicarea in prealabil a unor sanctiuni aplicate de ONU.
In orice caz, asa cum sublinia de curand Victor Cha, fost consultant al lui George Bush, nu stim adevaratele intentii ale lui Kim Jong-Un, care a avertizat ca e posibil ca Phenianul sa nu renunte de tot la armele sale nucleare.
Detaliile intalnirii istorice
Intrevederea liderului american cu cel nord-coreean are loc marti dimineata in Hotelul de lux Capella, situat pe Insula Sentosa din Singapore.
O zona speciala de securitate a fost instituita pe Insula Sentosa, iar la eveniment sunt prezenti aproximativ 3.000 de jurnalisti.
Donald Trump, care s-a remarcat prin politici protectioniste, pentru consolidarea rolului Statelor Unite in lume, a avut in primul an de mandat o abordare dura fata de Kim Jong-Un, amenintandu-l de multe ori cu inlaturarea de la putere. Recent, presedintele SUA a afisat deschidere fata de liderul nord-coreean, cerandu-i sa renunte la armele nucleare si sa accepte pacea in Peninsula Coreea, sugerandu-i ca exista posibilitatea primirii de stimulente economice.
La randul sau, Kim Jong-Un, liderul regimului autoritarist din Coreea de Nord, a amenintat in ultimul an de multe ori Statele Unite cu atacuri nucleare, dar in ultima perioada a pledat pentru dialogul cu Washingtonul, situatie care ii confera legitimitate pe plan international.

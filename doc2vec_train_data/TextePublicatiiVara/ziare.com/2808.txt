Duminica, 17 Iunie 2018, ora 07:38
O soferita de 20 de ani, aflata sub influenta drogurilor, a accidentat mortal un barbat, sambata, pe o trecere de pietoni din Targoviste.
Accidentul a avut loc pe Calea Bucuresti din Targoviste, cauza probabila a accidentului fiind neacordarea de prioritate la trecerea de pietoni.
"Din primele date, se pare ca barbatul se angajase in traversarea strazii pe trecerea de pietoni, deplasandu-se pe langa bicicleta. Barbatul a decedat.
Autoturismul era condus de o tanara din Targoviste. Se efectueaza cercetarea la fata locului, urmand a se stabili cu exactitate imprejurarile producerii evenimentului rutier", a precizat Inspectoratul de Politie Judetean Dambovita.
In cauza se va intocmi dosar penal pentru ucidere din culpa.
"Conducatoarea auto a fost condusa la spital unde, in urma efectuarii unui test, s-a constatat prezenta in urina a urmatoarelor: cocaina, THC (Tetrahydrocannabinol - n.red.) ", mai informeaza sursa citata. Astfel, soferita de 20 de ani va fi cercetata si sub aspectul savarsirii infractiunii de conducere a unui vehicul sub influenta unor substante psihoactive.

de Andreea Diochetanu
Marti, 05 Iunie 2018, ora 12:07
Klaus Iohannis "a vazut in media" discutiile purtate de liderii PSD care sunt din ce in ce mai vocali privind suspendarea presedintelui, insa el nu este preocupat de acest subiect.
"Apropos de suspendare. Am observat si vad in media ce se intampla. Foarte multi sunt preocupati, eu nu sunt preocupat. Nu exista niciun motiv de suspendare si nu imi e frica de nicio incercare de suspendare", a spus seful statului marti.
Declaratiile lui Iohannis vin in contextul in care din ce in ce mai multe voci din PSD spun ca suspendarea presedintelui este cea mai buna optiune daca nu respecta decizia Curtii Constitutionale si nu o revoca pe Laura Codruta Kovesi din functia de procuror sef al DNA.
Amintim ca saptamana trecuta Curtea Constitutionala a decis ca exista un conflict institutional , dupa ce Guvernul a sesizat un posibil conflict intre Executiv si Presedintie, ca urmare a faptului ca presedintele Klaus Iohannis a refuzat sa o revoce pe Laura Codruta Kovesi, procuror sef al DNA.
CCR arata ca, pentru solutionarea acestui conflict, presedintele urmeaza sa emita decretul de revocare din functie a procurorului-sef al DNA .
In cazul in care Klaus Ioahannis nu respecta decizia Curtii si refuza sa o revoce pe Kovesi, social democratii il ameninta cu suspendarea - "aceasta fiind singura varianta" posibila, potrivit liderului PSD Vaslui, Dumitru Buzatu.
"Dupa parerea mea, nu exista alta cale (in afara de suspendare - n.red.), daca nu va pune in aplicare decizia CCR, pentru ca atunci am arata ca ducem in derizoriu orice lucru si relativizam la maximum inclusiv prevederile Constitutiei.
Nu se poate, pe de o parte, sa afirmam ca respectam Constitutia (...), iar, pe de alta parte, in cadrul aceluiasi discurs, sa contrazicem acest lucru", considera Dumitru Buzatu.
Pe de alta parte, deputatul PSD Ioan Dirzu a transmis duminica seara ca va fi primul care va strange semnaturi pentru suspendarea presedintelui, daca nu va respecta decizia CCR.
"Daca se doreste cu adevarat o lupta anticoruptie in Romania, si nu un sistem de privilegii, trebuie sa intelegem cu totii ca DNA nu inseamna o persoana. Daca DNA inseamna o persoana, atunci DNA nu este o institutie credibila si avem o problema de monopol de putere. Sunt sigur ca presedintele Romaniei va respecta Constitutia si nu se va lasa pacalit de anarhistii din PNL si USR care instiga la nerespectarea deciziilor CCR", a scris intr-un comunicat Ioan Dirzu, care este si liderul PSD Alba.
In schimb, Liviu Dragnea a declarat in urma cu doua saptamani, la intrarea in sedinta BPN, ca in legatura cu suspendarea presedintelui "ramane la aceeasi idee".
"Nu asta (suspendarea - n.red.) este miza noastra. Deci nu asta e miza noastra. Acum, mai important decat Klaus Iohannis, chiar daca el nu crede, este Romania si stabilitatea acestei tari. Dar asta nu inseamna ca o sa stam, pur si simplu, cu mainile incrucisate. Asa ceva nu se va intampla!", a spus la acea vreme Liviu Dragnea.

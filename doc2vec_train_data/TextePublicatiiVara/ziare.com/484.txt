Miercuri, 30 Mai 2018, ora 09:00
Europarlamentarul Maria Grapini si-a intrebat, marti, fanii de pe Facebook daca mai sunt de acord sa le trimita mesaje in conditiile in care pe 25 mai a intrat in vigoare Regulamentul General European privind Protectia Datelor cu Caracter Personal.
"Dragi prieteni, pentru ca din 25 mai a intrat in vigoare Regulamentul privind protectia datelor va intreb daca acceptati sa va mai trimit mesaje. Daca nu doriti, voi fi nevoita sa va scot din banca mea de date", a scris Maria Grapini pe pagina de Facebook.
Regulamentul General privind Protectia Datelor (GDPR), adoptat de Uniunea Europeana, a intrat in vigoare pe 25 mai si este obligatoriu pentru toate companiile care gestioneaza date privind cetatenii statelor membre UE.
Potrivit Comisiei Europene, orice informatie prin care o persoana poate fi identificata este considerata ca avand caracter privat. Este vorba de informatii precum numele, adresa, seria actelor de identitate, codurile de protocol Internet, date despre starea de sanatate. "Noile reglementari se aplica atunci cand datele sunt colectate, utilizate ori stocate digital sau intr-un sistem structurat tiparit", precizeaza Comisia Europeana.

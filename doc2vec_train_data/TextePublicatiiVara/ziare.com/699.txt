Joi, 31 Mai 2018, ora 15:30
Deputatul USR Lucian Stanciu Viziteu, membru in Comisia de Control SRI, il acuza pe presedintele Comisiei, Claudiu Manda, ca le-a cerut pe membrilor sa voteze raportul de activitate fara ca acestia sa aiba posibilitatea de a-l analiza inainte.
Viziteu sustine, intr-un comunicat de presa remis joi Ziare.com, ca acest mod de lucru contravine functionarii comisiilor parlamentare.
"Presedintele Comisiei de control a Serviciului Roman de Informatii a venit astazi cu un document in comisia de Control pe care ni l-a prezentat ca fiind raportul Comisiei si ne-a cerut tuturor sa-l votam, cu toate ca reprezentantii opozitiei nu stiau ce se afla in document", arata deputatul USR Lucian Stanciu-Viziteu.
"Aceasta modalitate de lucru contravine modului de functionare a comisiilor parlamentare. Chiar si in plen, rapoartele se trimit cu cel putin 3 zile inainte, tuturor parlamentarilor, pentru ca acestia sa poata vota in deplina cunostinta", explica deputatul.
El afirma ca a refuzat sa voteze raportul, deoarece nu stia ce contine, iar cele cateva minute pe care le-a avut la dispozitie pentru a-l citi nu ar fi fost suficiente pentru o analiza asupra unui document de mai bine de 10 pagini care invoca diverse documente la care nu avea acces.
"Consider ca raportul de activitate al Comisiei de control a SRI este un document mult prea important pentru a fi votat fara o analiza prealabila si fara ca la el sa lucreze toti membrii comisiei. In acest caz, singurii care au lucrat la acest document au fost cei din gasca domnului Manda.
Am solicitat sa amanam cu o saptamana pentru a putea analiza documentul in detaliu si a propune imbunatatiri dar cei din PSD, ALDE si UDMR au votat impotriva acestei propuneri", mai spune deputatul USR, potrivit comunicatului.
Viziteu se intreaba retoric ce are de ascuns Claudiu Manda si de ce refuza sa conduca Comisia conform legii.
"Solicit mass-media sa investigheze de ce domnul Manda refuza sa conduca comisia de control SRI conform legii. Deocamdata nu putem decat sa ne intrebam ce anume din activitatea comisiei, sau poate chiar din activitatea SRI, doreste sa ascunda domnul Manda?", se mai arata in document.

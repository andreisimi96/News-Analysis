de Ionel Stoica
Marti, 05 Iunie 2018, ora 16:56
Rudel Obreja sustine ca legea trebuie respectata si ca a primit cu demnitate decizia Inaltei Curti, de condamnare la 5 ani de inchisoare cu executare.
Declaratia a fost facuta in momentul in care fostul boxer iesea din casa cu valizele pentru a se preda politistilor.
"Eu am fost plecat din tara, m-am intors in tara. Aici este viata mea, este tara mea. Voi face in continuare pentru tara. Eu am facut multe pentru tara asta", a raspuns Obreja, cand a fost intrebat de ce nu a plecat din tara.
"O felicit pe doamna Udrea ca nu a ajuns la inchisoare. Dansa a putut face asta, eu nu am putut. Nu am resentimente fata de nimeni din dosar", a tinut sa precizeze Obreja.
"Sunt un luptator, sunt un om demn, voi lupta in continuare. Nu va fi o finala aici. Dreptate se va face. Nu-mi este teama de nimic, nici macar de Dumnezeu. Sunt un om credincios, Dumnezeu nu face rau", a explicat fostul boxer.
Foto: Realitatea TV
Obreja sustine ca impreuna cu avocatii sai va contesta decizia definitiva si a aratat ca sunt ridicate mai multe exceptii in acest caz. "Acest dosar a fost un dosar la comanda", "sunt o multime de enormitati in acest dosar", a spus acesta.

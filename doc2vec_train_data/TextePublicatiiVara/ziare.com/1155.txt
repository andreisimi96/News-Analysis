Marti, 05 Iunie 2018, ora 07:07
Ion Tiriac a luat atitudine dupa ce Serena Williams s-a retras de la Roland Garros cu scurt timp inaintea meciului cu Maria Sharapova .
Tiriac o acuza pe Serena ca are un comportament lipsit de respect, dupa ce in ultima perioada s-a retras in ultima clipa de la Madrid si Roma, iar apoi a abandonat la Roland Garros cu scurt timp inaintea confruntarii cu Sharapova.
Omul de afaceri spune ca sunt multi oameni care au platit bani grei pentru a o urmari pe Serena, iar acestia au ramas cu buza umflata.
"Toti acesti monstri, care sunt niste personalitati enorme, din cand in cand fac lucruri care nu ar trebui sa se faca.
Era pe tablou si in ultimul moment s-a retras la Roma. Aici exista o regula, ca nu ai voie in costumele in care ea s-a prezentat in turneu si totusi au acceptat-o. Cu tot respectul pentru Serena, trebuie sa respecte regulile. Se retrage la meciul pe care il astepta toata lumea, sunt aici 20.000 de spectatori, e pacat. E pacat pentru sport in general", a spus Tiriac pentru Fanatik.
Serena a invocat o accidentare pentru a se retrage inaintea meciului cu Maria Sharapova din optimile de finala.
Americanca spera sa revina pe teren la turneul sau preferat de Grand Slam , Wimbledon .

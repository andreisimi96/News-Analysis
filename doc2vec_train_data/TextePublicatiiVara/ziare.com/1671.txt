Vineri, 08 Iunie 2018, ora 18:43
Ilie Nastase a sarit in apararea Simonei Halep dupa ce adversara ei din finala Roland Garros, Sloane Stephens, s-a laudat cu titlul de Grand Slam pe care il are in palmares.
Primul lider ATP din istorie spune ca acel titlu, castigat la US Open anul trecut, nu conteaza si sustine ca Stephens s-a pripit cand l-a amintit.
"Faptul ca Sloane Stephens are un titlu nu conteaza. Ala este acolo si trebuie sa uiti de el cand joci. Este o declaratie pripita din partea ei, laudandu-se cu asa ceva. Poate ca a spus-o de frica. Eu am vorbit cu Simona si i-am spus ca ma enervam cand pierdeam. Ea se enerveaza cand castiga. I-am transmis ca cel mai bine este sa-si lase adversara sa se enerveze", a declarat Nastase la postul ProX.
Simona Halep si Sloane Stephens se vor duela, sambata, in finala feminina de la Roland Garros.
Partida va incepe la ora 16:00, ora Romaniei, si va fi transmisa in direct pe site-ul Ziare.com.
Cu o zi inaintea finalei, Stephens a declarat ca Simona nu are niciun avantaj dupa cele doua finale jucate pana acum la Paris pentru ca ea are deja in palmares un trofeul de Grand Slam.

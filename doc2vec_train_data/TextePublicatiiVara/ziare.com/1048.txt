Luni, 04 Iunie 2018, ora 10:38
Corpul carbonizat al unui barbat de 55 de ani a fost gasit intr-o masina care a ars pe o strada din localitatea Archid, judetul Salaj.
Cauzele pentru care barbatul nu a reusit sa paraseasca autoturismul cuprins de flacari, dar care avea motorul pornit nu sunt cunoscute deocamdata, dar Politia a inceput o ancheta.
Purtatorul de cuvant al ISU Salaj, Lucian Jacodi, a declarat, luni, ca, din primele cercetari, incendiul a fost provocat de probleme electrice ale autoturismului.
"Pompierii ISU Salaj au fost solicitati duminica seara in jurul orei 22,45 la o masina cuprinsa de flacari pe raza localitatii Archid, judetul Salaj. Pompierii Detasamentului Zalau au intervenit pentru stingerea incendiului dar, din nefericire, un barbat de 55 de ani a fost gasit decedat in interiorul autoturismului. Cauza probabila a izbucnirii incendiului a fost de natura electrica", a spus Lucian Jacodi.

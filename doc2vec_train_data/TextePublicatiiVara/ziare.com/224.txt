Tudorel Toader aduce precizari dupa ce Comisia Europeana a declansat procedura de infringement impotriva Romaniei
Tariceanu afirma ca in ultimii ani "lupta impotriva coruptiei a fost deturnata prin protocolul SRI-DNA si transformata intr-o campanie antidemocratica de eliminare a oamenilor incomozi pentru sistem".
"Judecatorii au fost presati sa ia decizii asa cum dicta binomul SRI-DNA. Fie prin presiuni mediatice, ca urmare a spectacolului catuselor, fie prin presiuni venite pe cai ocolite de la oameni din sistem. (...) Acum este momentul in care tot putregaiul trebuie curatat. Iar curatenia incepe cu prezentarea in spatiul public a tuturor abuzurilor comise si a celor care au comis aceste abuzuri.
Cred ca Parlamentul, ca for reprezentativ suprem, poate si trebuie sa isi asume aceasta misiune de aflare a adevarului. O Comisie pentru Adevar si Reconciliere - asa cum a existat si in alte tari unde abuzurile au devenit, la un moment dat, un mod curent de operare - este o solutie pentru a afla adevarul si a incepe procesul de repunere a justitiei in cadrul democratic firesc.
Tocmai pentru ca vrem sa punem capat 'statului drepti' si spectacolului catuselor, cred cu tarie ca activitatea acestei comisii trebuie sa porneasca de la un principiu fundamental: toti oamenii din justitie si servicii care ies public si ofera informatii despre abuzurile generate de protocoale nu vor avea de suferit. Sunt sigur ca multi procurori sau judecatori au actionat sub presiune, nu din proprie initiativa, iar scopul este sa curatam sistemul, nu sa incepem o vanatoare de oameni", a fost mesajul transmis de presedintele ALDE magistratilor romani.
Pana in acest moment comisia de control SRI condusa de senatorul Claudiu Manda (PSD) s-a ocupat de cercetarea acuzatiilor aduse in spatiul public "statului paralel".

Sambata, 09 Iunie 2018, ora 17:35
Serena Williams a fost fortata de o accidentare la muschiul pectoral drept sa abandoneze inaintea meciului cu Maria Sharapova, din optimile de finala ale Grand Slam-ului de la Roland Garros.
Antrenorul tenismenei americane, Patrick Mouratoglou, anunta ca aceasta isi va reveni in doua saptamani si va putea participa la cel de-al treilea Grand Slam al anului, Wimbledon.
"In doua saptamani ar trebui sa se recupereze si va fi din nou capabila sa loveasca", a anuntat Patrick Mouratoglou la BBC Radio 5.
"Apoi va avea la dispozitie 15 zile pentru a-si imbunatati conditia fizica si viteza. Ar trebui sa fie pregatita pentru Wimbledon", a mai anuntat antrenorul francez.
Wimbledon 2018 e programat in perioada 2-15 iulie.

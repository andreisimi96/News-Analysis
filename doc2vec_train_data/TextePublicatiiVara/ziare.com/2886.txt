Duminica, 17 Iunie 2018, ora 21:02
Bonurile fiscale emise in data de 5 mai 2018, cu o valoare de 183 de lei, au fost desemnate castigatoare la extragerea Loteriei bonurilor fiscale de duminica.
La aceasta extragere participa bonurile fiscale emise in perioada 1 - 31 mai 2018 2018. Fondul de premiere este de 1 milion de lei, suma din care vor fi acordate cel mult 100 de premii.
Dupa centralizarea cererilor de revendicare a premiilor, daca numarul acestora este mai mare de 100, va fi organizata o a doua extragere, pentru determinarea a maximum 100 de bonuri castigatoare.
Rezultatele extragerii vor fi publicate pe site-ul Ministerului Finantelor Publice (MFP), al Agentiei Nationale de Administrare Fiscala (ANAF) si al C.N. 'Loteria Romana' (CNLR) pentru o perioada de minimum 30 de zile.
Cererile de revendicare pot fi depuse incepand cu prima zi dupa efectuarea extragerii, timp de 30 de zile. Posesorii bonurilor castigatoare trebuie sa depuna bonurile fiscale (in original), copia actului de identitate si o cerere, la orice administratie fiscala din structura ANAF.

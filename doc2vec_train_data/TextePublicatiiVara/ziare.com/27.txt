Sambata, 26 Mai 2018, ora 18:00
Vasile Geambazi, patronul din acte al lui FCSB, a abordat mai multe subiecte interesante, cum ar fi ramanerea lui Nicolae Dica la echipa, plecarea lui Denis Alibec si, bineinteles, conflictul cu CSA Steaua.
Intr-un interviu acordat Fanatik , cel despre care Gigi Becali insista ca taie si spanzura la FCSB anunta ca Nicolae Dica va ramane la echipa, pentru ca "n-a gresit nimic".
"Cel mai probabil, da. Nu a gresit cu nimic Dica, eu n-am vazut nicio greseala a lui Dica. N-a gresit Dica atunci cand s-a luat gol la Iasi, n-a jucat Dica, fotbalistii joaca. Dica trebuie sa ia presiunea de pe umerii lor si el raspunde de rezultate, da? Parerea mea asa e", a spus nepotul lui Gigi Becali.
Sezonul viitor nu-l va mai gasi insa la FCSB pe Denis Alibec, autor al unui singur gol in acesta editie a Ligii 1.
"Nu... nu cred ca mai ramane. Calca pe bec, calca pe bec prea des si strica grupul. El a venit din postura de salvator, din postura de marcator, face Alibec, drege Alibec, el e marele Alibec si, din pacat... Trebuie sa inteleaga ca este o meserie bazata pe rezultate. Nu e fotbalul amical, nu jucam la amatori", a precizat acesta.
Vasile Geambazi considera ca Armata nu are niciun drept sa ceara 37 de milioane de euro drept prejudiciu pentru anii in care Gigi Becali a folosit numele Steaua.
"Despre chestia asta cu Becali a furat Steaua mai usurel, Becali a venit si a imprumutat Steaua cu niste bani pentru ca avea nevoie. Daca acolo era un management bun, nu mai venea Becali. Deci cand cineva zice ca Becali a furat Steaua sa ma lase. Nu a venit Becali si a fortat Armata sa ia bani de la el, da? A venit si a ajutat, a a-ju-tat, da? Si-a cerut banii inapoi, n-au avut de unde sa-i dea. Ce facem? Lasam banii asa, cadou? Nu se poate", a declarat Vasile Geambazi.
"Ei cer acum 37 de milioane... Pe ce? In perioada in care zic ei ca noi am fi prejudiciat clubul, 2004-2014, ati avut sectie de fotbal? Au avut CSA-ul sectie de fotbal? Nu, n-au avut! Cer despagubiri. Pentru ce? Am luat numele vostru si i-am dat foc pe stadion? Ne-am batut joc de numele vostru? Am retrogradat echipa? Atunci da, sa ceara. Dar eu ce-am facut? An de an Europa, am scos Valencia, am invins Chelsea si acolo ne-a batut la limita, da?, Chelsea, campioana Angliei, am scos Ajax-ul, am avut semifinala cu Middlesbrough. Cu ce ti-am adus prejudiciu, nu inteleg... Asta nu inteleg. Aaaa, OK daca ai o masina, cineva ti-o fura si face talharie cu ea, ti-a adus un prejudiciu sa zicem, da? Dar tu n-ai masina, n-ai avut obiectul, n-ai avut sectie de fotbal, cum iti pot da inapoi un prejudiciu inexistent?", a adaugat acesta.
Vasile Geambazi are 36 de ani si este fiul Domnicai Becali, sora lui Gigi Becali.

Sambata, 09 Iunie 2018, ora 23:36
Liderul PSD, Liviu Dragnea, a fost intrebat, la finalul manifestatiei din Piata Victoriei, de catre un grup de membri ai miscarii #Rezist, de ce membrii si simpatizantii PSD si ALDE nu isi aduna gunoiul ramas in urma lor dupa miting.
"Sunt 200 de angajati de la salubritate care asta fac acum", le-a raspuns Dragnea, el fiind intrebat apoi cine plateste pentru lucrarea de strangere a acestor gunoaie.
Foto: Alex Nistor
Foto: Alex Nistor
Membrii #Rezist i-au mai strigat liderului PSD ca dupa protestele organizate in Piata Victoriei de catre aceasta miscare nu raman gunoaie, fiind adunate de participantii la proteste.
Cum arata piata dupa protestele #rezist
Dupa incheierea mitingului, liderul PSD a ramas in zona scenei amenajata in piata pentru inca aproximativ 15-20 de minute, pentru a da mana si a face poze cu participanti la miting, dar si pentru a raspunde intrebarilor jurnalistilor. Ulterior, el s-a indreptat si a intrat in Palatul Victoria, insa pe drum a fost luat la intrebari de un grup de circa 10 membri ai miscarii #Rezist, care au venit in piata parasita deja de participantii la miting.
De altfel, un grup de cateva zeci de protestatari #Rezist s-a aflat in zona Piata Victoriei inca dinainte de inceperea mitingului, fiind tinuti la distanta de masa manifestantilor PSD-ALDE de un cordon de jandarmi.

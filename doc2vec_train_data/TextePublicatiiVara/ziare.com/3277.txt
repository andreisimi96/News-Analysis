Luni, 02 Iulie 2018, ora 15:00
Ion Tiriac a anuntat in presa din Spania ca si-a pierdut rabdarea si vrea sa mute turneul de tenis de la Madrid intr-un alt oras.
Tiriac spune ca primaria Madrid a dat dovada de neseriozitate si a anuntat ca va muta turneul in alt oras daca nu i se va face o propunere noua pana pe 1 august.
"De 15 ani m-am inteles cu toti primarii orasului Madrid, mai putin cu Manuela Carmena! In acest moment, Madridul nu are interesul sa continue cu turneul si sunt alte doua orase care il vor, din Germania si Rusia. Imi pare rau, gata, nu mai pot astepta! S-a ajuns prea departe.
Mi-as fi dorit sa pastrez pe viata acest turneu in Spania, dar nu am primit niciun raspuns. Iar daca o alta tara vine cu o oferta, n-am alta posibilitate decat sa o accept. Astept un raspuns pana pe 1 august, acesta este termenul limita", a spus Tiriac in El Mundo.
Apoi, Tiriac a explicat ce il deranjeaza in relatia cu orasul Madrid. El vrea ca autoritatile sa suporte o parte din premiile acordate la Madrid si sa construiasca o noua arena, de 10 mii de locuri.
"Problema este ca premiile au crescut, ATP te forteaza sa le platesti si vrea u ca si contributia orasului Madrid sa creasca. Vremurile s-au schimbat, din acest motiv am considerat necesar sa construiasca inca o arena de 10 mii de locuri si sa creasca premiul. Nu pot dubla pretul biletelor precum la Roland Garros", a explicat Tiriac.
Apoi, omul de afaceri a vorbit si despre viitorul turneului pe care il patroneaza.
"Munchen, Berlin si Moscova sunt foarte interesate de turneu si vor sa construiasca arene si sa ofere bani mai multi. Cu cei de la Berlin ma intalnesc saptamana viitoare. Celor de la Madrid le-am tot zis ca nu pot astepta sa ia o decizie. Vreau sa stiu daca prelungesc contractul sau nu", a conchis Tiriac.
Actuala intelegere dintre Tiriac si autoritatile Madrid expira in 2021. Omul de afaceri incaseaza 10 milioane de euro pe an pentru a pastra turneul la Madrid.

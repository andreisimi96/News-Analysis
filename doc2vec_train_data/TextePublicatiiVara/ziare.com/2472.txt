Vineri, 15 Iunie 2018, ora 00:00
Cand au scos captura din apa, niste pescari din provincia Guizhou, din sudul tarii, nu se asteptau sa dea nas in nas cu un peste care avea un cap de pasare. Descrierea nu e deloc una deplasata, daca privesti inregistrarea devenita intre timp viral pe Internet.
Cu toate acestea, ciudata creatura a fost clasificata de oamenii de stiinta ca fiind un crap de apa dulce, un banal Cyprinus carpio. Totusi, pana si acestia s-au vazut nevoiti sa recunoasca faptul ca vietuitoarea arata ciudat comparativ cu cei din aceeasi specie, aducand cu un delfin sau chiar o pasare in zona capului, dupa cum se poate vedea in inregistrarea postata de Live Scicene .
Foto: captura video Live Science
Infatisarea sa neobisnuita se explica prin faptul ca, cel mai probabil, a avut o problema de dezvoltare chiar la inceputul vietii. "Insa iese din discutie o vietuitoare jumatate peste, jumatate pasare", a explicat Andrew Cossins, de la Universitatea Liverpool, cel care a studiat creatura.
Potrivit specialistului, infatisarea care aduce cu cea a unui pescarus e rezultatul unei deformitati a scheletului, la nivelul capului.
Ce a declansat insa aceste modificari e dificil de spus. Poate fi vorba inclusiv despre niste mutatii genetice si chiar de poluarea mediului inconjurator. In stadiul de larva, pestele este foarte sensibil la poluare si se pot declansa efecte in cascada, a mai explicat expertul. Practic, celulele de la nivelul capului nu s-au mai divizat in ritmul normal, acesta fiind mult accelerat. Dar e imposibil de spus cu siguranta daca asa stau lucrurile.
O alta pista ar fi chiar prezenta unei tumori cu evolutie extrem de rapida. "Totusi, e ciudat ca aceasta este limitata la regiunea capului", recunoaste cercetatorul. Chiar si cu o astfel de tumoare, se crede ca pestele nu a avut de suferit, ducand o viata relativ normala, daca judeci dupa restul corpului, de dimensiuni obisnuite.
Asta inseamna ca pestele nu a avut probleme de respiratie si nici dificultati in a se hrani.
Vezi si O creatura misterioasa a esuat pe plaja in Namibia (Video)

Luni, 18 Iunie 2018, ora 22:28
Camera Deputatilor a adoptat, luni, proiectul de lege care modifica Legea 304/2004 privind organizarea judiciara, in forma initiala, respingand astfel cererea presedintelui Klaus Iohannis de reexaminare a initiativei legislative.
Deputatul USR Ion Stelian a solicitat scoaterea de pe ordinea de zi a proiectului de lege si retrimiterea la comisie, pentru a putea veni cu amendamente, sustinand ca nu a putut fi prezent la comisie pentru a vota, deoarece s-a suprapus cu plenul Camerei Deputatilor, ceea ce este abuziv. Retrimiterea la comisie a fost insa respinsa cu 74 de voturi "pentru", 141 voturi "impotriva" si o abtinere.
"Se comite acelasi abuz la nesfarsit, in sensul ca s-a stabilit sedinta comisiei juridice in paralel cu plenul. Stiam ca avem astazi pus de pe o zi pe alta, de pe o ora pe alta, Codul de procedura penala, evident ca la ora 4 am stat in plen pentru ca mi se pare un subiect important. In acelasi timp, in comisia juridica, s-a discutat chipurile acest proiect privind legea 304/2004, privind organizarea judecatoreasca, si s-a dat un raport in lipsa noastra pentru ca ne-ati obligat sa fim in plen, aici, si nu puteam sa fim si la comisia juridica.
Va rog sa scoatem de pe ordinea de zi acest PLX, trebuie sa il discutam serios pentru ca avem amendamente de facut. Ceea ce se intampla acum pare a fi o mascarada, pentru ca e imposibil sa fii si in plen si in comisie", a sustinut Stelian Ion la dezbaterile din plenul Camerei Deputatilor.
Si Marian Cucsa, deputat PNL, a sustinut ca e necesara retrimiterea proiectului la comisie, deoarece nu a existat niciun fel de dezbatere, votul pentru respingerea cererii de reexaminare a presedintelui fiind dat in cinci secunde.
Presedintele Comisiei speciale pentru Legile Justitiei, Florin Iordache, anuntase insa inca de vineri ca nu are de gand sa discute macar cererea lui Iohannis, si ca ii va fi trimisa legea exact in aceeasi forma. Presedintele nu poate retrimite decat o singura data un act normativ in Parlament.
"Proiectul il vom trimite presedintelui exact asa cum este. Proiectul a fost declarat constitutional. Este un demers de a intra cat mai tarziu in vigoare aceasta lege, este o lege asteptata de corpul judecatorilor. Prin infiintarea acelei sectii nu facem decat sa nu mai existe presiuni asupra judecatorilor, din partea procurorilor DNA. Nu vom schimba nimic (la proiectul de lege - n.red.), o vom retrimite presedintelui in forma in care a fost declarata constitutionala, astfel incat in 10 zile presedintele va fi obligat sa o promulge", a declarat deputatul PSD Florin Iordache.
Asadar, votul de azi din Comisie, 12 contra 2, nu a surprins pe nimeni.
Presedintele Klaus Iohannis a retrimis vineri Parlamentului, spre reexaminare, proiectul de modificare a Legii 304/2004 privind organizarea judiciara, potrivit unui comunicat al Administratiei Prezidentiale. In prealabil, seful statului sesizare Curtea Constitutionala a Romaniei asupra neconstitutionalitatii actului normativ, insa cererea i-a fost respinsa, judecatorii CCR motivand ca presedintele a depasit termenul legal de sesizare a institutiei.

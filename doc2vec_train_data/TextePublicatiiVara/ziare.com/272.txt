Luni, 28 Mai 2018, ora 17:28
San Jose este epava unei nave care contine una dintre cele mai valoroase comori pierdute vreodata pe mare. Nava spaniola dateaza din secolul al XVIII-lea, iar cercetatorii au acum mai multe detalii despre descoperirea acesteia.
Corabia a fost gasita in urma cu trei ani in Columbia, iar comoara descoperita este evaluata undeva la 17 miliarde de dolari.
Potrivit Institutiei Oceanografice Woods Hole, San Jose a fost detectata de un robot subacvatic autonom. Este vorba despre modelul REMUS 6000, care a ajutat, de asemenea, la gasirea epavelor de la Air France 447 in 2011.
Robotul a folosit sonarul pentru a gasi nava care se afla la mai mult de 600 de metri adancime. Oficiali Woods Hole au declarat ca nu vor sa vorbeasca foarte mult despre aceasta descoperire, din respect fata de guvernul columbian.
Locatia exacta a naufragiului ramane si ea un secret, din cauza unei dispute legale cu privire la cine detine comoara de la bord.
Corabia a pornit la drum pe 8 iunie 1708, cu 600 de persoane la bord si o comoara plina cu aur, argint si smaralde. Nava urma sa se confrunte cu navele britanice, in timpul Razboiului Succesiunii Spaniole.
Dupa cum am mentionat mai sus, locatia exacta a naufragiului nu este cunoscuta, insa cercetatorii spun ca nava ar fi fost gasita in largul coastei Baru - Columbia zilelor noastre, in apropiere de Insulele Rosario.

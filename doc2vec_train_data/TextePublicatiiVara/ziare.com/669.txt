Joi, 31 Mai 2018, ora 12:38
Fostul ministru al Justitiei, Raluca Pruna, reactioneaza dur pe pagina personala de Facebook, dupa decizia CCR in cazul Kovesi, care a admis ca exista un conflict institutional intre Executiv si Presedintie, dupa ce Klaus Iohannis a refuzat sa o revoce din functie pe Laura Codruta Kovesi, procurorul-sef al DNA.
Ea sustine ca judecatorii CCR si-au aratat "caractele mici", dar si "supusenia fata de jupanii papusari".
"Ziua de azi trebuie tinuta minte. Ca o zi o rusinii, rusinea noastra la 100 de ani. Ca o zi in care 'inteleptii' cetatii pusi acolo pentru ca ar sti principiile, regulile, ar avea simtul dreptatii si al realitatii, si ar sti sa masoare situatii particulare pe calapodul acestor principii scrise in Constitutie, si-au aratat culorile fade, caracterele mici si supusenia fata de jupanii papusari- marginali intr-o cetate functionala, dupa orice criteriu", a scris pe pagina personala de Facebook Raluca Pruna .
Ea a aratat ca ziua in care Curtea Constituionala a dat aceasta decizie este "ziua caderii noastre in istoria trista post comunista".
"Ziua de azi (miercuri - n.red.) nu este despre Kovesi, DNA, justitie si un tragic ministru al justitiei al carui nume nu mai trebuie pomenit in veci. Ziua de azi (miercuri - n.red.) este despre noi toti. E ziua caderii noastre in istoria trista post comunista, intr-o istorie de dinaintea integrarii formale in Uniunea Europeana. Neformal si pe bune, suntem la granita de la inceput. Iar guvernantii nostri, in maaaare parte, au lucrat la asta cu osardie (termeni slavi aici, mai jos, on purpose) ", subliniaza fostul ministru.
Citeste si analiza Glontul de aur al lui Klaus Iohannis. In genunchi sau presedinte?
Raluca Pruna mai scrie ca ziua in care CCR a pronuntat decizia isi are originea in 2006 "cand premier era Tariceanu si rolul ministrului a fost reintrodus discutabil intr-o procedura in care nu avea ce cauta, incalcand ceea ce fusese agreat pentru justitie la incheierea negocierilor".
"Ziua de azi (miercuri - n.red.) este despre cum atunci cand legiferezi in considerarea persoanei platesti. Chiar si dupa 12 ani", a mai scris pe reteaua sociala.
Pruna a promis ca va reveni cu o postare in mediul online in care va oferi mai multe detalii, dupa ce ne "dezmeticim din socul zilei infame".
"Ce ramane de facut? Suspendarea Presedintelui. Care e pus in situatia sa respecte o decizie a unei infame curti numite constitutionale. Sper sa fie competent sfatuit si sa aleaga suspendarea. Noua ne ramane datoria sa denuntam derapaje de la lege, bun simt, o minima decenta.
Eu asta voi face, fara ezitare. Voi vorbi, ma voi detasa de o institutie care nu are nimic de a face cu constitutionalismul, in numele unor principii mai inalte. Nu numele da reputatia. Nu ma intereseaza motivarea, e imposibila in termeni de constitutionalitate.
Si da, ca in orice nesupunere civica, primesc urmarile. Noapte buna, golanii ne pazesc cetatea de noi insine. Curand e o alta dimineata", a conchis fostul ministru al Justitiei.
Ulterior, Pruna a revenit cu o alta postare in care a precizat ca "la razboi cu golanii nu se merge cu papionul si cu bune maniere. Se merge in numele dreptatii, cu sabia si un raspuns proportional atacului".
Internautii i-au scris pe Facebook, iar Raluca Pruna nu a ezitat si a raspuns catorva comentarii.
Cineva i-a scris ca ne meritam soarta, ca noi i-am ales pe cei de la PSD, insa fostul ministru l-a contrazis: "Nu ne meritam nicio soarta, nu cei care ne spunem parerea, avem principii si nu le negociem".
Intrebata daca mai putem "salva ceva din tara asta", Pruna a raspuns: "Da, daca folosim toate mijloacele. Inclusiv cele repudiabile moral de a le cere celor care ne iubesc si care au ramas acasa sa ne creada pe noi, providerii, nu pe golanii care arunca 3 firimituri si dau o pensie mai mare acum si nicio pensie maine".
Un cetatean a vrut sa stie daca o solutie ar fi dizolvarea Parlamentului si daca "presedintele mai are aceste atributii". Fostul ministru a adus lamuriri: "Presedintele nu poate dizolva Parlamentul. Un minus al Constitutiei?! Greu de estimat la portile Orientului. Acum Presedintele nu poate forta decat propria revocare. Ar intra in istorie. Ar salva, poate, un alt mandat. Si pe noi".
Un utilizator i-a scris: "Vremurile exceptionale cer masuri exceptionale. Ce credeti, UE va trece la represalii?". Raspunsul a venit imediat - "Nu se pune problema de represalii. Dar incalcarea unui 'contract' nu va trece nesanctionata".
Intrebata ce se poate face cand "CCR incalca separatia puterilor in stat trecand magistratii in subordinea politicului...cine cum si cand ii poate sanctiona pe ei, gardienii de carton ai constitutionalitatii?", fostul ministru a replicat ca singura solutie ar fi o reforma a Curtii Constitutionale.
"Nimeni, numai o reforma a Curtii. Nicaieri in lume nu exista apel/cenzura a unei curti constitutionale. Numai ca depinde de cine e populata curtea. Noua ne place numai principiul, de populat o populam cu de-alde Toader si compania. Care isi datoreaza existenta profesionala unor sinecuri, sunt sforariti contra unui maxim de distinctii date de patrie. Win-win pentru ei. Lose-lose noi toti ceilalti", a fost raspunsul acesteia.
Internautul a revenit si a cerut sa stie daca nu exista "o instanta superioara, o curte europeana de justitie care sa constate ca decizia CCR a anihilat practic separatia puterilor in stat": "Eu nu sunt jurist si intreb ca naivul... chiar nu se mai poate face nimic? tot ce ramane va fi declansarea MCV-ului de catre UE?".
"Nu exista asemenea mecanism. Cand lumea civilizata a inventat curtile constitutionale nu s-a gandit ca ar putea fi populate de sclavi/dependents/papusi", a replicat fostul ministru.
Amintim ca judecatorii Curtii Constitutionale au admis, miercuri, sesizarea Guvernului privind un conflict juridic de natura constitutionala intre ministrul Justitiei si presedintele Klaus Iohannis si intre Guvern si presedinte, ca urmare a respingerii de catre seful statului a cererii de revocare a sefei DNA, Laura Codruta Kovesi.

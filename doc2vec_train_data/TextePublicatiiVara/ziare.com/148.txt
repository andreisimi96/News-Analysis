Duminica, 27 Mai 2018, ora 17:37
Australianul Nick Kyrgios s-a retras din cadrul turneului de Mare Slem de la Roland Garros, al doilea al acestui an, dupa Australian Open , acuzand probleme medicale.
Tenismenul de 23 de ani a anuntat pe o retea de socializare ca nu poate juca la aceasta editie de RG, cauza fiind o accidentare mai veche la cotul drept, care a recidivat: "Din pacate trebuie sa ma retrag de la editia din acest an a French Open. Am discutat cu echipa mea si cu medici si consideram ca este prea riscant pentru mine sa joc eventuale meciuri de cinci seturi pe zgura, mai ales avand in vedere faptul ca nu am mai jucat un meci de simplu de aproape doua luni.
Am muncit mult pentru a fi pregatit si imi doream cu disperare sa joc la Roland Garros, un turneu special pentru mine, dar pur si simplu nu am mai avut timp. O suprasolicitare brusca a cotului meu ar putea sa ma intoarca de unde am pornit si este ceva ce nu pot si nu voi risca, sezonul pe iarba fiind foarte aproape. Vestea buna este ca in sfarsit nu mai am dureri, muncesc mult si ma simt bine la antrenamente", puncta australianul pe Twitter .
In primul tur, Kyrgios trebuia sa joace cu un conational, Bernard Tomic, iar in turul secund putea da peste Marius Copil.
Locul lui Nick va fi luat de argentinianul Marco Trungelliti.
Urmatorul turneu la care va participa australianul este cel pe iarba de la Stuttgart.
Marius Copil, locul 95 ATP , il va intalni in runda inaugurala pe italianul Marco Cecchinato, numarul 72 mondial.

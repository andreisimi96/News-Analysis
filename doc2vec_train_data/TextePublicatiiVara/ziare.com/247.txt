Luni, 28 Mai 2018, ora 14:50
Peste 19% dintre romanii apti de munca - cu varste cuprinse intre 20 si 64 de ani - locuiau in anul 2017 in alte tari din Uniunea Europeana, se arata intr-un studiu al Biroului de statistica al Comisiei Europene - Eurostat.
Studiul, dat publicitatii luni, arata ca, in medie, 3,8% din cetatenii UE apti de munca locuiau intr-o alta tara membra decat cea de origine. In urma cu zece ani, media era de 2,5%.
Situatia variaza semnificativ intre statele membre, de la 1,0% in Germania, la 19,7% in cazul Romaniei. Comparativ cu anul 2007, proportia cetatenilor romani ce locuiesc in alte state UE a crescut cu 12,3 procente.
Pe locurile urmatoare dupa Romania sunt Lituania (15%), Croatia (14%), Portugalia (13,9%), Letonia (12,9%) si Bulgaria (12.5%).
Persoanele cu educatie superioara sunt mai mobile decat restul populatiei. Astfel 32,4% din cetatenii UE ce locuiesc intr-un alt stat membru au studii superioare, in timp ce in cazul intregii populatii a Uniunii Europene, nivelul este de 30,1%.
Chiar vor politicienii sa aduca acasa romanii plecati din tara? Cum s-ar schimba societatea, dar si votul Interviu (II)
De asemenea, rata medie de angajare in randul cetatenilor UE mobili este de 76,1%, comparativ cu o rata totala de angajare la nivelul UE de 72,1%.
16,9% din romanii apti de munca ce locuiesc in alte state UE au educatie superioara, comparativ cu un nivel de 16,7% in ceea ce priveste populatia Romaniei.

Marti, 19 Iunie 2018, ora 09:05
Portarul spaniol David De Gea, autorul unei gafe in meciul cu Portugalia (3-3) de la Cupa Mondiala de fotbal din Rusia, este sustinut in continuare de selectionerul Fernando Hierro, care il va mentine titular si in meciul cu Iran, programat miercuri in Grupa B a competitiei.
Portarul lui Manchester United a scapat printre maini mingea sutata de Cristiano Ronaldo la al doilea gol al Portugaliei, iar apoi a fost prost pozitionat la lovitura libera executata de acelasi Ronaldo in finalul meciului, care a stabilit rezultatul final, 3-3.
''Avem deplina incredere in el. Stiu foarte bine din experienta ca fotbalistii au nevoie sa simta incredere, nu doar in momentele bune, a declarat Hierro la conferinta de presa de luni de la Krasnodar. A avut momente dificile, dar poate trece peste totul in timp. Portarii au o psihologie speciala si uneori principiul actiune-reactiune nu este suficient. De Gea are nevoie de timp si de oxigen. Toti jucatorii au nevoie de incredere si asta voi face, le voi da incredere''.
La Manchester United, De Gea a aparat impecabil si a fost desemnat cel mai bun jucator al echipei in sezonul trecut. Dar la nationala, la ultimele patru meciuri, portarul a gafat la trei dintre ele, cu Portugalia (CM 2018), Elvetia si Argentina, meciuri amicale.

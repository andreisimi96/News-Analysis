Joi, 14 Iunie 2018, ora 19:57
Ministrul Apelor, Ioan Denes, considera ca unele grinzi metalice folosite in trecut pentru consolidarea falezei din Costinesti s-au inclinat si constituie un potential pericol pentru turisti, solicitand Administratiei Bazinale de Apa Dobrogea Litoral indepartarea acestora. In plus, ministrul a cerut amplasarea mai multor pubele pe plaje si evacuarea constanta a acestora.
Ministrul Apelor si Padurilor, Ioan Denes, a facut, joi, un control pe litoral pentru a verifica modul in care agentii economici care au inchiriat sectoare de plaja respecta prevederile in ceea ce priveste curatenia si intretinerea acestora
Actiunea de control a inceput la Costinesti, fiind insotit de directorul general al Administratiei Nationale "Apele Romane" (ANAR), Victor Sandu, si de directorul Administratiei Bazinale de Apa Dobrogea-Litoral (ABADL), Hristu Uzun. Ministrul a inspectat o parte din faleza care a fost supusa eroziunii, motiv pentru care a fost consolidata in trecut cu grinzi metalice si blocuri de beton.
"De-a lungul timpului, din cauza valurilor marii inregistrate pe timp de furtuna, unele grinzi metalice s-au inclinat din amplasament si, in prezent, constituie un potential pericol pentru turistii care s-ar aseza in acea zona a plajei. Ministrul i-a cerut directorului ABADL sa indeparteze imediat grinzile metalice desprinse, ca masura temporara, pana cand faleza va fi consolidata, in urma finalizarii proiectului POIM 'Reducerea eroziunii costiere', aflat in derulare", se arata intr-un comunicat de presa transmis de Ministerul Apelor si Padurilor.
Ministrul Ioan Denes s-a deplasat apoi la Vama Veche unde a constatat ca, in general, agentii economici respecta prevederile legale in ceea ce priveste amplasarea umbrelelor si a sezlongurilor pe 70% din suprafata inchiriata, lasand restul, respectiv 30%, spatiu liber pentru turistii care doresc sa stea la plaja pe cearceaf, direct pe nisip.
Totodata, operatorii au lasat libera si o suprafata de cel putin cinci metri distanta intre linia apei si primul rand de sezlonguri.
Ministrul a cerut amplasarea mai multor pubele si evacuarea, in mod constant, a resturilor menajere care vor fi colectate in acestea, dar si afanarea saptamanala a nisipului aflat in portiunea de plaja libera intre linia tarmului si sezlonguri.
Dupa ce a inspectat intreaga zona de coasta, pentru a observa efectele eroziunii asupra tarmului, precum si modul in care s-au comportat lucrarile realizate pana in prezent pentru combaterea acestui fenomen, ministrul Apelor si Padurilor a vizitat si plajele din Constanta, Mamaia si Navodari.
Vizita ministrului va continua si vineri cu parcurgerea plajelor din Eforie Sud si Eforie Nord.

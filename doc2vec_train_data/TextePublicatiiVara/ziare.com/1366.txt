Miercuri, 06 Iunie 2018, ora 14:00
Tenismanul sarb Novak Djokovic, fost lider mondial ATP , invins surprinzator in sferturi la Roland Garros de italianul Marco Cecchinato, a declarat la conferinta de presa de dupa meciul de marti ca nu stie daca va juca la Wimbledon (2-15 iulie), relateaza AFP.
Eliminat cu 6-3, 7-6 (4), 1-6, 7-6 (11), Djokovic s-a aratat descurajat dupa meci si nu exclude sa nu joace sezon pe iarba: ''Nu stiu daca voi juca pe iarba. Nu pot sa dau acum un raspuns. Nu vreau sa ma gandesc la tenis in acest moment''.
Sarbul a raspuns laconic la cele mai multe intrebari, cu da sau nu, si a precizat ca jocul sau nu a fost influentat de vreo problema medicala: ''Am avut cateva probleme mici, dar nimic important, nu vreau sa vorbesc de asta''.
In prezent nr. 22 mondial, Djokovic lupta de aproape doi ani sa-si recupereze cel mai bun tenis si spera la Roland Garros sa atinga semifinalele unui Grand Slam, pentru prima oara din septembrie 2016 la US Open.

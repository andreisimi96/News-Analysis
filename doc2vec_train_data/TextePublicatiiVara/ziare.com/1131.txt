Luni, 04 Iunie 2018, ora 21:05
Dan Petrescu va da o lovitura financiara dupa plecarea in China, el urmand a avea un salariu urias.
Directorul sportiv al celor de la CFR Cluj , Bogdan Mara, spune ca "Bursucul" a primit oferta care l-a convins in noaptea de duminica spre luni, aceasta fiind una de nerefuzat.
"Oferta exista de mai mult timp, dar Dan nu a fost convins de ea. El voia sa ramana la CFR, dar chinezii au plusat. Au tras de el foarte tare, insa el nu era convins nici azi-noapte sa plece de la Cluj. Si noi am insistat sa ramana, am incercat pe toate partile sa il convingem. Am discutat si aspectele financiare, dar la ultima oferta venita din China nu am avut cum sa ne suparam. Am inteles ca trebuie sa plece. E o oferta de mai multe milioane, noi nu stiu daca puteam sa ii dam nici macar un milion.
Dincolo de bani, noi ii ofeream toate conditiile. Tot timpul am fost alaturi de el, el avea toate conditiile, din toate punctele de vedere. Totusi, nu suntem naivi si intelegem ca nu puteam sa concuram cu oferta venita din China. Nu putem decat sa ii multumim pentru tot ce a facut la Cluj", a spus Mara la Digi Sport.
Chinezii de la Guizhou Hengfeng il doresc insistent pe Dan Petrescu pentru ca se afla intr-o situatie delicata in campionat si i-au pregatit acestuia un contract fabulos.
3 milioane de dolari au pus sefii formatiei din China pe masa, iar "Bursucul" a decis sa accepte propunerea.

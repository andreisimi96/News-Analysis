de Emilian Isaila
Joi, 14 Iunie 2018, ora 13:48
Iata cine este pesedistul Gabriel Vlase, propus de Iohannis pentru conducerea SIE
"Este sah in interiorul PSD" dat de presedintele Iohannis si "o nominalizare care nu il face fericit pe Liviu Dragnea", sustine Ludovic Orban, presedintele PNL, intr-o declaratie pentru Ziare.com.
El spune ca presedintele Romaniei nu a negociat nimic cu Liviu Dragnea, propunerea pesedistului Vlase la SIE apartinandu-i in totalitate lui Klaus Iohannis. Mutarea e un "sah dat in interiorul PSD", mai spune Orban, cunoscut fiind faptul ca Gabriel Vlase a fost extrem de apropiat de fostul premier Mihai Tudose, un critic al lui Liviu Dragnea.
La ce ar putea ajuta miscarea facuta de presedintele Iohannis pe scena politica actuala extrem de complicata?
Ludovic Orban sustine ca nu se poate pronunta daca nominalizarea deputatului PSD Gabriel Vlase la sefia SIE va putea bloca o eventuala procedura declansata de Liviu Dragnea pentru suspendarea presedintelui, dar "domnul Vlase nu este un sustinator al presedintelui PSD".
Citeste detalii despre posibila suspendare a presedintelui Iohannis, cu care ameninta PSD
In ce priveste motiunea de cenzura pe care o va depune PNL, Orban a spus ca "in PSD exista oameni care nu il sustin pe Liviu Dragnea, iar liberalii incearca sa stranga voturile necesare pentru a trece motiunea de cenzura impotriva Guvernului Dancila".
Pozitia de director al SIE (Serviciul de Informatii Externe) e vacanta din toamna anului 2016, atunci cand Mihai Razvan Ungureanu a demisionat din "motive personale".

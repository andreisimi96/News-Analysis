Joi, 07 Iunie 2018, ora 15:17
Dan Petrescu sustine ca noua lui echipa, Guizhou Hengfeng, are buget nelimitat de transferuri, insa el a decis sa aduca jucatori din Liga 1 , de la fosta sa formatie.
Mai mult, "Bursucul" sustine si ca este ultimul sezon in care o formatie poate da bani multi pe jucatorii straini.
"Avem buget nelimitat, numai ca sunt probleme. Jucatorii chinezi sunt foarte scumpi, straini ai voie numai trei in teren. Am buget nelimintat, pot sa fac ce vreau, numai sa putem sa luam pe cine vrem. Din sezonul viitor, poti sa dai numai 5 milioane pe straini. Strainii ai doar 3 care joaca si unul sta in tribuna", a spus Petrescu in cadrul unei conferinte de presa.
Desi are la dispozitie multe milioane de euro, tehnicianul roman vrea sa ia cu el in China doi fotbalisti de la CFR Cluj .
"Vreau sa iau doi jucatori de la CFR Cluj. Boli este ca si rezolvat, iar cel de-al doilea este Ciprian Deac. Nu are rost sa ma ascund, vreau sa-l aduc si pe el acolo", a mai spus Petrescu
Dan Petrescu si-a reziliat contractul cu CFR Cluj la scurt timp dupa castigarea titlului in Romania.
El a primit o oferta despre care spune ca era imposibil de refuzat din China, de la ultima clasata in Superliga, Guizhou Hengfeng.

Vineri, 15 Iunie 2018, ora 22:51
Presedintele american Donald Trump a declarat vineri ca "este posibil" sa se intalneasca cu omologul sau rus, Vladimir Putin, in aceasta vara, scrie Politico.
Posibilitatea unei intalniri dintre cei doi a aparut in timpul convorbirii telefonice dintre ei din aprilie.
Vorbind in fata reporterilor la Casa Alba, Trump l-a atacat si pe fostul presedinte Barack Obama.
"Presedintele Obama a pierdut Crimeea, doar ca sa intelegeti. Vreau sa o spun clar ca sa se interpreteze corect. Presedintele Obama a pierdut Crimeea. Este vina lui. Pentru ca Putin nu l-a respectat pe presedintele Obama, nu ne-a respectat tara si nu a respectat Ucraina", a declarat Trump.
De asemenea, Trump a reluat ideea ca Rusia ar trebui readmisa in G7 .
" Cred ca este mai bine cu Rusia membra decat in afara . La fel ca in situatia cu Coreea de Nord si in general, este mai bine se te intelegi cu ei", a afirmat Trump.

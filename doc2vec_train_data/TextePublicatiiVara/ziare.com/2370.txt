Joi, 14 Iunie 2018, ora 08:41
Xavi Pascual nu mai este selectionerul Romaniei, el anuntandu-si demisia dupa ce nationala masculina de handbal a ratat calificarea la Mondialul din 2019.
"Tricolorii" au trecut la limita, scor 26-25, de reprezentativa Macedoniei in mansa retur a barajului de calificare la turneul final, insa vor urmari competitia la televizor pentru ca au pierdut turul la o diferenta de opt goluri, scor 32-24.
Imediat dupa meci, Pascual a anuntat ca renunta la banca tehnica a Romaniei.
"Multumesc tuturor pentru ca m-au facut uneori sa ma simt roman. Din pacate noul contract cu Barcelona nu imi mai permite sa continui pe ambele fronturi. Este o despartire foarte dificila pentru mine", a precizat emotionat Xavier Pascual Fuertes in cadrul unei conferinte de presa.
La randul sau, presedintele Federatiei Romane de Handbal, Alexandru Dedu, a tinut sa ii multumeasca lui Pascual pentru munca depusa in cei doi ani pe care i-a petrecut la nationala Romaniei.
"Vreau sa ii multumesc pentru tot ce a facut in acesti doi ani si in acelasi timp sa ii spun ca lucrurile pe care le lasa in urma sunt foarte valoroase si vom tine cont de ele in viitorul apropiat", a spus Dedu.
Pascual mai avea contract cu Federatia pana in vara anului 2020.

de Anca Petrache
Joi, 31 Mai 2018, ora 06:51
Activistii pentru mediu si protectia animalelor avertizeaza ca, in numele asa-zisei stiinte, a cercetarii, Japonia a exterminat 120 de balene gestante.
Acestia cer stoparea acestui program "aberant", care nimiceste gigantii oceanelor, arata The Guardian .
Cel mai recent raport arata ca, intr-o misiune de numai 12 saptamani, vara trecuta, Japonia a nimicit nu mai putin de 333 de balene, din care 181 erau femele, inclusiv 53 care nici nu ajunsesera la maturitate.
Dintre cele 128 de balene ajunse la maturitate, ucise in cadrul experimentului, 122 erau gestante, se arata in raport.
In timp ce criticile vin de peste tot, pe buna dreptate, Japonia sustine ca acest program al sau, pe care il deruleaza anual, are doar "scopuri stiintifice".
Expertii sustin insa ca exista destule programe stiintifice care nu sunt letale pentru animale, cu rezultate foarte bune, concludente.
In 2014, Curtea Internationala de Justitie a decis oprirea macelului anual de balene, dupa ce s-a dovedit ca programul nipon Jarpa II nu avea scopuri stiintifice.
Insa doi ani mai tarziu Japonia a reluat programul, chiar daca a redus numarul balenelor prinse cu o treime.
Iar maniera in care sunt ucise balenele e de-a dreptul revoltatoare, fiind folosit un gen de explozibil. Bucati din docilele mamifere sunt apoi recoltate si transportate pe nava, pentru cercetare.

Joi, 31 Mai 2018, ora 11:57
Romania si Lituania au fost gasite vinovate, joi, de Curtea Europeana a Drepturilor Omului de incalcari ale conventiei care interzice tortura in cazurile lui Al Nashiri si respectiv Abu Zubaydah, in urma participarii ceor doua tari la programul inchisorilor secrete CIA.
Romania trebuie sa plateasca acestui militant al Qaida 100.000 de euro, a decis azi CEDO.
Romania a gazduit o instalatie secreta de detentie a CIA din septembrie 2003 pana in noiembrie 2005, stabileste CEDO.
Lituania a gazduit, la randul ei, o instalatie similara din fenruarie 2005 in martie 2006.
Reclamantii au fost incarcerati in aceste instalatii, iar autoritatile din cele doua foste tari comuniste au stiut ca CIA avea sa-i supuna unor tratamente contrare conventiei, afirma Curtea.
Atat Romania, cat si Lituania au permis transferul reclamantilor catre alte instalatii de detentii CIA, expunandu-ii astfel la alte rele tratamente, adauga CEDO.
Acuzatiile impotriva Romaniei
Abd al-Rahim al-Nashiri, aflat in prezent in detentie la baza navala Guantanamo Bay din Cuba, sustine ca Romania a permis CIA sa il detina in secret pe teritoriul sau si sa il supuna torturilor si diverselor forme de abuz fizic si mental, si acuza lipsa posibilitatii de a lua legatura cu familia sa.
De asemenea, el acuza Romania ca a permis mutarea sa catre alte centre de detentie secrete gestionate de CIA, expunandu-l unor tratamente similare pentru mai multi ani.
In fine, Abd al Rahim al-Nashiri critica lipsa unei investigatii rapide si cuprinzatoare cu privire la acuzatiile sale.
Invoca articolele 3 (interzicerea torturii), 5 (dreptul la libertate si la siguranta), 8 (dreptul la respectarea vietii private si familiale) si 13 (dreptul la o despagubire efectiva) ale Conventiei Europene privind Drepturile Omului.
In plus, Al-Nashiri se bazeaza si pe articolele 2 (dreptul la viata) si 6 (dreptul la un proces corect intr-un interval rezonabil) ale Conventiei si pe articolul 1 al Protocolului nr. 6 (abolirea pedepsei cu moartea) in plangerea conform careia Romania l-a expus riscurilor unui proces profund incorect si posibilitatii de a-i fi impusa pedeapsa cu moartea.
Acest caz a fost inregistrat la CEDO la 1 iunie 2012.
Cine este Abd al Rahim al-Nashiri
Abd al Rahim al-Nashiri este un cetatean saudit de origine yemenita, nascut in 1965.
Autoritatile americane il suspecteaza pe militantul al Qaida ca a participat, in octombrie 2000, la atentatul care a vizat nava americana USS Cole in portul yemenit Aden.
De asemenea, se banuieste ca sauditul a avut un rol in atacul contra petrolierului francez MV Limburg in Golful Aden, in octombrie 2002.
Procedurile judiciare impotriva sa sunt in desfasurare in SUA pentru presupusul lui rol in atacuri.
Decizia nu este finala. Ce urmeaza
Potrivit articolelor 43 si 44 ale Conventiei Europene privind Drepturile Omului, decizia acestei camere nu este finala.
In termen de trei luni de la anuntarea deciziei, oricare dintre parti poate solicita ca acest caz sa fie adresat Marii Camere a CEDO. Daca o astfel de cerere este inaintata, atunci un panel format din cinci judecatori va decide daca respectivul caz merita sa fie examinat suplimentar.
In aceasta situatie, Marea Camera va organiza audieri privind acest caz si va da decizia finala. Daca nu este facuta o solicitare catre Marea Camera, atunci decizia camerei devine finala.
De indata ce o decizie devine finala, ea este transmisa Comitetului de Ministri al Consiliului Europei, pentru supravegherea punerii ei in aplicare.

Duminica, 17 Iunie 2018, ora 18:54
Victoria Serbiei de la Campionatul Mondial de fotbal, 1-0 cu nationala din Costa Rica, nu i-a speriat pe cei din FRF , avand in vedere ca romanii vor juca o dubla in curand cu Serbia in Liga Natiunilor.
A fost 1-0 dupa un gol splendid marcat de Kolarov din lovitura libera, intr-un meci in care vecinii nostri au fost clar superiori costaricanilor, iar cronica partidei o puteti citi mai jos:
Cupa Mondiala 2018: Serbia invinge Costa Rica dupa un gol de poveste din lovitura libera
"Parca ma mai linistesc, asa. Nu are aura de mare echipa pe care vor sa o dea unii. Desi a castigat, nu cred ca este un adversar de netrecut. Este un adversar cu cateva piese importante, cu executii bune, dar care a fost totusi pus in dificultate de multe ori de o echipa din America Centrala, pe care o cunosc foarte bine si impotriva careia am jucat si eu. Sunt foarte oscilanti ca fotbalisti, prind zile foarte bune, dar si altele mai slabe. Dar, cred ca nu ne sunt superiori! Poate, doar ca forta si ca experienta de joc. Au fotbalisti care pot emite pretentii, dar si noi avem jucatori buni, chiar daca parem o echipa tanara, lipsita de experienta. Putem avea si noi atuurile noastre", a fost declaratia oferita pentru DigiSport de Mihai Stoichita , seful Comisiei Tehnice din cadrul FRF, intr-o interventie telefonica la emisiunea DigiSport Special.
Romania va intalni in dubla mansa Serbia la finele acestui an, in recent infiintata Liga a Natiunilor.
Serbia e lidera grupei E cu 3 puncte dupa aceasta victorie si asteapta rezultatul jocului Brazilia - Elvetia, LIVE pe Ziare.com, de la ora 21.

Duminica, 17 Iunie 2018, ora 17:50
Consulul onorific al Estoniei la Constanta, Alexandru Bobe, a spus ca regreta incidentul diplomatic petrecut la inaugurarea consulatului, cand steagul Estoniei a fost arborat invers, mentionand insa ca de organizare s-a ocupat "protocolul de stat". Incidentul a avt loc in prezenta Vioricai Dancila.
"Asa cum stiti, la astfel de evenimente internationale, care implica sefi de state sau de guverne, de organizare se ocupa protocolul de stat. Noi nu am avut nicio implicare in organizare si, drept sa va spun, am observat ca drapelul Estoniei nu era asezat cum trebuie odata cu restul lumii din sala", a spus Alexandru Bobe, precizand ca nu stie cine s-a ocupat efectiv de organizarea evenimentului, "probabil de la Guvern".
Consulul onorific al Estoniei la Constanta a mai spus ca regreta ca incidentul, "de care se pare ca noi, romanii, facem mai mult caz".
"Imi pare totusi foarte rau ca acest incident arunca o umbra urata asupra evenimentului. Mai ales ca se pare ca noi, romanii, facem mai mult caz, iar oficialii Estoniei au trecut cu eleganta ", a precizat Alexandru Bobe.
Inaugurarea Consulatului Onorific al Republicii Estonia la Constanta a debutat cu o gafa de protocol, organizatorii evenimentului arborand gresit steagul Estoniei , cu culoarea alba in partea superioara, in loc sa fie cu cea albastra.
Observand gafa, premierul eston Juri Ratas s-a oprit langa drapel si a indreptat eroarea, in aplauzele celor prezenti in sala.
Sambata seara, acelasi oficial a fost martorul unei alte scene. La conferinta de presa sustinuta cu ocazia inaugurarii rutei aeriane de transport Tallinn - Constanta, premierul Viorica Dancila pare ca a uitat numele omologului sau , vorbind despre "premierul Estonian, Juri...". dupa care a facut o pauza si a asteptat traducerea.

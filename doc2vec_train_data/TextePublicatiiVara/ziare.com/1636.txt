Vineri, 08 Iunie 2018, ora 14:03
Martina Navratilova a vorbit despre finala de la Roland Garros pe care Simona Halep o va disputa cu Sloane Stephens.
Fosta mare tenismena ceha o indeamna pe Simona Halep "sa iasa din zona de confort si sa-si asume riscuri" in finala de sambata, pentru a evita situatia de anul trecut, din finala contra Jelenei Ostapenko.
Cu 18 turnee de Grand Slam castigate la simplu in cariera, Navratilova o avertizeaza totusi pe sportiva noastra ca trebuie sa-si controleze emotiile.
"Imi imaginez ca cicatricele Simonei dupa trei finale de Grand Slam pierdute sunt inca groase. Dar ea nu trebuie sa joace la siguranta in finala cu Sloane Stephens. Greseala Simonei Halep in finala cu Ostapenko a fost ca a jucat prea defensiv... A jucat ca sa nu piarda", a spus Martina Navratilova intr-un editorial scris pentru WTA .
"Daca Halep vrea sa castige primul sau trofeu major, trebuie sa iasa din zona de confort si sa-si asume riscuri. O sa-si doreasca foarte mult, ceea ce e un lucru bun atat timp cat poti sa te controlezi. Sper ca Halep nu o sa-si doreasca atat de tare incat sa nu poata juca la nivelul ei", a adaugat aceasta.

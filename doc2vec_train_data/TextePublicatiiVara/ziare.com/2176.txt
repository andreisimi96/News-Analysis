Marti, 12 Iunie 2018, ora 21:09
Un individ inarmat a luat ostatice trei persoane intr-o cladire din Paris, dar autoritatile franceze exclud ipoteza unui act terorist.
Conform echipelor de interventie, autorul luarii de ostatici este un barbat care are probleme psihice, informeaza site-ul cotidianului Le Figaro.
UPDATE: Autorul luarii de ostatici de la Paris a fost retinut de autoritati, iar persoanele sechestrate au fost eliberate in siguranta, anunta serviciile de securitate franceze, citate de cotidianul Le Figaro.
Agenti ai fortelor speciale ale politiei au intervenit in cladirea in care avea loc luarea de ostatici.
Incidentul a avut loc intr-o cladire din zona Petites Ecuries, in arondismentul 10 al capitalei Frantei.
Potrivit site-ului FranceBleu.fr, barbatul a luat trei ostatici si a sustinut ca are asupra sa o bomba si un pistol. Individul a vrut sa ia legatura cu Ambasada Iranului din Paris.
Potrivit presei, printre persoanele luate ostatice s-a numarat si o femeie care ar fi insarcinata.

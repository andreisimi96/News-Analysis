Luni, 11 Iunie 2018, ora 12:17
Ministrul Justitiei, Tudorel Toader, anunta ca i-a trimis presedintelui Klaus Iohannis propunerea de numire a procurorului Oliver-Felix Banila la conducerea DIICOT.
"Astazi am transmis Presedintelui Romaniei propunerea de numire a dlui Oliver-Felix Banila in functia de procuror sef al DIICOT!", a anuntat ministrul Justitiei pe Facebook.
Saptamana trecuta, Sectia pentru procurori a Consiliului Superios al Magistraturii a avizat favorabil propunerea ministrului Justitiei de numire a procurorului Felix Banila la conducerea Directiei de Investigare a Infractiunilor de Criminalitate Organizata si Terorism (DIICOT).
Felix Banila, in varsta de 46 de ani, este procuror la Parchetul Tribunalului Bacau. In perioada 2010 - 2017, el s-a aflat la conducerea Parchetului Tribunalului Bacau. In 2016, Banila a candidat pentru un post in CSM, fara succes.
Conform legii, procurorul-sef al DIICOT este numit de presedintele Romaniei, la propunerea ministrului Justitiei, cu avizul CSM. Numirea se face pe o perioada de trei ani, cu posibilitatea reinvestirii o singura data.
Mandatul lui Daniel Horodniceanu la conducerea DIICOT a expirat in 19 mai, fiind apoi prelungit cu sase luni, conform procedurii .

Marti, 05 Iunie 2018, ora 11:01
Roland Garros 2018 a ajuns la faza sferturilor de finala, iar marti se vor juca primele partide din aceasta faza a turneului.
Daca in partea inferioara a tabloului principal, favoritele au parasit competitia rand pe rand, in partea superioara avem doua partide de-a dreptul incendiare.
Simona Halep, Garbine Muguruza, Angelique Kerber si Maria Sharapova se vor lupta pentru calificarea in finala de pe partea superioara, in timp ce Sloane Stephens, Madison Keys, Daria Kasatkina si Yulia Putintseva isi vor disputa un loc in marea finala in partea inferioara.
Locul 98 WTA, in finala Roland Garros?
Caroline Wozniacki, Elina Svitolina si Jelena Ostapenko erau cele mai sonore nume de pe partea inferioara a tabloului, dar niciuna n-a reusit sa ajunga intre primele 8 tenismene la editia din acest an a Openului Frantei.
A ajuns in schimb ocupanta locului 98 in ierarhia WTA, Yulia Putintseva, precum si tanara rusoaica Daria Kasatkina (21 de ani, fav.14), aflate pentru prima oara in sferturile de finala ale unui turneu de Grand Slam.
Favorite pe aceasta parte a tabloului au ramas finalistele editiei de anul trecut a US Open, americancele Sloane Stephens (fav.10) si Madison Keys (fav.13), nebagate practic de nimeni in seama la startul competitiei.
Programul meciurilor din sferturi programate marti:
de la ora 15:00, Yulia Putintseva vs Madison Keys
in jurul orei 17:00, Sloane Stephens vs Daria Kasatkina
Misiune infernala pentru Simona Halep
Surprizele au fost mult mai mici in partea superioara a tabloului, iar principalele favorite, Simona Halep si Garbine Muguruza, s-au calificat in sferturi fara mari probleme.
Cele doua sunt insotite de alte doua tenismene de top, fostele lidere mondiale, Angelique Kerber (fav.12) si Maria Sharapova (fav.28).
Astfel, vom asista la doua partide ce se anunta extrem de spectaculoase si, potrivit caselor de pariuri, sunt mari sanse ca invingatoarea din acest an sa fie de pe aceasta parte de tablou.
De altfel, cele patru tenismene prezente pe partea superioara a tabloului ocupa primele patru pozitii intr-un clasament al favoritelor la castigarea editiei din acest an a Openului din capitala Frantei.
Programul meciurilor din sferturi programate miercuri:
Simona Halep vs Angelique Kerber
Maria Sharapovs vs Garbine Muguruza
*Orele de disputare vor fi anuntate pe durata acestei zile.
Partidele din semifinale se vor disputa joi, urmand ca marea finala sa aiba loc sambata dupa-amiaza.

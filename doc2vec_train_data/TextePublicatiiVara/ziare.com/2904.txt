Luni, 18 Iunie 2018, ora 00:00
Citeste toate textele scrise de Cristian Preda pentru Ziare.com
Altfel, nu se intelege cum de avem in fruntea Guvernului o persoana ca Viorica Dancila, care nu e in stare nici macar sa tina minte numele unui prim-ministru cu care se intalneste doua zile la rand. Nici de ce a ajuns in fruntea Senatului un politician precum Popescu-Tariceanu, care le spune omologilor sai din mai multe tari europene ca Raportul MCV este alcatuit de "institutiile de forta" din Romania .
Si cu atat mai putin in ce conditii ne-am procopsit cu unul ca Eugen Nicolicea, care explica, pe un ton ritos, ca Parlamentul poate sa-l demita pe presedinte si apoi sa se razgandeasca, evitand procedura referendumului inscrisa in Constitutie.
Daca patria nu ar fi asa de ingrata cu noi, cum s-ar putea ca un ministru al Transporturilor sa afirme ca, in ziua in care vom avea autostrazi, companiile multinationale ne vor parasi , ca sa mearga acolo unde exista unii mai saraci ca noi? Si cum se face ca Liviu Dragnea isi avertizeaza colegii de partid ca pot fi arestati oricand de "statul paralel", care ar fi finantat de Uniunea Europeana si de NATO?
Daca a fi idiot n-a devenit o datorie, cum sa explici declaratiile partidelor din opozitie care justifica numirea unui pesedist la SIE, cu argumentul ca in acest fel e divizat partidul lui Dragnea?
Ce sa mai vorbim despre Maria Grapini, care voia deunazi ca ambasadorul nostru la Franta sa il someze pe presedintele Macron sa admonesteze redactia de la Charlie Hebdo si sa ceara scuze Romaniei pentru un desen publicat de gazeta satirica...
Sa nu credeti, insa, ca politica e izolata de societate, ca "modelele" ei nu se reproduc in diverse medii. Intrucat patria se hraneste cu idioti, pare de-acum firesc, de pilda, sa avem 30 de mii de copii de clasa a opta care nu se prezinta la examenul de capacitate , descurajati chiar de profesori, pentru ca nu cumva statisticile scolii sa fie "stricate" de rezultatele mai slabe ale unora dintre elevi.
Patria ne cere azi sa fim idioti. Trebuie sa rezistam sau, cum se spunea mai demult, sa mergem impotriva curentului.
Cristian Preda este profesor la Universitatea din Bucuresti (din 1992) si deputat european (din 2009).

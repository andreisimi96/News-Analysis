de Anca Petrache
Vineri, 01 Iunie 2018, ora 08:20
Pe un deal din sudul Italiei traieste inca un pin care a fost contemporan cu Renasterea. A vazut cum specii apar si dispar, a vazut cam tot ce era de vazut. Si e normal daca tii cont de faptul ca are peste 1.200 de ani.
Italus, cum a fost numit copacul, face parte dintr-o specie cu o speranta de viata de 1.230 de ani. Testele la care a fost supus au aratat ca aceasta este si varsta sa, se arata intr-un raport publicat de jurnalul Ecology.
Italus traieste intr-o zona in care multi dintre copaci sunt aproape la fel de batrani, in Parcul National Pollino, la sud de Napoli . E insa cel mai batran dintre cei studiati pe parcursul unei perioade de trei ani.
Pana acum, recordul era detinut de un pin din Bosnia, de 1.077 ani, cunoscut drept Adonis. Spre deosebire de Adonis, Italus nu a fost usor de datat. Interiorul copacului este pur si simplu distrus de varsta inaintata. Pe alocuri tot ce se gaseste e doar praf, a explicat autorul studiului, Alfredo Di Filippo, profesor la Universitatea Turscia din Viterbo.
Practic, 20 de centimetri din trunchi nu pot fi gasiti la interior, iar asta reprezinta foarte multi ani, a mai spus el.
In final, pentru ca inelele nu au putut fi numarate, s-a recurs la datarea cu radiocarbon a radacinilor iesite la suprafata. A reiesit ca pinul are 1.230 de ani. Desi e batran si a trecut prin multe, copacul ar putea sa mai traiasca pana la 1.300 de ani.
Batrani de cand lumea
Cu siguranta nu e singurul copac cu aceasta varsta din Europa, doar ca nu toti au fost testati atat de riguros, scrie Live Science . In Tara Galilor exista un arbore despre care se crede ca are intre 1.500 - 5.000 de ani. Si acesta are interiorul extrem de deteriorat, asa ca nu poate fi datat corespunzator.
Iar in Danemarca, in padurea unde vaneaza familia regala, traieste un stejar alintat Kongeegen, cu o varsta de 1.500 pana la 2.000 de ani.
Cat despre cel mai batran copac din lume, acesta este tot un pin, insa de peste ocean, din California, care are peste 5.000 de ani.
Citeste si Specia cu cei mai batrani copaci din lume (Galerie foto) , dar si Cel mai batran copac din Romania, Fantana sarata pentru muraturi si cel mai tanar vulcan - Traseul turistic cu de toate Interviu

Luni, 18 Iunie 2018, ora 12:08
Antrenorul italian Fabio Capello a dezvaluit motivul pentru care Leo Messi a ratat un penalti pentru Argentina in meciul cu Islanda de la Cupa Mondiala 2018 .
Potrivit spuselor lui Capello, Messi a fost coplesit dupa ce Cristiano Ronaldo marcase trei goluri pentru Portugalia cu o seara inainte.
"Messi a simtit presiunea dupa ce Ronaldo a marcat trei goluri. Intre cei doi e o disputa, iar Ronaldo vrea sa inscrie mai mult pentru ca nu are atat de multe reusite la un Mondial.
Oricum, linia de mijloc a Argentinei este ridicola, inceata si mereu incearca sa-i dea mingea lui Messi. Cred ca Messi este mai bun decat Ronaldo, dar echipa nu-l ajuta", a spus Fabio Capello la postul italian Mediaset.
Apoi, Capello a explicat si de ce Ronaldo a anuntat ca vrea sa plece de la Real Madrid in aceasta vara.
"Este o chestiune de mandrie, vrea sa fie tratat la acelasi nivel ca si Messi", a adaugat Capello, care il banuieste pe portughez ca vrea doar o marire de salariu.

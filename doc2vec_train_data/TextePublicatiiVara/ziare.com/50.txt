Sambata, 26 Mai 2018, ora 14:25
Avocatul, jurnalistul si omul de afaceri Jose Hawilla, delatorul celui mai mare scandal din sanul FIFA , care a dezvaluit participarea unor inalti oficial in acte de coruptie, a decedat vineri la 74 de ani, la Sao Paulo.
Hawilla a revenit acum cinci luni in Brazilia, dupa ce a a fost in arest la domiciliu in SUA din aprilie 2014, cand a semnat un acord de colaborare cu justitia americana in urma caruia au fost arestati sapte demnitari importanti de la FIFA, relateaza agentia EFE.
Omul de afaceri brazilian a dezvaluit sistemul de coruptie care exista de circa 20 ani in contractele comerciale pentru drepturile de televiziune la Copa America, Copa Libertadores si campionatul Braziliei.
Denunturile lui Hawilla l-au trimis la inchisoare pe ex-presedintele Confederatiei braziliene de fotbal, Jose Maria Marin, in timp ce actualul presedinte Marco Polo del Nero a fost suspendat de FIFA.
Hawilla a fost acuzat de frauda, spalare de bani si de obstructia justitiei, delicte comise prin compania braziliana Traffic, al carei patron era si care intermedia si transferuri de jucatori , pe langa drepturile de televizare pentru competitiile sud-americane.

de Ionut Gaman
Luni, 02 Iulie 2018, ora 22:54
Belgia s-a calificat, luni seara, in sferturile de finala ale Cupei Mondiale din Rusia, dupa o revenire fantastica in "optimea" cu Japonia.
"Diavolii rosii" s-au impus cu 3-2, golul victoriei fiind marcat in ultimele secunde ale intalnirii.
In sferturile de finala, Belgia va intalni Brazilia, intr-un meci ce se anunta incendiar.
Belgia pornea ca favorita certa in jocul cu Japonia, care era vazuta ca o victima sigura a jucatorilor pregatiti de Roberto Martinez in drumul spre confruntarea din sferturi cu brazilienii. N-a fost, insa, in niciun caz vorba de asa ceva.
Niponii, ajunsi in optimi gratie cartonaselor mai putin primite, au stat excelent in teren si au fost la un pas sa produca o surpriza de proportii.
Dupa o prima repriza dezamagitoare, lipsita de ocazii mari, partea secunda a fost una incantatoare si plina de dramatism.
La doar 3 minute de la reluarea meciului, asiaticii au deschis scorul prin Haraguchi, care a finalizat un contraatac de manual.
Gluma s-a ingrosat si mai mult pentru belgieni dupa alte 4 minute, cand Inui a marcat cu un sut superb din afara careului. Cu doar doua minute inainte, Hazard a izbit bara cu un sut din interiorul careului.
Selectionerul Roberto Martinez a mutat, insa, decisiv, introducandu-i in teren pe Fellaini si Chadli, iar belgienii au intors incredibil scorul.
Mai intai, in minutul 69, fundasul Vertonghen a inscris cu capul dupa ce Kawashima si Nagatomo s-au intrecut in greseli.
Apoi, peste alte cinci minute, Hazard a centrat din partea dreapta, iar nou-intratul Fellaini a egalat cu o lovitura de cap din centrul careului.
Golul victoriei a venit in ultimele minute ale prelungirilor, cand, pe contraatac, belgienii au dat lovitura printr-un alt jucator introdus dupa pauza, Nacer Chadli.
Cu trei goluri marcate in ultimele 25 de minute, Belgia ajunge in sferturi, unde insa nu va avea nicio sansa contra lui Neymar si compania, daca va repeta erorile defensive din aceasta seara.
Ati putut urmari, in direct pe site-ul Ziare.com, partida dintre Belgia si Japonia, din optimile de finala ale Cupei Mondiale din Rusia.
min.90+5 - FINALUL MECIULUI
min.90+4 - GOOOL BELGIA!!! Pe contraatac, belgienii dau lovitura in ultima secunda a prelungirilor, prin Nacer Chadli, dupa o centrare a lui Meunier!!!
min.90+3 - Honda suteaza la poarta dintr-o lovitura libera de la 30 de metri, iar Courtois se intinde serios pentru a respinge.
min.90 - Vom avea 4 minute de prelungiri.
min.90 - Courtois scoate salvator la o reluare gresita spre propria poarta a lui Witsel.
min.87 - Kawashima respinge un sut 'bomba' trimis de Vertonghen.
min.86 - Kawashima are o dubla parada salvatoare, la loviturile de cap trimise de Chadli si Lukaku.
min.84 - Honda, blocat in ultimul moment de Kompany. Ce ocazie!
min.81 - Dubla schimbare la japonezi: ies Shibasaki si Haraguchi, ies Honda si Yamaguchi.
min.80 - Shibasaki respinge la o minge trimisa cu capul de Kompany.
min.74 - GOOOL BELGIA!!! Hazard centreaza din partea dreapta, iar nou-intratul Fellaini egaleaza cu o lovitura de cap din centrul careului!!!
min.73 - Fundasii niponi se arunca la sacrificiu si reusesc sa respinga la un sut al lui De Bruyne.
min.69 - GOOOL BELGIA!!! Kawashima si Nagatomo se intrec in greseli, iar Vertonghen reduce din diferenta cu o lovitura de cap!!!
min.66 - Meunier trimite putin peste poarta lui Kawashima.
min.65 - Dubla schimbare la belgieni: ies Mertens si Carasco, intra Fellaini si Chadli.
min.64 - Courtois scoate cu piciorul la o centrare in fata portii a lui Hiroki Saka.
min.62 - Ce ocazie! Lukaku reia cu capul milimetric pe langa poarta nationalei asiatice!
min.59 - Belgienii sunt nauciti si suntem pe punctul de a asista la o surpriza de proportii.
min.52 - GOOOL JAPONIA!!! Inui marcheaza cu un sut superb din afara careului!!!
min.49 - BARA BELGIA! Hazard ia la tinta bara din dreapta portii adverse, cu un sut din 12 metri!
min.48 - GOOOL JAPONIA!!! Haraguchi finalizeaza cu gol un contraatac al niponilor!!!
A INCEPUT REPRIZA SECUNDA
min.45+1 - FINALUL PRIMEI REPRIZE
min.45+1 - Goalkeeperul japonez retine la un sut al lui Mertens.
min.45 - Prima repriza va fi prelungita cu 1 minut.
min.44 - Courtois, la un pas de o gafa uriasa. Portarul belgienilor a scapat mingea printre picioare, dar s-a redresat la timp si a prins-o inainte sa intre in poarta.
min.40 - Shibasaki il faulteaza din spate pe Hazard si primeste cartonasul galben.
min.36 - Witsel suteaza mult peste poarta asiaticilor.
min.28 - Kompany reia cu din voleu, dar mingea se duce paralel cu poarta. Asediu belgian la poarta lui Kawashima.
min.27 - Kawashima boxeaza la un sut al lui Hazard.
min.27 - De Bruyne rateaza sutul dintr-o pozitie foarte buna.
min.25 - Ce ocazie! Mertens centreaza bine din partea dreapta, mingea ramane in fata portii, dar Lukaku nu reuseste s-o trimita spre poarta!
min.21 - Nagatomo blocheaza la momentul potrivit un sut de la marginea careului al lui Lukaku.
min.16 - Sutul lui Witsel e deviat si trece peste poarta japonezilor.
min.10 - Niponii au inceput mai bine meciul, fiind prezenti mai mult in jumatatea adversa, in timp ce belgienii au ceva probleme la constructie. Au trecut insa doar 10 minute.
min.1 - Kagawa trimite putin pe langa poarta belgienilor.
ora 21:00 - STARTUL MECIULUI
INFO: Partida se joaca la Rostov si e transmisa in direct la TV de posturile TVR 1 si TVR HD.
INFO: In faza grupelor, cele doua nationale au inregistrat urmatoarele rezultate:
BELGIA (locul 1 in Grupa G)
3-0 cu Panama

de Dan Alexandru
Duminica, 27 Mai 2018, ora 13:45
Campioana de la Roma, in ultimele doua editii, de fiecare data in finala cu Simona Halep , Elina Svitolina, a avut ceva emotii in primul tur la Roland Garros, acolo unde a fost programata sa deschida balul in prima zi de competitii.
Svitolina, Ucraina, 4 WTA , a trecut destul de greu de Ajla Tomljanovici din Australia, 68 in lume, scor 7-5, 6-3, dupa fix o ora si jumatate de joc.
Sportiva de la nord de Romania a avut ceva emotii in primul set, cand a fost condusa de rivala sa cu 5-2, rivala care a si ratat la 5-3 o minge de set.
Una dintre marile favorite la acest Roland Garros a avut ceva de muncit asadar pentru un triumf in runda inaugurala, iar in turul II va da piept cu invingatoarea jocului Schiavone - Kuzmova.
Prima victorie de la Roland Garros 2018 ii apartine Ekaterinei Makarova
Tot duminica, la RG, va intra in concurs si Alexandra Dulgheru , de la ora 17.40, intr-o partida cu Christina McHale din SUA, LIVE pe Ziare.com.

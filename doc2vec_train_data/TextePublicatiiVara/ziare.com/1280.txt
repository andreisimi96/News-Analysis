Marti, 05 Iunie 2018, ora 22:06
Novak Djokovic a fost eliminat in sferturile de finala de la Roland Garros de italianul Marco Cecchinato, ocupantul locului 72 in clasamentul ATP .
A fost un meci plin de dramatism, cu doua dintre cele patru seturi decise la tie break in favoarea lui Cecchinato.
Scorul final a fost 6-3, 7-6 (4), 1-6, 7-6 (11) si italianul este in semifinale la Paris.
Dupa ce a pierdut destul de clar primul set, "Nole" a parut ca isi revine in cel de-al doilea, pe care l-a cedat la tie break, dupa ce a avut sansa de a-l inchide.
Cu cutitul la os, sarbul si-a revenit superb in setul trei, pe care si l-a adjudecat ca in zilele lui bune cu un categoric 6-1.
Djokovic si-a mai pierdut din entuziasm in actul patru al partidei si a mers cap la cap cu italianul care nu castigase niciun meci la un Grand Slam pana la Roland Garros 2018.
S-a intrat in tie break si Cecchinato s-a impus cu un incredibil 13-11, obtinand calificarea in semifinale.
Italianul care era cunoscut doar pentru suspendarea - anulata intre timp - pentru blaturi si pariuri a realizat marea surpriza de la Openul Frantei si isi va juca sansa pentru o finala de vis.

de Redactia Ziare.com
Luni, 18 Iunie 2018, ora 00:00
Compania Nationala de Administrare a Infrastructurii Rutiere (CNAIR) a publicat de curand raportul in care arata stadiul proiectelor in derulare. Astfel, in iunie, lucrarile la autostrazi au cam batut pasul pe loc fata de luna anterioara, astfel ca este foarte posibil ca unele constructii sa nu fie gata la termenul stabilit.
Ziare.com va prezinta evolutia in ultimele 30 de zile.
La tronsonul Campia Turzii - Gilau (ce cuprinde un pod peste raul Somesul Mic si un canal), care face parte din autostrada Brasov - Bors, gradul de executie in iunie a ajuns la 33%, de la 28,8%, cat era in luna mai.
Portiunea are mai putin de un kilometru, iar lucrarile ar trebui sa se termine la finalul acestei veri.
Valoarea contractului este de aproximativ 26 de milioane de lei, constructorul fiind firma italiana Tirrena Scavi.
La lotul 2 al tronsonului Targu Mures - Ogra din Autostrada Brasov - Bors, lucrarile au stagnat la 64,81%. Constructorul este firma austriaca Strabag. Lucrarea are valoarea de 251,35 milioane de lei si 10 km lungime, iar termenul de finalizare este luna octombrie a acestui an. Primul lot e in procedura de relicitare si nu are nimic construit.
Gradul de executie a lucrarilor pe lotul 1 al tronsonului Ogra - Campia Turzii a ajuns in iunie la 70%, de la 63% in mai. Constructorul este Asocierea SC GEIGER TRANSILVANIA SRL & WILHELM GEIGER GmbH & Co.KG, valoarea lucrarii e de 55,78 milioane de lei, lungimea fiind de 3,6 km. Termenul de finalizare e septembrie 2018.
Motivul pentru care lucrarile nu au mers mai repede luna aceasta a fost obtinerea cu intarziere a acordului de mediu, necesar obtinerii Autorizatiei de Construire.
La lotul 2 al acestui tronson lucreaza Asocierea ASTALDI SpA - Max Boegl Romania SRL - Astalrom S.A. - Consitrans SRL - Ogra Campia Turzii. Gradul de executie a ramas la 33%. Valoarea contractului ajunge la 437 de milioane de lei pentru cei aproape 18 km de sosea de mare viteza. Termenul de finalizare e trimestrul al doilea din 2019.
In cazul lotului 3, de care se ocupa Asocierea SC STRACO GRUP SRL & SPECIALIST CONSULTING SRL & SC TOTAL ROAD SRL, gradul de executie a crescut de la 10% la 12,16% in ultimele 30 de zile.
Lotul 2 al Autostrazii Lugoj-Deva e construit de Asocierea SALINI IMPREGILO SpA si S.E.C.O.L. - Societa Edile Construzioni e Lavori - S.A - SECOL Societa Edile Construzioni Opere e Lavori S.P.A. Gradul de finalizare a ramas aproape de 96% (portiunea km 27+620 - km 42+070 e gata), dar se renegociaza realizarea unei sectiuni, astfel ca va fi cu totul gata abia in 2021. Cei 28,6 km costa in total peste 562 de milioane de lei. Potrivit informatiilor publicate de CNAIR, modificarea contractului (scoaterea sectiunii E) a fost aprobata si s-a stabilit si licitatia pentru portiunea km 47+090 - 56+220.
La Lotul 3, Asocierea S.C. Teloxim Con S.R.L. - COMSA S.A. - Aldesa Construcciones S.A. - Arcadis Eurometudes S.A. trebuia sa termine lucrarea pana in septembrie, dar termenul a fost amanat pana in octombrie. In mai, se afla la un grad de finalizare de 82%, iar acum e de 83%, daca luam in calcul lucrarile suplimentare impuse prin Acordul de mediu, respectiv 85,77% daca le exceptam. Costul total ajunge la 579 milioane de lei pentru 21 km.
Gradul de executie a lucrarilor pe lotul 4 al Autostrazii Lugoj-Deva a ajuns la 84%, de la 83% - cat era in luna mai, Asocierea S.C. TEHNOSTRADE S.R.L. - S.C. SPEDITION UMB S.R.L. fiind constructorul. Ideea este ca lucrarea trebuia sa fie gata in trimestrul al doilea al anului, adica maximum finalul lunii iunie, dar au fost intampinate niste dificultati , tocmai de aceea termenul a fost amanat pana la finalul anului. Costul total ajunge la 419 milioane de lei pentru cei 22 km.
Pe santierul de la intrarea in Capitala a Autostrazii Bucuresti - Ploiesti, stadiul fizic al lucrarilor a ajuns la 74,9%, de la 73,45%, dar lucrarea trebuie sa fie gata pana in iunie. Asocierea AKTOR S.A. (AKTOR TECHNICAL SOCIETE ANONYME) S.C. EURO CONSTRUCT TRADING '98 S.R.L se ocupa de lucrarea de 129 milioane de lei, distanta fiind de peste 3 km.
Autostrada Sebes-Turda bate pasul pe loc. Lucrarile la tronsonul 1 au stagnat la 44,5%, la tronsonul 2 nu s-au clintit de la 44,56%, la cel de-al treilea sunt gata (dar problemele financiare nu au fost depasite), iar cea de-a patra portiune se afla tot la 99%.

de Andreea Diochetanu
Miercuri, 20 Iunie 2018, ora 11:22
Un raport al Academiei Nationale de Stiinte din SUA avertizeaza ca omenirea trebuie sa se pregateasca urgent pentru a putea face fata unor posibile atacuri biologice.
Raportul atrage atentia ca progresul rapid inregistrat de oameni in crearea unor virusi artificiali este exact ceea ce ne face vulnerabili in fata unor astfel de atacuri.
Ascensiunea rapida a biologiei sintetice, un domeniu de cercetare biologica si tehnologica, care combina biologia si ingineria, cu scopul proiectarii si constructiei de dispozitive si sisteme biologice utile, a dus si la cresterea riscului aparitiei unei noi generatii de arme biologice.
Cel putin asta ne spune raportul SUA, realizat in acest domeniu.
Progrese in domeniu inseamna, potrivit The Guardian , ca oamenii de stiinta pot crea virusuri infectioase, pot transforma o bacterie daunatoare intr-una mortala si pot modifica microbii comuni astfel incat sa emane toxine letale odata ce intra in organism.
Aceste trei scenarii sunt catalogate drept amenintari de maxima ingrijorare, potrivit cercetarii publicate marti de Academia Nationala de Stiinte din SUA, realizata la cererea Departamentului de Aparare.
Raportul a fost solicitat pentru a semnala modurile prin care s-ar putea abuza de aceasta tehnologie, dar si pentru a evidentia modalitatile in care oamenii se pot pregati pentru un atac biologic.
"Nu putem sa apreciem cat de probabile sunt aceste scenarii, insa putem vorbi despre cat de fezabile sunt", spune Michael Imperiale, presedintele comisiei care a intocmit raportul.
In document, oamenii de stiinta arata cum biologia sintetica, ce le da ustensile precise cercetatorilor pentru a manipula organisme vii, "imbunatateste si extinde" oportunitatile de a crea arme biologice.
Sporii de Antrax au fost creati de om
In urma cu 20 de ani, atrage atentia The Guardian, Eckard Wimmer, un genetician de la Universitatea Stony Brook din New York, a evidentiat potentialele pericole ale biologiei sintetice atunci cand a recreat poliovirusul intr-o eprubeta. Acesta declanseaza poliomielita, o boala infectioasa virala acuta.
La inceputul acestui an, o echipa de la Universitatea din Alberta a recreat un virus infectios, asemanator cu cel care declanseaza variola.
Epidemia de variola a fost una dintre cele mai mari catastrofe ale omenirii, omorand si desfigurand un numar urias de oameni de-a lungul secolelor. Numai in secolul al XX-lea au murit de variola intre 300 si 500 de milioane de oameni.
"Tehnologia care permite crearea unui astfel de virus este disponibila acum. E nevoie de o expertiza, dar e ceva usor de facut si tocmai din acest motiv este extrem de periculos un posibil atac biologic", a mai spus Imperiale.
Raportul solicita Guvernului SUA sa regandeasca modul in care efectueaza supravegherea bolilor, astfel incat sa poata detecta mai bine noile arme biologice si sa gaseasca modalitati de aparare impotriva acestora, de exemplu, crearea de vaccinuri mai eficiente.

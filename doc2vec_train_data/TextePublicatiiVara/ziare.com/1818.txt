Sambata, 09 Iunie 2018, ora 20:03
Ion Tiriac a comentat finala de la Roland Garros, castigata de Simona Halep in trei seturi cu Sloane Stephens.
Omul de afaceri roman afirma ca "Simona Halep a facut un meci modest", dar o felicita pentru ca n-a renuntat la lupta.
"A facut un meci modest. Are un merit enorm ca a stat mereu aproape de adversara, desi nu a jucat precum a facut-o joi. Este meritul ei 300% pentru ca nu a renuntat niciodata la lupta. Marea pierdere a fost atunci la US Open (editia 2015 n.red.) cand a pierdut in fata italiencelor. A castigat un Grand Slam dupa 40 de ani! Romanii sa se bucure de aceasta performanta", a declarat omul de afaceri la finalul meciului, potrivit Fanatik .
Simona Halep a castigat sambata, la Roland Garros, primul turneu de Grand Slam din cariera sa, dupa o revenire superba.
Tenismena noastra, aflata pentru a patra oara intr-o finala de Grand Slam, a invins-o in ultimul act al Openului Frantei pe americanca Sloane Stephens.
3-6, 6-4, 6-1 a fost scorul finalei dintre Simona Halep si Sloane Stephens, dupa mai bine de doua ore de joc.

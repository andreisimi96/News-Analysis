Miercuri, 30 Mai 2018, ora 13:48
Fostul premier Victor Ponta a vorbit cu presedintele comisiei de regulament, Ion Mocioalca, iar acesta i-a spus ca Pro Romania nu poate forma inca un grup parlamentar, pentru ca nu are zece deputati care au candidat pe aceeasi lista.
Ponta a sustinut insa ca trei deputati PSD sigur vor mai veni in formatiunea sa.
"Am venit cu domnul Mocioalca si mi-a dat o veste foarte buna: mi-a zis ca nu putem sa ne formam un grup (parlamentar - n.red.) acum, din punctul lor de vedere, pentru ca nu avem zece deputati care au candidat pe aceeasi lista.
Deocamdata suntem sapte. Probabil in zilele urmatoare vom fi zece si citandu-l pe domnul Mocioalca, depun cerere si nu mai au motiv sa mi-o respinga. Eu astept mai multi, dar trei sigur vin, care au candidat pe listele PSD", a spus Ponta, la Parlament.
Ponta afirma ca, daca cei de la PMP au plecat la Dragnea, vor fi si de la PSD care sa vina la Pro Romania, afirmand ironic ca el crede ca si Traian Basescu va merge la PSD, deoarece e prieten cu Dragnea.
"Eu am crezut ca i-a spus domnul Dragnea sa respinga orice. Atunci ma pregateam sa vorbim cum putem sa atacam la Curte, dar daca domnul Mocioalca mi-a dat vestea buna, eu m-am bucurat, pentru ca stiu sigur ca mai vin inca trei deputati.
De fapt, cand pleaca PMP-istii si basistii la Dragnea, or sa vina niste pesedisti la noi. Noi suntem acum noul PSD, ei sunt noul PD. Eu cred ca vine si Basescu la Dragnea, ca totusi sunt prieteni demult si probabil ca se reunesc. Iubirea nu se uita de-a lungul anilor", a continuat el.

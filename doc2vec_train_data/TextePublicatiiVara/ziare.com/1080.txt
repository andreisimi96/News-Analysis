Luni, 04 Iunie 2018, ora 13:27
Simona Halep s-a calificat luni dupa-amiaza in sferturile de finala ale Grand Slam-ului de la Roland Garros si si-a asigurat un premiu financiar consistent.
Reprezentanta noastra are garantat un cec in valoare de 380.000 de euro, dar si 430 de puncte in clasamentul WTA.
Mai departe, o eventuala calificare in semifinale ii va aduce Simonei un premiu financiar de 560.000 de euro.
Finalista va fi recompensata cu 1,12 milioane de euro, in timp ce mare castigatoare va pleca acasa, pe langa trofeu, si cu un cec urias de 2,2 milioane de euro.
Ocupanta locului 1 in clasamentul WTA a invins-o categoric in optimile de finala pe favorita numarul 16, belgianca Elise Mertens.
6-2, 6-1 a fost scorul partidei dintre cele doua tenismene, care a durat mai putin de o ora.
In sferturile de finala ale Openului din capitala Frantei, Simona o va intalni pe invingatoarea partidei dintre Caroline Garcia (fav.7) si Angelique Kerber (fav.12).

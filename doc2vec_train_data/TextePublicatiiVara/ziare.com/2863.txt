de Dan Alexandru
Duminica, 17 Iunie 2018, ora 16:55
Serbia a invins Costa Rica la Cupa Mondiala, scor 1-0, in prima partida a zilei de duminica din Rusia, in primul joc din Grupa E de la acest turneu final, o victorie dupa un gol splendid venit din lovitura libera.
Unica reusita a venit din partea lui Kolarov in minutul 56, gol splendid de la circa 22 de metri, din lovitura libera directa.
Jocul a inceput alert si cumva placut ochiului, cu destul faze de poarta inca de la debut. Costaricanul Gonzalez a avut doua reluari periculoase cu capul, una care se putea lasa chiar cu gol, fiind nemarcat la 7-8 metri de poarta lui Stojkovici.
Prima ocazie a sarbilor a venit dupa un sfert de ora, cand sutul-centrare al lui Ivanovici din flancul drept era respins cu greu in fata de Keylor Navas, portarul marelui Real Madrid .
Milinkovici-Savici a ratat o buna sansa in minutul 27, cand a scapat singur cu Navas, dar voleul sau a fost unul slab. Urena si Calvo au avut apoi doua suturi bune de la distanta, iar mitanul a fost inchis de acelasi Savici, care a incercat o foarfeca splendida, Navas a scos cu greu, dar sarbul fusese fluierat in offisde.
Partea secunda a fost una cu un inceput bun pentru sarbi, care au avut doua sanse de gol prin Mitrovic. In minutul 56, viitorii nostri adversari din Liga Natiunilor au dat lovitura, cu un gol marcat fabulos de Kolarov, din lovitura libera de la circa 22 de metri, mingea ducandu-se puternic aproape de vinclul lui Navas, fara sperante pentru Keylor.
Costa Rica a incercat sa iasa la joc la 0-1, au fost introdusi si 2 atacanti, Campbell si Colindres, dar si Bolanos, insa ofensiva oamenilor din America Centrala arata departe de jocul fulminant de acum 4 ani.
Este prima victorie pentru Serbia la un turneu final dupa 8 ani de asteptare, atunci in Africa de Sud vecinii nostri producand marea surpriza si invingand Germania in faza grupelor.
In a doua partida din prima etapa a grupei E, Brazilia va intalni Elvetia, de la ora 21, LIVE pe Ziare.com.
Ne reamintim acum ca Serbia va fi viitoarea adversara a Romaniei in Liga Natiunilor, competitie sub egida UEFA , care va debuta in luna septembrie.
Final de meci, 1-0 pentru sarbi!
Min.97: Galben vazut de Prijovici dupa o palma peste ochi aplicata unui adversar.
Min.93: Meleu creat intre cele doua tabere, dupa un conflict intre Matic si un om din stafful costarican, care vroia sa arunce balonul cat mai repede spre jucatorii sai.
Min.90: 5 minute de prelungire vom avea!
Min.88: Ultima schimbare la europeni, iese Mitrovic si intra Prijovici, elevul lui Razvan Lucescu de la PAOK.
Min.86: Mitrovic are o sansa uriasa sa inchida jocul, e singur cu Navas la 12 metri, putea suta, dar incearca sa obtina un penalti, cade, dar arbitrul senegalez nu da, logic nimic.
Min.82: Rukavina intra in locul lui Tadici, a doua schimbare la vecinii nostri.
Min.79: Costaricanii se avanta in atac, sarbii incearca sa profite si sa iasa pe contre.
Min.75: Sut de la distanta Savici, iarasi nu impresioneaza.
Min.72: Si ultima schimbare la costaricani, intra Colindres, iese Guzman.
Min.69: Prima schimbare la sarbi, intra Kostic in locul lui Ljajici.
Min.66: A doua schimbare la cei din America Centrala, intra Campbell in locul lui Urena.
Min.65: Reluare cu capul a lui Savici din plin careu, imprecisa.
Min.59: Prima schimbare la Costa Rica, iese chiar Venegas, intra Bolanos.
Min.58: Galben pentru Ivanovic, capitanul Serbiei, fault dur la Venegas.
Min.56: GOOOOOOOOOOOOOOOOOOOOOOOOOOOL Kolarooooov! Serbia face 1-0 dupa o lovitura libera de la circa 22 de metri batuta impecabil de sarb, in apropiere de vinclu. Al 11-lea gol in nationala pentru fundasul care a trecut pe la Lazio si Man.City.
Min.55: Guzman ia galben pentru o tragere de tricou la Mitrovic.
Min.53: Mitrovic reia cu capul dupa un corner mult alaturi, incep sa se adune ocaziile de gol la sarbi.
Min.49: Mitrovic scapa singur cu Navas, golul era ca si facut, dar sutul a fost extrem de slab, Navas a respins usor...
Incepe partea secunda!
Pauza, 0-0 la Samara!
Min.43: Milinkovic-Savic reusise o foarfeca superba din plin careu, Navas scosese cu greu in fata, dar se fluierase offside, o pozitie gresit semnalata de asistent insa!
Min.41: Din nou oportunitate buna pentru costaricani, Calvo trage de la distanta, usor alaturi.
Min.38: Urena are o pozitie centrala excelenta, sut puternic de la 20-25 de metri, dar mult peste bara.
Min.35: Ciocnire dura intre Tosic si Calvo la mijlocul terenului.
Min.31: Capitanul Ivanovici incearca o centrare fantezista de pe flancul drept, iese mingea mult in afara terenului.
Min.27: Milinkovici-Savici scapa singur cu Navas, dupa o lansare perfecta in plin careu, dar voleul sau este slab si Navas prinde. Ce ocazie!!
Min.25: Mitrovic s-a aflat cu mingea la picior in plin careu, dar era cu spatele la poarta si a pierdut pana la urma balonul.
Min.20: Primul galben al partidei il vede Calvo de la costaricani, a fost un atac imprudent.
Min.14: Sut-centrare pe jos extrem de periculos al lui Ivanovic, care patrunsese impetuos de pe flancul drept in careu. Navas are un bun reflex si respinge in fata!
Min.12: Mitrovic are un sut de la marginea careului, Gonzalez deviaza si Navas prinde usor.
Min.11: Din nou Gonzalez are o mare ocazie printr-o lovitura de cap, a fost singur, nemarcat cam la 7-8 metri, dar a reluat total defectuos...
Min.6: Sut violent in diagonala al lui Kolarov, a fost poate un sut-centrare, fara succes insa la poarta lui Navas.
Min.2: Reluare periculoasa a lui Gonzalez cu capul, pe centrul portii insa, prinde sigur Stojkovic. Inceput bun de meci, cu faze de poarta, ritmul e alert.
14.52: Cele doua echipe patrund pe teren, ne pregatim de cele doua imnuri de stat!
14.50: Avem primele imagini de la Samara, cei 22 de jucatori sunt inca la vestiare si asteapta sa intre pe gazon.
INFO: Sa nu uitam ca Serbia este viitoarea noastra adversara din recent infiintata competitie de catre UEFA, Liga Natiunilor, care va debuta in luna septembrie.
14.24: Avem caseta tehnica oficiala a acestei partide, de la FIFA :
Costa Rica: Navas - Gamboa, Acosta, Gonzalez, Duarte, Calvo - Venegas, Guzman, Borges, Ruiz - Urena.
Rezerve: Pemberton, Moreira - Azofeifa, Bolanos, J. Campbell, Colindres, Gutierez, Oviedo, Smith, Tejeda, Wallace, Taston.
Serbia: Stojkovic - Ivanovic, Milenkovic, Toisc, Kolarov - Matic, Milivojevic - Tadic, Milinkovic-Savic, Ljajic - Mitrovic. Selectioner: Mladen Krstajic.
Rezerve: Dimitrovic, Rajkovic - Grujic, Jovic, Kostic, Prijovic, Radonjic, Rodic, Rukavina, Spajic, Veljkovic, Zivkovic.
Este primul meci din cadrul grupei E de la Mundiale, grupa din care mai fac parte si Brazilia si Elvetia, cele doua urmand sa se dueleze tot azi de la 21, tot LIVE pe Ziare.com.
Va fi si prima partida care se va juca la aceasta editie pe stadionul din Samara.
Este primul meci direct din istoria celor doua nationale de fotbal.
Serbia se intoarce la un turneu final de CM dupa 8 ani de pauza, iar Costa Rica revine dupa ce acum 4 ani a fost marea surpriza a Mundialelor, trecand de o grupa infernala cu Uruguay, Anglia si Italia, fiind apoi eliminata greu in sferturi la penaltiuri de Olanda.
Pentru costaricani este a 5-a prezenta la un Campionat Mondial.
Costa Rica nu a castigat nici unul din ultimele 3 meciuri disputate, a marcat insa cel putin un gol in fiecare din ultimele 5 meciuri jucate, in timp ce Serbia in fiecare din ultimele 15 meciuri disputate a marcat.
Costa Rica: Navas- Oviedo, Gonzalez, Acosta, Duarte, Gamboa- Ruiz, Borges, Guzman, Bolanos- Urena.
Serbia: Stojkovic- Ivanovic, Milenkovic, Tosic, Kolarov- Matic, Savic- Tadic, Ljajic, Kostic- Mitrovic.
Arbitru: Malang Diedhiou (Senegal).
Partida va fi televizata pe TVR si TVR HD.

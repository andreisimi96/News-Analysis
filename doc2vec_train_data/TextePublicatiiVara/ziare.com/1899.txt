Duminica, 10 Iunie 2018, ora 13:40
In urma cu 500 de ani, cand incasii isi extindeau imperiul peste Anzi, au dezvoltat o retea incredibila de drumuri, pentru a-si putea muta repede si eficient armatele, oamenii si bunurile peste munti. Insa relieful era unul deloc usor de imblanzit, cu varfuri inalte si vai adanci. Prin urmare, era nevoie de poduri, si deloc putine.
Practic, podurile au ajuns sa faca parte din reteaua de drumuri a incasilor, care se intinde pe 40.000 de kilometri, din Ecuador pana in Argentina. Aceste poduri erau realizate din ce se gasea la fata locului: lemn, pietre si chiar un tip de iarba inalta care creste in zona, qqoya.
Aceste poduri aveau o viata scurta si trebuiau refacute la fiecare cativa ani. Dupa ce si ultimii incasi au disparut, la inceputul secolului XVII, la fel s-a intamplat si cu toate podurile. Unul singur a supravietuit, Q'eswachaka sau Keshwa Chaca, gratie dedicarii locuitorilor zonei, care l-au refacut an de an, conform crviewer.com .
Anual, locuitorii din Huinchiri, provincia Canas, din Peru, se intalnesc si, cu mic cu mare, lucreaza la refacerea podului de peste raul Apurimac, arata si Atlas Obscura . Totul culmineaza cu o sarbatoare care incununeaza reusita si cinsteste memoria strabunilor incasi.
Podul masoara putin peste 45 de metri, iar senzatia, cand treci peste el, este ametitoare. Sunt 30 de metri pana la apa, iar balansul face pulsul sa o ia la goana, dupa cum povestesc putinii turisti care au ajuns in zona.
Pe vremuri, cei care voiau sa-l traverseze erau nevoiti sa plateasca o taxa, un tribut. Aduceau de obicei plante pe care cei responsabili cu mentinerea podului le foloseau pentru a-l intari.
Vezi si Ai avea curajul sa il traversezi? Este cel mai lung pod de sticla din lume (Foto & Video)

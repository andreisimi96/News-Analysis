Miercuri, 06 Iunie 2018, ora 08:05
Cel putin 192 de persoane sunt date disparute si alte 75 au murit in urma eruptiei vulcanului Fuego din Guatemala, duminica, iar marti o noua eruptie a propulsat gaze si lava in partea de sud a vulcanului.
Satele din apropiere au fost ingropate in cenusa vulcanica si noroi, scrie BBC.
Peste 1,7 milioane de persoane au fost afectate de eruptia de duminica, iar peste 3.000 de oameni au fost evacuati.
Iata aici mai multe detalii - Cea mai puternica eruptie din ultimii 40 de ani a unui vulcan: numarul mortilor a crescut la 62 (Video&Foto)
Noua eruptie de marti a luat pe multa lume prin surprindere dupa ce vulcanologii declarasera ca eruptia de duminica, care a propulsat cenusa la 10 km inaltime, s-a incheiat.
Eddy Sanchez, seful Institutului National de Seismologie al Guatemalei, declarase ca "nu va fi nicio eruptie in urmatoarele zile".
"Avem acum o numaratoare cu nume si orase in care oamenii au disparut si avem si un numar - 192 de persoane disparute", a declarat Sergio Cabanas, seful Agentiei pentru Gestionarea Dezastrelor.
Numarul celor decedati a fost comunicat de Institutul National de Medicina Legala pe Twitter.
Cabanas a precizat ca nu a fost activata nicio alerta de evacuare inainte de eruptia de duminica. El a adaugat ca localnicii au fost antrenati pentru proceduri de urgenta dar nu au putut implementa masurile pentru ca activitatea vulcanica s-a desfasurat prea rapid.
Path of the deadly #pyroclastic flows generated by the explosive eruption of Guatemala's #Fuego volcano on 3 June 2018 that killed 62 people with over 200 people missing - AFP/Getty Images/Sismologia Mundial's Photos pic.twitter.com/E8JZQlX7YT
- jaime s. sincioco (@jaimessincioco) June 4, 2018

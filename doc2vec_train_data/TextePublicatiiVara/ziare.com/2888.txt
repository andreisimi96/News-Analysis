Duminica, 17 Iunie 2018, ora 21:21
Presa din Germania nu s-a sfiit sa isi atace dur nationala dupa primul esec la un meci de debut in istoria Campionatelor Mondiale din 1982 incoace, scorul fiind 0-1 cu Mexic.
Singurul gol a fost marcat de Lozano in minutul 36, iar Germania se vede acum nevoita sa munceasca serios in meciurile cu Suedia si Coreea de Sud pentru a prinde optimile:
Cupa Mondiala 2018: Mexic invinge campioana mondiala Germania in cea mai mare surpriza de pana acum
Imediat dupa terminarea partidei, pe versiunile online ale marilor ziare nemtesti au inceput sa apara titluri mari, cum ar fi: "Acest faliment ne sperie la Campionatul Mondial", titrau cei de la Bild, fiind completati imediat de cei de la Kicker, care au ales sa noteze: "O prestatie fara viata in fata Mexicului. Germania invinsa!".
Frankfurter Allgemeine Zeitung puncta in termeni elogiosi despre nationala Mexicului: "Fiesta Mexicana! Start fals pentru Germania, campioana mondiala en-titre". Iar singurii care au fost putin mai cerebrali au fost cei de la televiziunea ARD, care anunta: "DFB a fost surprinsa".
Germania mai are de jucat cu Suedia si Coreea de Sud in aceasta grupa F.
Toate partidele de la CM 2018 vor fi LIVE pe Ziare.com.

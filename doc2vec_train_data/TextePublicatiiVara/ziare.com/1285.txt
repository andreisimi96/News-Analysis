de Anca Petrache
Miercuri, 06 Iunie 2018, ora 00:00
Numai gandul la o operatie, indiferent cat de comuna, ne ingrozeste pe cei mai multi dintre noi. Multe frici se impletesc: frica de moarte, frica de durere si tot asa.
Insa tot frica de moarte e si cea care te poate transforma in chirurg in situatii disperate. Desi greu de crezut, exista oameni care, aflati in situatii extreme, de viata si de moarte, au trecut peste toate aceste frici si s-au operat singuri.
Ba mai mult, au mai si scapat cu viata, arata Listverse .
Si-a facut singura cezariana
Ines Ramirez Perez, din Oaxaca, Mexic, era impreuna cu copiii ei acasa, intr-o noapte, cand a inceput sa simta dureri. Stia despre ce era vorba, mai simtise si inainte. Insa tot ea pierduse un copil, pentru ca nu putuse sa ajunga la spital in timp util, pentru o cezariana.
Asa ca, de data aceasta, si-a trimis copiii sa cumpere un cutit de bucatarie cu lama de 15 centimetri. A baut trei pahare de tarie, dupa care si-a facut o taietura de 18 cm in abdomen. Ce-a urmat e greu de imaginat, organele pur si simplu iesind afara, dupa cum relateaza sursa despre cazul din anul 2000.
A reusit sa scoata copilul, sa taie cordonul ombilical, sa-si vare la loc organele, dupa care a rugat un copil sa cheme un barbat sa vina sa o coasa. A venit un barbat, a incercat sa faca ce i se spusese, dar in cele din urma a dus-o la spital. Ajunsa la spital, a fost trimisa la un altul, la doua ore distanta.
In cele din urma, peste cinci zile, s-a intors acasa cu tot cu copil, in stare buna.
Si-a amputat singur un picior, dupa ce medicii l-au refuzat
Din pacate, lumea in care traim e una din care nu lipsesc dramele. Si mai rau e ca multe, foarte multe pot fi evitate. In aprilie 2012, fermierul chinez Zheng Yanliang a ajuns sa-si amputeze singur un picior.
Fusese intai la medic, pentru ca era clar ca acolo era o infectie foarte grava. Insa nu a putut fi operat, pentru ca procedura costa 300.000 de yuani pentru un singur picior (aproximativ 2.300 de euro) . Iar fermierul avea probleme la ambele picioare.
S-a intors acasa, insa in trei luni situatia a devenit dramatica la unul dintre picioare. Acesta se innegrise, avea cangrena, era in cea mai proasta stare posibila.
Nemaiputand suporta nici durerea, omul a facut ce a putut si si-a amputat piciorul, fara anestezic. Dupa ce povestea lui a aparut in presa, mai multi oameni au facut donatii, astfel incat Zheng a fost operat pentru a i se amputa celalalt picior.
Si-a scos singur apendicele inflamat
In 1961, medicul sovietic Leonid Rogozov, in varsta de 27 de ani, s-a autodiagnosticat cu apendicita acuta. Era insa intr-o situatie deloc simplu de rezolvat, din moment ce se afla intr-o statie de cercetare din Antarctica, el fiind singurul medic de acolo. In plus, deja se instalase iarna, asa ca nu erau deloc conditii pentru a calatori.
In cele din urma, a ajuns la concluzia ca era singurul care se putea ajuta. Si-a adunat colegii, le-a dat instructiuni in ce fel sa-l asiste si chiar ce sa faca in cazul in care ar fi lesinat.
Nu putea folosi anestezic, pentru ca, pe timpul procedurii, trebuia sa ramana constient. A sangerat pe tot parcursul interventiei, a fost la un pas de a-si pierde constienta, dar a reusit. In doua saptamani era din nou pe picioare, inapoi la munca.
Un fel de operatie de schimbare a sexului
In 2009, Roland Mery, atunci in varsta de 61 de ani, din Marea Britanie, isi dorea cu ardoare sa faca operatie de schimbare de sex. Sau macar sa scape de organul genital masculin, cel cu care se nascuse. A mers la spital, insa i s-a spus ca trebuie sa astepte doi ani.
S-a dus acasa deloc impacat cu situatia. Intr-o dimineata, a luat niste calmante si, singur, in baie, a taiat tot ce i se parea in plus. Apoi a strigat la sotie, sa cheme ambulanta, spunandu-i: "Suna la 999, Julie, am facut-o!".
La spital, medicii au fost mirati de cat de bine se descurcase barbatul, acesta folosind inclusiv ustensile de chirurg.
Insa sotia lui a avut mult de suferit, pentru ca toata lumea a crezut ca si-a atacat sotul. A fost tratata multa vreme ca suspect.

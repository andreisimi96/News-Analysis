Vineri, 01 Iunie 2018, ora 13:10
Bazinul de inot didactic, inaugurat in urma cu doua luni in prezenta presedintelui PSD Liviu Dragnea si a presedintelui CJ Vrancea, Marian Oprisan , se deschide vineri la Focsani.
Potrivit unui anunt al Consiliului Judetean Vrancea pe 1 iunie, la circa doua luni de la inaugurare, noul bazin de inot din Focsani se deschide publicului. Chiar de Ziua Copilului, bazinul de inot didactic din cadrul complexului sportiv din Focsani - Sud isi deschide portile, iar de acum incolo copii se vor putea antrena sau vor putea sa ia lectii de inot aici, in fiecare zi. Bazinul va fi deschis publciului lunea intre orele 14.00-21.00 si de marti pana duminica intre orele 7.00-21.00.
Elevii si persoanele cu dizabilitati din judetul Vrancea vor beneficia de gratuitate pentru cursuri, care sunt organizate in baza protocoalelor incheiate cu unitatile scolare si cu DGASPC Vrancea.
Bazinul de la Focsani a fost inaugurat la finele lunii martie, in prezenta presedintelui PSD Liviu Dragnea si a presedintelui Consiliului Judetean Vrancea Vrancea, Marian Oprisan. La finalul vizitei, Dragnea a spus ca va sprijini cu toate puterile sale, care "deocamdata nu sunt mici", sa fie facute in tara cat mai multe bazine.
Bazinul olimpic de inot din Focsani este unul dintre cele mai mari bazine olimpice de inot din tara, omologat de Federatia Internationala de Polo. Lucrarile la bazinul de la Focsani au inceput in decembrie 2015, iar valoarea lor se ridica la 35 de milioane de lei. Baza Sportiva consta intr-un bazin competitional cu o suprafata de 832 de metri patrati si o adancime de 2,3 metri, dar si un bazin de antrenament de 312 metri patrati si o adancime variabil, cuprinsa intre 1,2 si 1,6 metri. De asemenea, Baza Sportiva realizata in Cartierul Sud mai cuprinde o tribuna cu 400 de locuri, vestiare, cabine de dus. Bazinul olimpic ar urma sa gazduiasca inclusiv competitii de inot si polo, dar si antrenamente ale sportivilor.

Luni, 04 Iunie 2018, ora 18:07
Universitatea Craiova a dat o prima mare lovitura pe piata transferurilor in aceasta vara reusind sa il convinga pe Florin Gardos sa semneze un nou contract.
Fundasul a evoluat in Banie in prima jumatate a anului, insa a facut-o sub forma de imprumut de la Southampton.
Ramas liber de contract, fostul international roman si-a pus semnatura pe un acord pe doua sezoane cu oltenii.
"Vara incepe cu Florin Gardos! Unul dintre cei mai titrati fundasi centrali din istoria recenta a Romaniei a semnat cu Stiinta un contract valabil pe doi ani, incepand cu data de 1 iulie 2018. Ii dorim lui Florin Gardos cat mai multe meciuri si trofee in tricoul alb-albastru!", se arata in comunicatul Craiovei.
Jucatorul se declara si el incantat de posibilitatea de a continua in Banie pentru inca doi ani.
"Pentru ca mi-a intins o mana intr-un moment in care altii mi-au intors spatele si pentru ca am fost primit si adorat de suporteri din prima clipa, am decis sa semnez un nou contract cu Universitatea Craiova, pe inca doi ani."
Florin Gardos va implini 30 de ani la finalul lunii octombrie.

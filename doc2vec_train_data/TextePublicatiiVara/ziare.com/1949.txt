Duminica, 10 Iunie 2018, ora 20:05
Fosta campioana a Ligii 1 Astra Giurgiu si-a numit un nou antrenor dupa despartirea de Gigi Multescu, cel care ii luase locul pe banca la finalul play-off-ului lui Edi Iordanescu.
Intr-un anunt postat pe site-ul oficial al clubului, cei de la Astra au decis ca noul antrenor sa fie Marius Maldarasanu, fostul mare mijlocas al lui Rapid Bucuresti:
"Astra Giurgiu va avea un nou colectiv tehnic in noul sezon, Marius Maldarasanu fiind ales ca antrenor principal, dupa ce a condus, in ultimii doi ani, 'satelitul' din Liga a III-a al clubului nostru.
Fostul international roman, plecat in fotbalul 'mare' de la Petrolul Teleajen (a jucat apoi la Petrolul Ploiesti , Rapid, Besiktas - Turcia si FC Brasov ) va fi ajutat in prima sa 'experienta' ca antrenor de prim - esalon de Bogdan Arges Vintila, Laurentiu Costache (si el fost secund la Astra 2) si Ionut Bosneag, staf-ul urmand sa fie completat si cu un preparator fizic", au anuntat oficial giurgiuvenii.
Astra se va reuni luni de la ora 17, miercuri urmand ca jucatorii sa efectueze vizita medicala. Primul cantonament va incepe pe 16 iunie la Poiana Brasov, pana pe 26 iunie, iar pe 29 va incepe stagiul din Slovenia, la Zrece, pana pe 13 iulie.
Astra a fost campioana Ligii 1 in 2016, cand era antrenata de Marius Sumudica , iar in echipa erau titulari Budescu, Teixeira, Junior Morais, Alibec, Enache etc.

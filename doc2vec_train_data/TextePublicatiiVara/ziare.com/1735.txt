Sambata, 09 Iunie 2018, ora 12:31
Darren Cahill a vorbit despre fanii Simonei Halep si despre sprijinul pe care romanii i-l arata numarului unu WTA de fiecare data cand aceasta evolueaza.
Australianul spune ca a fost de mai multe ori in tara noastra, insa nici acum nu isi poate explica nivelul la care a ajuns Simona.
Totusi, el crede ca dragostea aratata de fani este cat se poate de meritata, Simona fiind cel mai bun sportiv roman din ultimii ani.
"Imi este greu sa explic, ca sa fiu sincer. Am petrecut destul de mult timp in Bucuresti, dar si in Constanta, orasul ei natal, iar personalitatea enorma care este Simona in Romania e greu de explicat. Virginia Ruzici a castigat Roland Garros , dar de atunci nu cred ca a existat un sportiv in Romania care sa fie atat de urmarit ca Simona.
A luat-o putin prin surprindere, a inceput sa joace bine mai tarziu in cariera, dar a facut-o in stil de mare jucatoare, devenind numarul unu in lume. Este foarte iubita in Romania si merita acest lucru. Este o fata buna si cred ca multi oameni o admira", a declarat Cahill intr-o interventie pentru WTA .
Simona Halep , sustinuta de o multime de suporteri romani, va juca sambata in finala feminina de la Roland Garro.
Partida ei cu americanca Sloane Stephens va fi transmisa in direct pe site-ul Ziare.com incepand cu ora 16:00, ora Romaniei.

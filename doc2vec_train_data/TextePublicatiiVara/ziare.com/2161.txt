Marti, 12 Iunie 2018, ora 15:45
Mihaela Buzarnescu s-a calificat cu mari emotii, marti, in turul doi al turneului de la Nottingham.
Reprezentanta noastra, cotata drept favorita numarul 5, a invins-o in trei seturi pe Veronica Cepede Royg, aflata pe locul 120 in clasamentul WTA.
Sportiva noastra a castigat primul set clar, cu 6-2, insa l-a pierdut pe cel de-al doilea cu 3-6.
Astfel, cele doua sportive au ajuns in setul decisiv, incheiat cu victoria la tie-break (7-5) a Mihaelei, care a irosit alte doua mingi de meci la scorul de 5-4.
6-2, 3-6, 7-6 (5) a fost scorul partidei dintre Mihaela Buzarnescu si Veronica Cepede Royg, care a durat doua ore si 8 minute.
In turul urmator, tenismena romana o va intalni pe americanca Irina Falconi (locul 152 WTA), ajunsa pe tabloul principal dupa ce a trecut de calificari.
Nottingham Open 2018 se desfasoara in perioada 11-17 iunie.

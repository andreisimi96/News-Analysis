Marti, 05 Iunie 2018, ora 22:01
Casa Alba a dezvaluit, marti, locul de intalnire dintre presedintele american, Donald Trump, si liderul nord-coreean, Kim Jong Un: un hotel de pe Insula Sentosa.
"Locul retinut pentru summitul din Singapore intre presedinte si Kim Jong Un va fi Hotelul Capella de pe Insula Sentosa", a anuntat purtatoarea de cuvant a executivului, Sarah Sanders.
"Le multumim gazdelor din Singapore pentru ospitalitatea lor", a adaugat ea.
Casa Alba a oferit putine detalii in legatura cu desfasurarea acestei intalniri istorice, limitandu-se sa informeze ca prima discutie privata dintre cei doi lideri va avea loc la 12 iunie, orele 09.00 (01.00 GMT).
Washingtonul reclama o denuclearizare "completa, verificabila si ireversibila" a Coreii de Nord si afirma ca este pregatit sa ofere garantii pentru "securitatea" regimului izolat, care a vazut intotdeauna arsenalul ca o garantie a supravietuirii sale.
La randul sau, Kim Jong Un a dat asigurari ca doreste "sa se indrepte spre o denuclearizare a Peninsulei Coreene", dar printr-un proces "etapa cu etapa" in legatura cu care Phenianul a ramas evaziv pana in prezent.

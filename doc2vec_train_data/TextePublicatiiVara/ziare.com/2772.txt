de Alexandra Sandru
Sambata, 16 Iunie 2018, ora 21:23
Prfemierul Viorica Dancila s-a aflat in ultimele zile in ceea ce Guvernul a anuntat ca este un turneu in Lituania si Estonia .
Sambata, premierul roman a fost primit de presedintele Estoniei, Kersti Kaljulaid, la Tallinn. Guvernul a dat un comunicat oficial in care a prezentat temele discutiilor, dar a postat si un material video cu momentele intalnirii.
Cum s-a intamplat in ultimele luni si cu alte astfel de videoclipuri, nu exista si sonor. Din imagini, insa, se observa ca premierul nici nu spune nimic, doar zambeste si saluta sau da din cap in semn de multumire.
Dupa vizita externa din Israel unde Viorica Dancila l-a salutat pe omologul sau israelian, Benjamin Netanyahu, cu celebrul "He, he" , multe din filmuletele de la intalnirile cu oficiali straini au fost postate de Guvern fara sonor. Chiar si asa, premierul a reusit sa ajunga tinta ironiilor prin gafele de protocol pe care le-a facut.
Dancila s-a intors in aceasta seara de la Tallin impreuna cu omologul sau Juri Ratas, cei doi fiind primii pasageri ai cursei aeriene pe ruta Tallinn - Constanta, operat de compania estona Nordica.

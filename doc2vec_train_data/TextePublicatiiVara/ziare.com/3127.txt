Miercuri, 20 Iunie 2018, ora 13:01
Legenda tenisului feminin Chris Evert a lansat un atac dur la adresa sportivelor din actuala generatie.
Evert le-a descris pe tenismenele de top din zilele noastre ca fiind niste jucatoare lipsite de pasiune si de foame de rezultate.
"Sunt 12 jucatoare care oricand pot castiga un Grand Slam. Pentru mine, este putin dezamagitor ca nu exista o jucatoare care sa faca pasul in fata. Cineva castiga un Grand Slam, iar apoi dispare sase luni. Nu am vazut pe nimeni cu pasiunea si foamea Serenei.
Dintre jucatoarele actuale, niciuna nu are acea foame. Poate ca cineva isi va da seama ca trebuie facut acel pas. Avem o multime de jucatoare talentate, dar le lipseste pasiunea", a spus Evert pentru CBS Sports.
Chiar daca Evert nu a oferit nume, una dintre jucatoarele vizate a fost Caroline Wozniacki .
Daneza a castigat Australian Open 2018 dupa o finala cu Simona Halep , dar apoi a avut rezultate dezamagitoare.

Marti, 12 Iunie 2018, ora 10:29
Doina Rusu, membru al CNA, a transmis, marti dimineata, ca s-a autosesizat dupa ce intr-o emisiune televizata Liviu Dragnea a facut diverse afirmatii fara sa ofere dovezi pentru ceea ce sustinea.
"Ca membru CNA, m-am autosesizat in legatura cu afirmatiile presedintelui PSD Liviu Dragnea din emisiunea Sinteza Zilei de duminica, 10 iunie. Pe tot parcursul emisiunii, Liviu Dragnea a facut afirmatii grave, pentru care nu a adus niciun fel de dovezi, iar moderatorul emisiunii nu a intervenit in niciun fel pentru a echilibra situatia", a transmis Rusu intr-un comunicat remis Ziare.com.
Aceasta a transmis ca Dragnea "a amenintat procurorii si pe presedintele tarii, a declarat ca UE si NATO 'au finantat statul paralel', a facut afirmatii mincinoase la adresa unor ONG-uri si a lasat sa se inteleaga ca, daca lucrurile in justitie nu vor merge asa cum vrea PSD, vor veni la Bucuresti si mai multi manifestanti, care vor ramane cat va fi nevoie".
Si DIICOT sesizeaza CSM, dupa ce Dragnea a spus ca "multi procurori risca sa plateasca greu"
Doina Rusu a adaugat ca afirmatiile lui Liviu Dragnea amintesc de anumite momente din anii de dupa Revolutie.
"Amintesc de anul 1990, cand FSN a scos in strada muncitorii de la IMGB pentru a face ordine, iar minerii au fost chemati la Bucuresti pentru a curata Piata Universitatii de elementele turbulente si pentru a devasta sediile celor 'vanduti strainilor' (partidele de opozitie si ziarele care scriau impotriva FSN) . Nici de aceasta data moderatorul emisiunii nu a intervenit. Un lider politic raspunde in fata alegatorilor pentru declaratiile sale, dar un jurnalist este obligat sa respecte legislatia audiovizualului", a punctat ea.
Dragnea a acuzat, duminica seara intr-o emisiunea la Antena 3, ca UE si NATO ca sunt responsabili de finantarea partiala a "statului paralel" .

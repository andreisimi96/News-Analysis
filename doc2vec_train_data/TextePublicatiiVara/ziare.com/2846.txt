de Dan Alexandru
Duminica, 17 Iunie 2018, ora 14:14
Islanda a reusit marea minune de a smulge un punct in fata dublei campioane mondiale Argentina, la debutul in Cupa Mondiala bifat sambata, in Rusia, scor 1-1, dupa ce starul Barcelonei Leo Messi a ratat un penalti.
Isprava micutei natiuni nordice a facut inconjurul lumii in presa de specialitate, iar duminica a venit randul unui comentator islandez sa se bucure de recunoastere in intreaga lume, dupa reactia nebuna pe care a avut-o la ratarea loviturii de la punctul cu var a lui Messi din minutul 64, reactie pe care o puteti urmari pe acest link .
Portarul Halldorsson este si regizor ca ocupatie de zi cu zi, el ocupandu-se de filmuletul de promovare al Islandei de la Eurovision din acest an.
Islanda este o tara cu doar 300.000 de locuitori, iar la aceasta editie de Cupa Mondiala este una dintre cele doua debutante, alaturi de Panama.
In meciul din runda viitoare, Islanda va da piept cu Nigeria in grupa D, natiune care a pierdut meciul de debut in fata Croatiei, scor 0-2.

Luni, 02 Iulie 2018, ora 14:02
Simona Halep ar putea pierde locul 1 din clasamentul WTA dupa Wimbledon, chiar daca are un avans consistent in fata principalelor urmaritoare.
Sansele ca daneza Wozniacki sau americanca Stephens sa poata trece peste Simona sunt totusi destul de mici, fiind numai doua scenarii in care acest lucru se poate intampla.
Caroline Wozniacki poate reveni pe prima pozitie a clasamentului feminin daca se va califica in finala turneului, iar Simona este eliminata cel tarziu in sferturi. Daca Simona ajunge pana in semifinale la Wimbledon, Wozniacki trebuie sa castige Openul englez pentru a urca pe locul 1.
Daca insa daneza nu ajunge macar in finala, nu o poate depasi pe Simona.
Sloane Stephens are nevoie de inca si mai mult noroc. Ea trebuie sa castige Wimbledonul, iar Halep sa fie eliminata inca din primul tur si Wozniacki cel tarziu in semifinale pentru a fi noul numar 1 WTA.
In mod normal, Simona va continua sa fie lider in clasamentul feminin si dupa Wimbledon, insa se poate ca avansul ei, care este acum de 961 de puncte in fata lui Wozniacki, sa se reduca.

Luni, 18 Iunie 2018, ora 21:36
Presedintele Rusiei, Vladimir Putin , nu va fi in tribune la al doilea meci disputat de gazda Mondialului in cadrul turneului final.
Omul numarul unu din Rusia nu este suparat pe echipa nationala, mai ales ca elevii lui Stanislav Cherchesov au invins in prima partida cu un categoric 5-0, insa are si indatoriri oficiale.
Putin se va afla in Belarus in ziua partidei dintre Rusia si Egipt, dupa cum a anuntat purtatorul de cuvant al Kremlinului.
"Marti se va afla in Minsk si, foarte probabil, nu va putea urmari meciul in direct. Cu siguranta se va interesa de rezultat si va urmari rezumatul. Dar trebuie sa repet ca va avea o zi aglomerata in Minsk", a declarat acesta, cotat de FourFourTwo .
Putin s-a aflat in tribuna oficiala a stadionului din Moscova la meciul de debut al Rusiei la Cupa Mondiala din 2018.
Presedintele rus a urmarit victoria cu 5-0 obtinuta in fata Arabiei Saudite alaturi de presedintele FIFA , Gianni Infantino .
Marti seara, Rusia va infrunta Egiptul pe superbul stadion din Sankt Petersburg.

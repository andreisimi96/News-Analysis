Luni, 28 Mai 2018, ora 19:38
Vizita lui Liviu Dragnea in Elvetia , marti, chiar in ziua in care Inalta Curte va da verdictul in procesul angajarilor fictive, este criticata chiar de unul dintre politicienii elvetieni socialisti.
Parlamentarul Carlo Sommaruga spune, intr-un interviu pentru G4Media.ro , ca vizita lui Dragnea este una inoportuna si ca este "grav" ca acest lucru are loc in tara sa.
"Sunt foarte surprins de vizita lui Liviu Dragnea in Elvetia. Mi se pare inoportuna primirea in Elvetia a unui politician condamnat si trimis in judecata, mai ales ca ea are loc chiar in ziua in care se asteapta sentinta.
Prin aceasta vizita, Liviu Dragnea lasa impresia ca vrea sa influenteze politic decizia Curtii Supreme, vrand sa arate ca este bine primit intr-o democratie consolidata, asa cum este Elvetia. Cred ca Parlamentul elvetian a fost manipulat de Liviu Dragnea.
(...) Abordarea noastra, ca elvetieni, in ceea ce priveste politica externa este promovarea democratiei, a respectului pentru regulile democratice, drepturile omului si lupta impotriva coruptiei. Prin urmare, mi se pare grav sa primesti in Elvetia un politician nu doar trimis in judecata, ci si condamnat, pentru faptul ca nu respecta standardele democratice si pentru ca este corupt", spune Carlo Sommaruga.
Acesta sustine ca aceia care modifica legislatia in interes propriu nu au "niciun pic de respect pentru democratie".
"Cand respecti valorile democratice, nu modifici legislatia in interes propriu. Este extrem de grav ca, atunci cand un partid castiga alegerile si ajunge sa formeze majoritatea parlamentara, sa se apuce sa modifice legislatia astfel incat o persoana sau alta sa fie favorizata. Poti fi un politician de stanga sau de dreapta, dar cand procedezi in acest fel, ceea ce faci de fapt este sa demonstrezi ca nu ai nici un pic de respect pentru democratie", a mai precizat parlamentarul elvetian.

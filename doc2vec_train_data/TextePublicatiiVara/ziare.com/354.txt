de Comunicat de presa
Marti, 29 Mai 2018, ora 12:29
Opera Nationala Bucuresti prezinta miercuri, 30 mai 2018, incepand cu ora 18:30, spectacolul de balet "Romeo si Julieta" de Serghei Prokofiev.
Regia si coregrafia sunt semnate de catre Renato Zanella, decorurile au fost create de Alessandro Camera (Italia), costumele de catre Carla Ricotti (Italia), iar light design-ul de Vinicio Cheli (Italia).
La pupitrul dirijoral se va afla maestrul Tiberiu Soare. In rolurile principale pe scena vor evolua prim-solistii Ovidiu Matei Iancu in rolul lui Romeo si Mihaela in rolul Julietei.
Pentru acest spectacol coregraful si regizorul Renato Zanella a venit cu o conceptie moderna, plasand celebra poveste de dragoste intr-un context artistic de avangarda, dupa cum insusi a marturist:
" Romeo si Julieta este povestea nemuritoare a unei iubiri ce are loc intr-una dintre cele mai dificile perioade din istorie, in Evul Mediu. Puterea, razboiul si religia par sa conspire impotriva puritatii, a simplitatii vietii si a libertatii: care tabara va invinge?
Ma tot gandeam cum poate fi spusa aceasta poveste in ziua de azi, dar nu numai din punctul de vedere al coregrafiei. Mai exista aceasta intriga si azi? Cum putem explica asemenea dragoste generatiilor actuale?
Imi imaginam cum in Verona de azi, un oras ce pastreaza arhitectura si stralucirea acelor timpuri, totul se intampla in continuare intre zidurile cetatii. Shakespeare vedea in aceste ziduri granita dintre Rai si Iad, frumusetea si spiritul orasului l-au inspirat pe scriitor peste masura. Dar desi azi pietele orasului nu mai au targuri de animale si nici familiile puternice nu se mai lupta cu spada pe strazi, noua societate a ramas divizata si competitiva, asemanandu-se destul de mult cu situatia din vremurile descrise de renumitul dramaturg.
Competitia din ziua de azi se refera la imagine, sporturile practicate, luxul din viata fiecaruia, toate acestea traducandu-se insa in final tot in putere si control. Acesta e contextul actual in care trebuie sa plasam povestea imaginata de Shakespeare la 1597, pastrand in acelasi timp elementele cheie din scenariu: inocenta si simplitatea.
E clar ca personajele povestii noastre, Romeo si Julieta, au fost inchipuite drept personalitati puternice, de o educatie aleasa, inteligenti, asadar invidia sau frica de competitie le vor fi fost necunoscute.
A privi pe cineva in ochi si a te indragosti fulgerator e ceea ce-si doreste toata lumea. Oricine isi doreste ca puterea dragostei din acest moment de sublima inocenta sa aduca pace si sa uneasca oamenii.. Asadar intrebarea mea si provocarea pe care o adresez acum publicului este daca nu cumva chiar acesta este adevaratul mesaj pe care a vrut sa-l transmita Shakespeare prin aceasta poveste?".
Biletele se pot achizitiona de la casa de bilete a Operei Nationale Bucuresti sau online, AICI .
Programul casei de bilete: luni - duminica intre orele 10:00 - 13:00 si 14:00 - 19:00.
Urmatoarea rezprezentatie a spectacolului va avea loc vineri, 29 iunie 2018, incepand cu ora 18:30.
Partener oficial: Enel Romania
Sponsori: Aqua Carpatica, Leonidas, Agapitos Cofetarie, Baiatul cu flori
Parteneri: Zarea, Artmark, Hotel Siqua
Parteneri de traditie: RFI Romania
Parteneri media: Radio Romania Cultural, Radio Romania Muzical, Romantic FM, Gold FM, Radio Seven, Observator Cultural, Agerpres, Business Review, Ziare.com, Business24, Raftul cu Idei, Teatral.ro

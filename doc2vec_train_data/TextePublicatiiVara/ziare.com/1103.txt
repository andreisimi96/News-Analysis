Luni, 04 Iunie 2018, ora 16:00
Selectionerul Romaniei, Cosmin Contra , a explicat de ce a decis sa il lase acasa pe Ianis Hagi chiar si dupa ce a pierdut un mijlocas ofensiv dupa amicalul cu reprezentativa statului Chile.
Contra sustine ca nu a vrut sa ii strice vacanta lui Ianis chemandu-l la nationala pentru un singur joc.
"Cred ca pentru patru zile nu era normal sa-l chem pe Ianis din vacanta de zece zile pe care o avea si sa incerc sa-l bag in antrenament ca sa joace la meciul cu Finlanda. Cred ca n-ar fi fost corect fata de el, pentru ca in acest moment cred ca el s-a deconectat de tot ce inseamna fotbal.
Daca Stanciu se accidenta inaintea acestui cantonament atunci cred ca Ianis ar fi venit cu siguranta la nationala, dar asa nu cred ca ar fi corect fata de el sa-l aduc din vacanta si sa incerc sa-mi fac o idee despre valoarea lui din vacanta" a declarat Cosmin Contra, citat de DigiSport .
In momentul in care a facut convocarile pentru meciurile amicale cu Chile si Finlanda, Contra a provocat o reactie vehementa din partea lui Hagi pentru ca fiul "Regelui" nu s-a regasit in lot.
La vremea respectiva, selectionerul sustinea ca are jucatori mai buni decat Hagi junior pe postul respectiv, nominalizandu-i pe Budescu si pe accidentatul Stanciu.

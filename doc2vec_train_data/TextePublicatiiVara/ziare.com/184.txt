Luni, 28 Mai 2018, ora 00:00
In zilele noastre, ideea purtarii unui aparat dentar nu mai este privita cu reticenta, asa cum era in trecut. Numarul persoanelor care apeleaza la tratamente ortodontice a crescut, atat in randul celor mici, cat si in randul adultilor.
Din punct de vedere medical, aparatele dentare reprezinta o necesitate, la fel ca orice alta interventie stomatologica, daca iti doresti sa te bucuri de un zambet frumos si sanatos.
Pentru pacientii care au aparate ortodontice, mentinerea igienei orale poate fi ingreunata si de aceea necesita o atentie deosebita. In lipsa unei ingrijiri corespunzatoare, resturile alimentare se depun mai usor si duc la aparitia tartrului si a cariilor.
Dupa montarea aparatului dentar, trebuie urmate cu strictete sfaturile medicului ortodont si ale igienistului dentar. Se recomanda, pe langa periuta de dinti obisnuita (care sa fie de tarie medie), utilizarea periutelor interdentare, care pot fi de diverse marimi, mai subtiri sau mai groase.
De asemenea, pentru ingrijirea dintilor acasa, este foarte util (si chiar recomandat) dusul bucal. Este un dispozitiv care elibereaza un jet puternic de apa catre dinti si gingii. Acesta elimina resturile alimentare, iar jetul de apa actioneaza in zonele in care periuta si ata dentara nu pot patrunde.
Citeste si De ce trebuie sa purtam gutiera de contentie dupa aparatul dentar
Pe durata purtarii aparatului dentar, sunt importante sedintele de profilaxie. Ele sunt indicate la un interval de 2-4 luni. Prin efectuarea detartrajului este indepartata placa bacteriana, care se depune cu usurinta in spatiile dintre bracketi. De asemenea, sunt recomandate si sedintele de fluorizare, deoarece contribuie la protejarea danturii impotriva aparitiei cariilor.
Nu in ultimul rand, controalele lunare la medicul ortodont sunt foarte importante intrucat medicul trebuie sa ajusteze regulat aparatul si sa se asigure ca acesta functioneaza corect. Scopul ortodontiei nu este doar de a obtine dinti frumos aliniati, ci si sanatosi!

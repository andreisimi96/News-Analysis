Joi, 14 Iunie 2018, ora 11:31
O ursoaica si doi pui au fost filmati, miercuri, pe acoperisul garajului de la Districtul din Baile Tusnad, unde reprezentantii drumurilor nationale au punct de lucru si isi adapostesc utilajele.
Presedintele CJ Harghita, Borboly Csaba, sustine ca acea familie de ursi se plimba zilnic prin oras.
"Sunt o primejdie foarte mare pentru ca sunt multi turisti si multi tineri care fac intreceri 'cine se poate apropia mai mult de ursi'. Daca ursoaica si cei doi pui nu vor fi transportati, cred ca se va intampla ceva catastrofal. Transmit celor care merg la Baile Tusnad sa nu se apropie de ursi", a spus Borboly Csaba.
La randul sau, prefectul judetului Harghita, Adrian Jean Andrei, crede ca in zona Tusnad sunt foarte multi ursi care mananca din resturile menajere ale populatiei.
"La Tusnad, frecvent se vad ursi. Nu este un caz izolat, ne-am obisnuit (...) Am facut toate demersurile la Ministerul Mediului pentru aprobarea cotelor de recoltare si relocare a ursilor respectivi. Ideea este ca se aproba foarte greu de catre minister si se aproba doar de doamna ministru", a spus Adrian Jean Andrei.
Citeste si Un urs a fost filmat printre blocuri la Busteni (Video)
La inceputul clipului de miercuri este un urs filmat de angajatii Directiei Regionale de Drumuri si Poduri Brasov, care lucreaza pe Transfagarasan. Ursoaica cu cei doi pui pot fi urmariti de la 0:46.

de Comunicat de presa
Joi, 07 Iunie 2018, ora 18:02
Doingbusiness.ro a organizat in 22 mai 2018, la Bucuresti, evenimentul CEO Conference - Shaping the future, conferinta care a detaliat rolul leaderilor de companii in redesenarea strategiilor, modelelor de afaceri si reinventarea avantajelor competitive ale companiilor din Romania in contextul noii revolutii industriale.
"Transformarea tehnologica este inevitabila si schimba chiar modul de crestere economica la nivel global. Romania poate sa beneficieze de aceasta schimbare sau poate sa ramana in urma. Pentru a beneficia e necesar sa creeze oportunitati pentru companii de a investi si de a inova iar probabil cel mai important aspect este investitia in educatie si in calitatea aptitudinilor fortei de munca", a declarat Tatiana Proskuryakova - Country Manager World Bank. "Va rog sa investiti in educatie", a mai adaugat oficialul Bancii Mondiale, prezent la eveniment.
"Lumea in care traim nu ofera neaparat siguranta sau garantie, dar ne invata sa exersam mai mult capacitatea de adaptare. Mesajul pe care l-am adresat managerilor de companii si oamenilor de afaceri prezenti la CEO Conference a fost: decideti in cunostinta de cauza. Cred ca Revolutia Industriala 4.0 ne ajuta sa luam decizii mai educate pentru ca datele la care avem acces si procesarea lor trebuie sa creasca calitatea actului decizional. Am fost onorat sa fiu alaturi de oameni de calibru in panelul de discutie. Este un eveniment de prestigiu, un reper", a apreciat in cadrul CEO Conference Virgil Soncutean - CEO Allianz Tiriac Asigurari.
"Avem o datorie mai mare ca niciodata de a nu ne multumi cu situatia de moment", a spus Gabriela Matei - Country Manager Microsoft Romania, participantilor la CEO Conference.
"Trebuie sa provocam status-quo-ul si sa acceptam ca in fata evolutiei tehnologiei si a business-ului, este in regula sa iesi din zona de confort. Asta ar trebui sa fie starea de spirit pe care noi sa o incurajam", a mai spus Gabriela Matei. "Tehnologia ofera multe avantaje pe care este absolut necesar le folosesti astfel incat sa devii un stat mai eficient, mai prietenos cu cetatenii, mai competitiv."
A doua parte a CEO Conference a fost dedicata decodarii Revolutiei Industriale 4.0 si rolului automatizarii, robotizarii, inteligentei artificiale si internetului tuturor lucrurilor, ca fiind noua realitate de afaceri:
"Atat masinile, calculatoarele cat si oamenii - toate vor fi conectate la un moment dat intr-o retea. Adica Internet of Things, cel care este la baza Revolutiei Industriale 4.0. Apar astfel foarte multe date pe care trebuie sa fim capabili sa le tratam in timp real, astfel incat sa ofere suportul decizional conducatorilor, oamenilor de business, CEO'' a declarat dupa conferinta Marian Gheorghe - Director Key Account & ICT Telekom Romania.,, In Romania avem in plus si avantajul de a construi greenfield, de la zero: suntem pe locul 2 la nivel global in ceea ce priveste viteza de Internet pe care o oferim tuturor utilizatorilor tocmai pentru ca am construit de la zero foarte multe lucruri si nu am investit in a schimba sisteme existente care poate nu si-au amortizat costurile in utilizarea lor", a mai adaugat Marian Gheorghe.
Vorbind despre rezultatele studiului Deloitte "Industry 4.0. Sunteti pregatiti?" , realizat in randul a 1.600 executivi din toata lumea, Alexandru Reff, Country Managing Partner Deloitte Romania a spus:
"Interogatia Deloitte in legatura cu patru dimensiuni ale impactului celei de-a patra revolutii industriale (social, strategie, forta de munca si tehnologie) arata un amestec de optimism si ambiguitate. Executivii inteleg conceptual schimbarile radicale care vor interveni insa nu au neaparat claritate in legatura cu actiunile concrete pe care trebuie sa le intreprinda pentru a beneficia de oportunitati. Liderii trebuie sa gaseasca modalitatile de a livra performanta in operatiunile curente si de a construi in acelasi timp un viitor in care impactul cumulat al unor tehnologii exponentiale va produce schimbari majore in modelele de business, in peisajul competitiv, in modul de lucru, in relatia cu clientii si multe alte privinte. In acelasi timp, este responsabilitatea liderilor sa creeze in organizatiile lor acel climat de siguranta psihologica, de incredere de care avem nevoie ca fiinte umane pentru a performa intr-un context economic si social caracterizat de schimbari in continua accelerare".
Partenerul principal al evenimentului a fost OMV Petrom Gas. Partenerii CEO Conference au fost: Allianz-Tiriac Asigurari, Telekom Romania, Strauss Romania, Schneider Electric, Deloitte Romania, Microsoft Romania, RoCoach, Pescariu Sports&Spa, Regatta, Kompass Romania, iar Professional Women's Network, Samsung Club si Qubiq Digital Solutions au fost Organizatiile Suport ale conferintei.
"Cred ca plusul acestei editii a fost faptul ca discutiile au fost mult mai aplicate decat pana acum: solutii si lucruri care influenteaza activitatea business-urilor in ritm alert. Am discutat concret si aplicat despre rolul CEO-ului in managementul acestor transformari", a declarat Dumitru Ion - CEO Doingbusiness.ro. "Elementul de unicitate al CEO Conference este ca acest eveniment chiar reuseste sa contueze un viitor care functioneaza pentru noi toti, punand in fata oamenii si aratandu-le tehnologiile care ii fac mai puternici", a mai spus organizatorul conferintei.
Evenimentul se bucura de sprijinul partenerilor media: Agerpres, Transilvania Business, Ziare.com, Cariere, Business24, Financial Market, Jurnalul de Afaceri, Spatiulconstruit.ro, Agora, CFnet, SoftLead.
Doingbusiness.ro este o companie care ofera servicii premium integrate de business strategy, comunicare, marketing si business development.
Serviciile Doingbusiness.ro includ: publicatii premium - Romanian Business Digest si Major Companies in Romania in variante print si online, portaluri de afaceri, servicii de agentie de evenimente, servicii de comunicare si direct marketing - call center, direct mailing, direct e-mailing, cercetare de piata, consultanta strategica de comunicare si extindere pe noi piete, acces la tool-uri inovative de business development si business intelligence.
Doingbusiness.ro este organizator al seriilor de evenimente proprii: CEO Conference - Shaping the Future, Business rEvolution - Digitalizarea, trend sau tsunami?, Business to more Business, IMM ReStart, Emerging Europe Energy Summit si Emerging Europe Investment Summit.
Mai multe detalii despre CEO Conference - Shaping the future sunt disponibile aici .

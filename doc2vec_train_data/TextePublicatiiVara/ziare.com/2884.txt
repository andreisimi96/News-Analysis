Duminica, 17 Iunie 2018, ora 20:41
Ploaia de duminica seara a afectat Bucurestiul si zonele invecinate, anunta ISU Bucuresti - Ilfov.
Au fost inundate strazi si locuinte din Otopeni, precum si Pasajul Jilava.
"Ca urmare a manifestarilor meteo, actionam cu motopompe pentru extragerea apei acumulate in subsolurile locuintelor si pe carosabil, astfel: - DN1, in localitatea Otopeni: apa acumulata pe carosabil, Pasaj Jilava", precizeaza ISU Bucuresti-Ilfov.
De asemenea, echipele ISU intervin si pe Aleea Giurgeni (Bucuresti), Soseaua Libertatii (localitatea Catelu) pentru a scoate apa acumulata in subsolul imobilelor.
Si sectorul 3 a fost puternic afectat de ploaia din aceasta seara. Internautii au postat pe Facebook imagini cu strada Ozana si Bulevardul 1 Decembrie inundate.

Marti, 29 Mai 2018, ora 13:45
Meciul pe care Simona Halep ar trebui sa-l disputate marti seara cu Alison Riske, in cadrul primului tur al Grand Slam-ului de la Roland Garros, e in pericol sa fie amanat.
La Paris ploua torential, iar prognoza meteo pentru ziua de azi nu e deloc imbucuratoare, fiind anuntate ploi pe toata durata zilei.
Cum partida dintre Simona Halep si Alison Riske e ultima a zilei pe arena centrala Philippe-Chatrier, sansele ca aceasta sa se mai dispute marti sunt foarte mici.
Inaintea meciului Simonei mai sunt programate patru jocuri: Marin Cilic vs James Duckworth, aflat in setul doi, Rafael Nadal vs Simone Bolelli, aflat in setul trei, Kristyna Pliskova vs Serena Williams si Jeremy Chardy vs Thomas Berdych.
In aceste conditii, meciul Simonei ar putea fi amanat pentru miercuri dupa-amiaza.
Alte trei tenismene romane, Sorana Cirstea, Irina Begu si Ana Bogdan, joaca marti in capitala Frantei, insa meciurile acestora sunt programate mai devreme. De altfel, jocul Soranei Cirstea cu Daria Gavrilova a inceput deja , dar a fost intrerupt din cauza ploii.
Arenele de la Roland Garros nu dispun de acoperis retractabil si nici de nocturna.
Ziare.com transmite in direct toate partidele tenismenelor noastre de la Roland Garros 2018.

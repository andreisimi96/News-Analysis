Sambata, 02 Iunie 2018, ora 07:00
Sistemul de carduri Visa a cazut in intreaga Europa. Dupa ce vineri a fost haos, pentru ca tranzactiile cu carduri Visa au refuzate la plata sau nu au putut fi realizate, sambata dimineata, compania Visa a prezentat scuze pentru disfunctionalitatile produse in sistemul platilor prin card si a anuntat ca situatia revine la normalitate.
Update: "Functionarea sistemului se apropie de normalitate", a anuntat compania Visa in cursul noptii de vineri spre sambata, transmite BBC.
Compania a prezentat si scuze pentru disfunctionalitatile produse vineri in tari din Europa si a precizat ca nu are motive sa suspecteze ca ar fi fost vorba de "acces neautorizat in sistem ori de vreun atac cibernetic".
Cardurile Visa au intampinat probleme tehnice la tranzactii efectuate vineri in numeroase tari europene. Disfunctionalitati au fost semnalate in Marea Britanie si in numeroase alte tari europene, multe tranzactii in care au fost utilizate carduri Visa fiind blocate.
Clientii au raportat probleme la plati cu carduri Visa in magazine si benzinarii. "Visa se confrunta in prezent cu perturbari ale sistemului. Din cauza incidentului tehnic, unele tranzactii Visa in Europa nu pot fi procesate. Am demarat o investigatie pentru aflarea cauzelor si incercam sa rezolvam problema cat mai rapid", transmitea compania de carduri bancare vineri seara.
In afara de Marea Britanie, probleme au fost semnalate in Germania, Franta si Italia.
Gigantul financiar a confirmat ca exista o problema, ca sistemul este intrerupt si se investigheaza cauza, informeaza The Guardian .
Amploarea fenomenului nu este inca cunoscuta, foarte multi oameni discutand, pe retelele de socializare, despre faptul ca nu pot folosi cardurile Visa, ca le sunt respinse platile la magazine, la benzinarii sau la plata calatoriilor cu trenul sau metroul.
Cele mai multe incidente la plata sunt semnalate in Marea Britanie, dar si in Germania, Franta, Italia si Spania.
Reprezentantii Visa au declarat ca specialistii companiei investigheaza cauzele acestei intreruperi si fac toate eforturile pentru ca problema sa fie rezolvata cat mai repede. Primele intreruperi au aparut vineri, in jurul orei 14:30, in toata Europa.
"Visa se confrunta in acest moment cu o intrerupere a serviciului. Acest incident impiedica efectuarea anumitor tranzactii Visa in Europa. Investigam cauza si lucram cat mai rapid posibil pentru a rezolva situatia", au transmis cei de la Visa.
Mari retaileri din Europa au confirmat ca tranzactiile cu carduri Visa esueaza la cumparaturi, in benzinarii, in retelele de transport etc.
Potrivit BBC, Barclays si Bank of Ireland si-au sfatuit clientii sa foloseasca ATM-urile pentru a retrage numerar. Se pare ca retragerea de bani de la numerar functioneaza inca.
O sursa din sistemul bancar si-a aratat ingrijorarea fata de impactul pe care l-ar putea avea incidentul: "Niciodata nu e un moment bun sa pice sistemul de plati, insa vineri seara, cand oamenii pleaca de la serviciu, este cu certitdine unul dintre cele mai proaste momente".
Pe de alta parte, un purtator de cuvant al Mastercard a mentionat ca reteaua lor de plati functioneaza normal si nu exista probleme.
Va tinem la curent cu evolutia situatiei.

Joi, 31 Mai 2018, ora 12:43
Germania, Polonia si Romania au fost in 2016 principalii producatori de tigari din Uniunea Europeana, arata datele publicate joi de Oficiul European de Statistica (Eurostat).
In 2016, in UE au fost produse peste 527 de miliarde de tigari, cu 36 de miliarde de mai putine decat in 2015 si cu aproximativ o treime (aproape 300 de miliarde) sub productia inregistrata in urma cu zece ani.
Productia UE in 2016 a reprezentat echivalentul a 1.000 de tigari, sau aproximativ 50 de pachete a 20 de tigari, per locuitor. Valoarea productiei de tigari este estimata la 6,2 miliarde de euro.
Cu aproape 168 de miliarde de tigari, Germania a fost principalul producator din UE in 2016. Productia sa de tigari a reprezentat 32% din totalul UE. Cu alte cuvinte, una din trei tigari produse in UE a provenit din Germania.
Pe locurile urmatoare se afla Polonia (99 de miliarde de tigari produse in 2016, sau 19% din totalul UE), Romania (77 de miliarde de tigari, 15%), Grecia (31 de miliarde de tigari), Portugalia (27 de miliarde de tigari) si Bulgaria (21 de miliarde de tigari), fiecare cu o cota de aproximativ 5% si productia totala a UE.
Datele Eurostat au fost publicate cu ocazia celei de-a 21-a editii a Zilei Mondiale fara Tutun, celebrata in 31 mai de Organizatia Mondiala a Sanatatii (OMS).

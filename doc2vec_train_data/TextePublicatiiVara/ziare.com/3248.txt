Luni, 02 Iulie 2018, ora 18:36
Autoritatile din Statele Unite au dejucat un atentat care urma sa fie comis de Ziua Independentei, pe 4 iulie, arestand un simpatizant al retelei teroriste Al-Qaida, anunta Biroul Federal de Investigatii ( FBI ), citat de cotidianul The Washington Times.
Demetrius Nathaniel Pitts, alias Abdur Raheem Rahfeeq, simpatizant al retelei teroriste Al-Qaida, este acuzat ca planuia comiterea unui atac terorist in timpul paradei programate pe 4 iulie in centrul orasului Cleveland.
Islamistul era supravegheat de serviciile de securitate americane din 2017, pentru ca posta mesaje pe site-uri de socializare online in care exprima sustinere pentru reteaua terorista Al-Qaida.
"Postarile sale erau ingrijoratoare", a declarat luni Stephen Anthony, un reprezentant al Biroului Federal pentru Investigatii (FBI) .

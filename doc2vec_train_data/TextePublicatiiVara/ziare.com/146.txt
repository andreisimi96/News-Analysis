Duminica, 27 Mai 2018, ora 17:52
Evenimenul de varf din acest weekend pare sa fi fost conflictul dintre politistii de la Brigada Rutiera si tenismanul Ilie Nastase , gasit contravenient mai intai la volan, iar apoi la ghidon.
Opinia publica, foarte sensibila cand este vorba de personalitati de vaza, mai ales din lumea sportului, s-a impartit numaidecat in doua tabere. Dupa unii, chiar daca nimeni nu-i mai presus de lege, merita sa facem exceptie in fata personalitatilor respectate si iubite de multi. Dupa altii, nu exista exceptie. A gresit, sa plateasca.
Poate cineva sa sopteasca o vorba la urechea lui Trump?
La prima vedere, mi s-a parut corecta opinia acestora din urma, dar iata ce text a postat pe site un tanar om de afaceri, cunosccut ca investitor de mare succes, pe care il citez exact asa cum si-a redactat opinia:
"Sa bei la volan unul din cele mai grave lucruri ce poti face. Adevarat. Sa te opui apoi testului nu stiu de care iar e nasol. Dar cand toate astea le face singurul om din tara asta pe care-l putem trimite sa-i spuna lu' Trump ceva la ureche si in drumul spre casa sa opreasca si pe la Macron sa-i lase o atentie apai nu stiu".
Fara indoiala, textul are o componenta metaforica, dar tot nu poti sa-l iei in gluma. Nu multi romani au starnit entuziasmul publicului de pe intreg globul, pentru priceperea si maestria lor, nu multora le-au adus oamenii un omagiu entuziast, parca adresat intregii Romanii, din care provine.
Daca ar fi sa incerc lista lor, una aleatorie, as incepe chiar cu nonconformistul Ilie Nastase si as continua cu Ion Tiriac , cu Nadia Comaneci , cu soprana Angela Gheorghiu, inginerul Henry Coanda, dramaturgul Eugen Ionescu, George Enescu, Constantin Brancusi si altii destui.
Inteleg ca toti suntem egali in fata legii, dar m-as simti ranit in sentimenul meu national, daca as sti ca - acum sau in trecut - un politist l-ar incatusa pe unul din acestia.
Unde-i lege, nu-i tocmeala
Nu pot, pe de alta parte, sa trec cu vederea nici opinia Politiei, in numele careia s-a pronuntat presedintele Federatiei Sindicale a Politistilor in urmatorii termeni:
"Nu putem sa tratam diferit in functie de persoana care se afla la volan. Daca se intampla un accident de circulatie, noi eram vinovati".
Si in continuare:
"Ilie Nastase trebuie sa dea un exemplu tineretului din Romania. Ce sa invete de la el? Nu conteaza persoana. Legea trebuie aplicata pentru toata lumea".
Otarat si mojic
Mai elaborat decat mesajul presedintelui Federatiei Sindicale a Politistilor dar incomparabil mai putin indulgent decat al celui care crede ca dl Nastase are acces liber la presedintele SUA sau al Frantei, un articol al scriitorului Radu Paraschivescu il pune la zid pe tenisman dintr-o alta perspectiva:
"Cu injuratura gata sa decoleze oricand de pe pista buzelor, otarat si mojic, Nastase a ajuns la varsta la care poza de rebel nu-i mai sade bine".
Corect. Oricat de egali am fi cu totii in fata legii, oricat de mare ne-ar fi rangul, nimanui nu-i sade bine sa injure si sa fie mojic. Asta il pune la colt pe dl Nastase mai sever decat poate insasi legea. Stiindu-se vinovat, era cazul sa-si bage capul in nisip, ca strutul, nu sa scoata sabia, ca d'Artagnan.
Una-i amenda si alta-i molestarea
Dar si politistul este de vina. El are dreptul sa amendeze contravenientul, sa-i retina permisul de conducere, chiar sa-i faca dosar penal, dar nu sa-i produca rani corporale. Iar dl Nastase, otarat bineinteles, si-a prezentat ranile, sau contuziile, in fata camerelor: la incheieturile mainilor si in zona inferioara a coloanei.
As spune, una din doua: ori politistul n-a actionat conform regulamentului, care nu-i da dreptul sa raneasca un contravenient, si atunci el este desigur vinovat, ori a aplicat corect regulamentul, dar acesta este gresit si, ca urmare, a ranit contravenientul. Tertium non datur.
Numai ca - vai! - in acest din urma caz, vinovat este ministerul, respectiv ministrul de interne, Dna Carmen Dan , care, dupa aproape un an si jumatate de mandat, ar fi avut timp destul sa remedieze eventualele vicii ale reglementarilor, pentru ca niciodata politistul sa nu poata aplica contravenientului rani in loc de amenzi.
In opinia mea, dna Carmen Dan a subestimat aceste consecinte. Ca dovada, le subestimeaza chiar si acum.
Unde-i doamna Carmen Dan? Nicaieri!
Sa recapitulam: un fost campion mondial conduce baut, politistul il molesteaza, vinovaul se plange in fata telespectatorilor, sustine ca va cere doua milioane euro daune (si nu exclud sa castige), presedintele Federatiei Sindicale a Politistilor isi apara colegii, oameni de rand si personalitati de vaza ale tarii se exprima pe internet sustinandu-l sau acuzandu-l pe sportiv, incep sa se formeze tabere in lumea virtuala, iar ministrul de interne, in sectorul caruia se petrec toate acestea, este total absent. Ca sa mai exprim oarecm popular, doarme-n papuci!
Cine doarme-n papuci? Persoana care, atunci cand descoperise un aparat suspect in priza de acasa, a facut din asta tragedie nationala si a iesit imediat pe toate canalele sa ne povesteasca ce i s-a intamplat!
Si in timp ce pe seful ministerului ia-l de unde nu-i, dl Nastase ii aduce acuze grave politistului, numindu-l militian, pentru ca, din mana politiei, nu poti iesi decat amendat, nu molestat. Molestat ieseai din mana militiei de odinioara, condusa de acel ministru care niciodata in cariera lui n-a aparut in public sa explice vreo situatie sau sa-si ceara scuze de la cei molestati de militie (ceea ce as astepta de la dna Carmen Dan), si pe care nu l-am vazut decat numai la procesul final, cand si-a formulat astfel ultimul cuvant, in aparare:
"Am fost un dobitoc!".

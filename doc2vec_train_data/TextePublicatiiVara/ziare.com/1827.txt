Sambata, 09 Iunie 2018, ora 21:02
Ilie Nastase a declarat, sambata seara, ca Simona Halep a spart gheata impunandu-se la Roland Garros, si a precizat ca i-a transmis acesteia sa fie "gurmanda" si sa mai castige si alte turnee de Mare Slem de acum inainte.
"Finala a inceput cam complicat pentru Simona, dar asta nici nu mai conteaza acum, important e ca a castigat. A spart gheata, a luat primul Mare Slem. Am felicitat-o deja, i-am spus: "Bravo, fata, da-i inainte de acum. Tenisul e ca mancarea. Cu cat mananci, cu atat ai manca mai mult. Sa fii gurmanda si sa mai castigi si alte turnee". Eu asa i-am zis si sper sa faca asta", a afirmat Nastase pentru AGERPRES.
Acesta a adaugat ca nu e important ca au trecut 40 de ani de la ultimul Mare Slem castigat de un roman la simplu.
"Putea foarte bine sa fi trecut si 50 de ani de la ultimul Mare Slem, nu e important. Pai ce sa mai spunem ca unele tari nu au decat un Grand Slam si atat. Noi sa fim bucurosi acum, ca se poate foarte bine sa nu mai vina niciunul. Deci ca sunt 40-50 sau 100 de ani, nu conteaza, important e ca l-am castigat", a precizat fostul tenisman.
Ilie Nastase sustine ca turneul de la Roland Garros este unul special pentru jucatorii romani.
"Simona Halep de cand a inceput tenisul a vrut sa castige turneul asta. E normal, pentru ca pe zgura a inceput tenisul. Toti am inceput pe zgura, am invatat tenisul pe zgura si de aia pentru noi, romanii, Roland Garros este cel mai important Grand Slam", a afirmat Nastase.
Jucatoarea romana de tenis Simona Halep, numarul unu mondial, a castigat, sambata, primul sau titlu de Mare Slem, dupa ce a invins-o pe americanca Sloane Stephens in finala de la Roland Garros, cu 3-6, 6-4, 6-1.
Halep (26 ani) a obtinut victoria dupa doua ore si 3 minute in fata numarul 10 mondial (25 ani), la a patra sa finala de Mare Slem, a treia la Roland Garros, dupa cele din 2014 si 2017, si a doua din acest an, prima pierduta in fata danezei Caroline Wozniacki la Australian Open.
Simona Halep a jucat a 31-a finala din cariera, pana acum avand 17 titluri cucerite. Simona a obtinut sase titluri in 2013, la Nurnberg, 's-Hertogenbosch, Budapesta, New Haven, Moscova si Sofia, doua in 2014, la Doha si Bucuresti, trei in 2015, Shenzhen, Dubai si Indian Wells, trei anul trecut, Madrid, Bucuresti si Montreal, in 2017 castigat la Madrid, iar anul acesta s-a impus la Shenzhen si Roland Garros.
Halep a mai jucat 14 finale, in 2010 si 2011 la Fes (Maroc), in 2012 la Bruxelles, in 2014 la Madrid, Roland Garros si Turneul Campioanelor, in 2015 la Toronto si Cincinnati, iar in 2017 la Roma, Roland Garros, Cincinnati si Beijing, iar anul acesta la Australian Open si Roma.
Simona Halep a cucerit si un titlu WTA la dublu, anul acesta, la Shenzhen, alaturi de Irina Begu, jucand si o finala in 2016 la Montreal, alaturi de Monica Niculescu.
Halep va primi pentru succesul sau de la Roland Garros 2.000 de puncte WTA si 2,2 milioane euro, iar Stephens s-a ales cu 1.300 de puncte si 1,12 milioane euro.
Titlul Simonei Halep la Roland Garros vine la 45 de ani dupa ce Ilie Nastase castiga la Paris si la 40 de ani de la cel al Virginiei Ruzici.

Vineri, 15 Iunie 2018, ora 16:05
Fosta glorie germana a tenisului Boris Becker incearca sa se prevaleze de imunitate diplomatica pentru a scapa de procedurile judiciare declansate impotriva sa pentru datorii in Regatul Unit, invocand misiunea ce i-a fost incredintata de Republica Centrafricana, in aprilie, de "atasat" pentru afaceri sportive in UE.
Avocatii fostului numarului 1 mondial si triplul castigator al turneului de la Wimbledon, in varsta de 50 de ani, au depus recurs joi in fata Inaltei Curti din Marea Britanie in care motiveaza cu acest argument, conform agentiei britanice Press Association (PA).
Cu sase titluri de Mare Slem, "Bum Bum" Becker a castigat 49 de titluri in cariera sa si peste 20 de milioane de euro, insa gestionarea deficitara a fondurilor sale dupa incheierea carierei s-a transformat in cosmar pentru legendarul jucator, tribunalul londonez declarandu-l in faliment in iunie 2017.
Conform avocatilor fostului jucator, aceasta imunitate presupune ca orice actiune legala contra lui Becker ar trebui, in prealabil, aprobata de seful diplomatiei britanice Boris Johnson si de omologul sau centrafrican.
"Decizia de a demara proceduri pentru bancruta impotriva mea este nejustificata si injusta", a spus Boris Becker.
Boris Becker a incercat recent sa-si adune trofeele si recompensele acumulate in timpul prestigioasei sale cariere, pentru a le vinde cu scopul de a achita datoriile. Dar cele mai prestigioase trofee, intre care cinci din cele sase trofee de Grand Slam, sunt de negasit.
In 2002, justitia germana l-a condamnat la doi ani de inchisoare cu suspendare si la plata unei amenzi de 500.000 euro pentru aproximativ 1,7 milioane euro restante la impozite.

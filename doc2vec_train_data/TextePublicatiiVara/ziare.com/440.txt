Marti, 29 Mai 2018, ora 22:38
Fanii dinamovisti au inchiriat Sala Mare din cadrul Operei Nationale, prilej cu care i-au injurat pe rivalii de la Steaua .
Intr-un loc in care nume importante din muzica clasica romaneasca si internationala au scris istorie, luni seara s-au auzit injuraturi scandate de fanii dinamovisti.
Cum a fost posibil? Suporterii echipei din Stefan cel mare au inchiriat Sala Mare a Operei Nationale pentru a lansa proiectul "Doar Dinamo Bucuresti", prin care isi propun sa devina actionari ai gruparii.
In prima faza, evenimentul a inceput cu un concert de muzica clasica, iar apoi fanii dinamovisti au continuat prin a folosi scandari de stadion, inclusiv injuraturi la adresa Stelei.
Printre cei care au injurat s-a aflat si fostul fotbalist Giani Kirita, prezent la eveniment.
Angajatii de la Opera Nationala spun ca oricine poate poate inchiria o sala pentru un eveniment si recunosc ca se asteptau ca lucrurile sa degenereze.
"Activitati legate de sport nu au mai fost la opera, dar au mai fost activitati ale unor firme. Se inchiriaza sala si se platesc angajatii care raman peste program. Nu stiu cat este chiria, dar nu cred ca isi permite toata lumea, este totusi Opera Nationala. Au scandat ei, au vorbit urat, dar mi se par cuminti, nu ma asteptam, adica nu au rupt scaune si nu au distrus nimic", a spus o angajata a Operei Romane pentru News.ro .
In urma cu cateva saptamani, fanii dinamovisti au injurat Steaua si in timpul momentului de reculegere tinut in memoria lui Cristian Topescu , dinaintea confruntarii cu FC Voluntari.

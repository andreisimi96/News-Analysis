Vineri, 15 Iunie 2018, ora 12:26
Essam El-Hadary are toate sansele sa darame recordul pentru cel mai varstnic jucator din istoria Cupei Mondiale.
Goalkeeperul Egiptului are 45 de ani si e anuntat titular in partida pe care nationala tarii sale o va disputa vineri, de la ora 15:00, cu Uruguay, in Grupa A de la Cupa Mondiala din Rusia.
Recordul e detinut in prezent de un alt portar, columbianul Faryd Mondragon, care a jucat la 43 de ani la Cupa Mondiala din 2014.
Revenind la Essam El-Hadary, tabloidul britanic The Sun dezvaluie chiar ca acesta e atat de batran incat fiica sa a fost logodita in trecut cu unul dintre coechipierii sai de la nationala!
Essam El-Hadary nu se gandeste insa la retragerea din fotbal, ba chiar sustine ca se antreneaza "precum un adolescent".
"Am 45 de ani, dar ma antrenez ca un adolescent. Muncesc din greu, iar varsta e doar un numar. Vreau sa joc bine la Cupa Mondiala si sa duc Egiptul in optimi. Nu am de gand sa ma retrag din fotbal dupa Cupa Mondiala", a declarat goalkeeperul egiptean.
Essam El-Hadary s-a nascut la 15 ianuarie 1973 si evolueaza in prezent pentru echipa Al-Taawoun, din Arabia Saudita.
Are 158 de selectii in nationala Egiptului.

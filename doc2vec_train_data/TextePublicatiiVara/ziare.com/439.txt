Marti, 29 Mai 2018, ora 22:43
Comisia speciala pentru elaborarea Codului administrativ a amanat marti dezbaterea si votul asupra prevederilor referitoare la pensiile speciale ale primarilor si presedintiilor consiliilor judetene, precum si cele legate de incompatibilitatile alesilor locali si situatiile de conflict de interese.
Decizia de amanare a discutiilor asupra amendamentelor care vizeaza pensiile speciale a fost motivata de forul de specialitate prin faptul ca trebuie solicitate puncte de vedere de la Ministerul Justitiei, Ministerul Muncii, Ministerul de Finante si Ministerul Dezvoltarii Regionale, in contextul in care, in 2016, au existat doua decizii de neconstitutionalitate ale Curtii Constitutionale a Romaniei ( CCR ) asupra Legii privind pensiile speciale pentru alesii locali.
Membrii Comisiei nu au votat nici asupra articolului 247 - "Raporturile de munca sau de serviciu detinute anterior", art. 262 intitulat "Incompatibilitati pentru primar, viceprimar, presedinte si vicepresedinte al consiliului judetean", art. 263 referitor la "Incompatibilitati pentru consilierii locali si judeteni" si art 266 - "Situatii de conflict de interese".
Indemnizatie lunara, nu pe sedinta, in cuantum crescut
In schimb, printre articolele adoptate cu amendamente se numara art. 250, la care parlamentarii PSD -ALDE au modificat sintagma "indemnizatie de sedinta" cu sintagma "indemnizatie lunara". Astfel, legea modificata prevede acum ca: "Pentru participarea la sedintele consiliului si ale comisiilor de specialitate, consilierii locali, respectiv consilierii judeteni au dreptul la o indemnizatie lunara".
De asemenea, indemnizatia lunara pentru consilieri locali si judeteni care participa la sedintele ordinare sau extraordinare ale consiliului local si ale "consiliului judetean si ale comisiilor de specialitate este in cuantum de pana la 10% din indemnizatia lunara a primarului, respectiv a presedintelui consiliului judetean" si nu de 5%, cum este in varianta actuala.
"Consilierii locali, respectiv consilierii judeteni au dreptul la indemnizatia lunara pentru participarea la cel putin o sedinta de consiliu si o sedinta a comisiei de specialitate pe luna, desfasurate in conditiile legii", conform unui amendament al deputatului PSD, Ion Calin , adoptat in sedinta de marti a Comisiei speciale pentru elaborarea Codului administrativ.
Informarea cetatenilor nu mai e obligatorie
La articolul 261 au fost eliminate doua alineate (1) si (8) care prevedeau ca: " (1) Alesii locali au obligatia de a aduce la cunostinta cetatenilor toate faptele si actele administrative ce intereseaza colectivitatea locala. (8) Schimbarile survenite in activitatea consilierului local sau consilierului judetean, dupa caz, in timpul exercitarii mandatului, se aduc la cunostinta consiliului local, respectiv a consiliului judetean, in cel mult 10 zile de la data producerii acestora."
Totodata, la alin. (7) a fost introdusa sintagma "in conditiile legii". Potrivit amendamentului adoptat de forul de specialitate: "primarul, respectiv presedintele consiliului judetean este obligat ca, prin intermediul secretarului unitatii/subdiviziunii administrativ-teritoriale si al aparatului de specialitate, sa puna la dispozitie consilierilor locali, respectiv consilierilor judeteni, la cererea acestora, in termen de cel mult 10 zile lucratoare, informatiile necesare in vederea indeplinirii mandatului in conditiile legii".
La art. 271, care vizeaza "Sanctiunile disciplinare aplicabile consilierilor locali si consilierilor judeteni" au fost stabilite sanctiuni precum "diminuarea indemnizatiei lunare cu pana la 50%" sau "retragerea indemnizatiei lunare pentru una sau doua luni" pentru consilierii locali si judeteni care incalca "prevederilor prezentului Cod si ale regulamentului de organizare si functionare a consiliului local sau a consiliului judetean, dupa caz, consiliul local sau consiliul judetean".
S-a mentinut prevederea care stabileste ca este incompatibila calitatea de ales local cu cea de actionar semnificativ la o societate infiintata de consiliul local, respectiv de consiliul judetean. De asemenea, incompatibilitate este si in cazul in care "sotul/sotia, o ruda pana la gradul al II-lea inclusiv ale alesului local detin calitatea de actionar semnificativ la unul dintre operatorii economici prevazuti la primul alineat. Textul legii ofera si definitia termenului de actionar semnificativ prin care "se intelege persoana care exercita drepturi aferente unor actiuni care, cumulate, reprezinta cel putin 10% din capitalul social sau ii confera cel putin 10% din totalul drepturilor de vot in adunarea generala".
Urmatoarea sedinta a Comisiei speciale pentru elaborarea Codului administrativ va avea loc miercuri, incepand cu ora 14.00, cand dezbaterile vor fi reluate de la articolul 294.

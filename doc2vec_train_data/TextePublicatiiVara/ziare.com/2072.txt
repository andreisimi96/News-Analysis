Luni, 11 Iunie 2018, ora 22:16
Vulcanul Fuego din Guatemala inregistreaza pana la 9 explozii pe ora, dupa eruptia devastatoare din 3 iunie, soldata cu un bilant preliminar de 110 morti si peste 1,7 milioane de persoane afectate, potrivit unei surse oficiale citate luni de EFE.
Potrivit Institutului national de vulcanologie (Insivumeh), colosul situat la 50 de kilometri vest de capitala tarii emana o coloana de gaze si cenusa de peste 4.700 metri deasupra nivelului marii care se deplaseaza la 10 kilometri distanta spre vest.
Insivumeh noteaza ca vulcanul expulzeaza constant fluxuri de materii piroclastice care se scurg pe versantul de sud-est.
Pentru ziua si seara de luni sunt prognozate ploi abundente in regiune, ceea ce va face sa creasca posibilitatea alunecarilor de noroi de jur imprejurul colosului.
Puternica eruptie de duminica 3 iunie a provocat, potrivit datelor oficiale preliminare, 110 morti, 197 de disparuti, peste 1,7 milioane de persoane afectate si a distrus aproape o mie de case.

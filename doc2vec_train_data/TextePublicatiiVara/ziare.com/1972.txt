de Anca Petrache
Luni, 11 Iunie 2018, ora 00:00
De cum te trezesti si pana la cafeaua de dinainte de pranz deja probabil ca ai facut cateva alegeri de care nu esti asa de mandru. Ok, poate ca ai mancat fructe si ai mers la sala, dar e posibil sa fi si fumat sau sa fi sunat deja sa comanzi o pizza.
Si regreti. Si iti fixezi ca tinta iar si iar "sa ma las de fumat, de sucuri, de pizza etc". In cultura urbana s-a impamantenit faptul ca ai nevoie de circa 21 de zile sa scapi de un obicei urat, de un viciu. Totul a pornit de la o carte din anii 60, "Psycho-Cybernetics", in care Maxwell Maltz, un chirurg plastic, observa ca atat le ia oamenilor sa se obisnuiasca cu noul lor chip, arata Science Alert .
In realitate, insa, lucrurile nu stau chiar asa. Cercetatorii de la University College London au monitorizat circa 100 de oameni si au observat ca, daca vrei sa renunti la un viciu, trebuie sa-l inlocuiesti cu ceva. Iar acel "ceva" ajunge sa faca parte din obiceiurile tale zilnice, din ritual, in circa 66 de zile. Aceasta este media - perioada poarte varia intre 18 si 254 de zile, de fapt.
Daca incerci sa renunti la un viciu, nu dispera daca in trei saptamani nu se intampla minunea. Pentru cei mai multi dintre noi e nevoie de mai mult timp, spun oamenii de stiinta.
Atunci cand incerci sa te lasi de ceva, fie ca e vorba de pizza, tigari sau alcool, trebuie sa pui altceva in loc. Asa ai mai multe sanse sa reusesti. De aceea multi se ingrasa atunci cand renunta la tigari. "E mult mai simplu sa incepi sa faci ceva nou decat sa incerci sa renunti la un obicei fara sa pui ceva in loc", explica expertul in neurologie Elliot Berkman.
De fapt, nu exista o perioada de timp dupa care sa fii "vindecat". Reteta pentru a reusi tine de personalitate, motivatie, circumstante si viciu sau obisnuinta la care vrei sa renunti.
Se poate intampla sa renunti brusc la o obisnuinta cand se intampla ceva drastic. Te imbolnavesti sau te loveste un autobuz cand mergi pe strada si trimiti mesaje. Dar sunt cazuri rare.
In mod normal, ca sa renunti la un obicei ai nevoie de cel putin doua luni. Si da, a pune ceva in loc e cea mea buna strategie, cu conditia sa fie ceva bun. Apoi, trebuie rabdare. Cu cat mai mult a tinut acel obicei, cu atat mai mult e nevoie de timp pentru a fi "uitat".
Citeste si Mananci prea mult? Iata cateva posibile cauze - Interviu cu psihologul Elena Ceciu

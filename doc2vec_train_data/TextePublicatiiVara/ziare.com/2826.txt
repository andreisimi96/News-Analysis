Plecat din PNL, Daniel Zamfir a trecut la ALDE: E cea mai rusinoasa era a PNL, cu cel mai rusinos presedinte al PNL
Duminica, 17 Iunie 2018, ora 11:19
Senatorul Daniel Zamfir, care si-a anuntat sambata plecarea din PNL , a fost prezentat duminica dimineata, de presedintele ALDE, Calin Popescu Tariceanu.
Zamfir, care nu a precizat unde va pleca dupa iesirea din PNL, isi oficializeaza astfel trecere la ALDE, partid condus de fostul lider liberal Calin Popescu Tariceanu.
"Il felicit pe Daniel Zamfir pentru decizia pe care a luat-o", a spus Tariceanu, in cadrul unei conferinte de presa. "Este o voce liberala puternica care ni se alatura", a adaugat fostul premier.
Cunoscut ca initiatorul Legii darii in plata, Zamfir a plecat din PNL dupa ce conducerea partidului a decis, in luna martie, sa propuna excluderea sa in Consiliul National. In plus, senatorul l-a criticat pe presedintele PNL Ludovic Orban si deciziile acestuia privind partidul.
"Lucrurile pe care le traim impreuna de o buna bucata de vreme sunt pentru mine de neimaginat. V-o spun cu toata sinceritatea si amaraciunea! Sunt membru al acestui partid de zece ani, am avut onoarea sa fiu deputat in perioada 2012-2016, iar acum din 2016 senator.
(...) PNL a fost bagat in transee de catre Ludovic Orban si un grup restrans si ilegitim de 'prieteni sfatuitori', un PNL care in loc sa apere drepturile si libertatile fundamentale ale omului, s-a transformat in aparatorul abuzurilor. Tot expresia unei gandiri primitive este si decizia luata de 'grupul presedintelui' de a nu initia si vota nicio propunere alaturi de PSD.
(...) Presedintele PNL apeleaza la plangeri penale si atacuri fara precedent la CCR, actiuni care pun PNL in cea mai rusinoasa postura din istoria sa. Asa am ajuns ca acestea sa fie prioritatile noastre si nu sanatatea si educatia, dupa cum anunta eminenta cenusie a PNL, dl Citu", sunt cateva dintre declaratiile facute de Zamfir, cand si-a anuntat plecarea.
"Eu nu sunt aici pentru ca Ludovic Orban a decis, in urma cu trei luni, sa ma excluda din PNL", a spus senatorul, duminica. "E cea mai rusinoasa era a PNL, cu cel mai rusinos presedinte al PNL. (...) Nu cautati vreun troc intre mine si dl Tariceanu, pentru ca nu exista", a adaugat Zamfir. Disensiunile acestuia cu presedintele PNL au inceput in urma cu jumatate de an, cand Orban a spus despre senator ca are "atitudini neconforme" cu linia partidului si daca va continua in aceeasi maniera se vor desparti.

Vineri, 15 Iunie 2018, ora 00:00
Desi suna mai mult ca o scuza pentru una dintre acele zile cand parul nu vrea sa se aseze in niciun fel, in realitate Sindromul parului incontrolabil exista si e rezultatul unei mutatii genetice. Se crede ca si Albert Einstein suferea de asa ceva.
In cazul micutei Taylor McGowan, de un an si sase luni, diagnosticul e cert, arata Science Alert .
E una dintre cele aproximativ 100 de persoane afectate de acest sindrom, care, din fericire, nu se manifesta si in alt fel. "Parul ei arata minunat, e ca si cum ar fi un Albert Einstein in miniatura", spune mama ei, Cara McGowan.
Iar porecla, data cand era doar un bebelus, a ramas, iar mama ei chiar a deschis o pagina de Facebook unde oamenii pot vedea minunea cu propriii ochi.
Aceasta frizura atipica e rezultatul mutatiei PADI3, care implica trei gene ce au legatura cu parul. Practic, rezulta un par asemanator celui pe care il au persoanele cu origini africane, doar ca blond sau argintiu.
Mama lui Taylor a observat prima oara ca fiica ei e speciala la 4 - 6 luni. Curand a devenit clar ca parul fiicei sale avea propria personalitate. O asistenta le-a spus ca fetita va pierde acest par curand, ca va cadea, urmand a fi inlocuit de un altul, cu alta textura. Acest lucru nu s-a intamplat insa.
Bunica lui Taylor a fost cea care a inceput sa caute pe Internet copii cu aceeasi particularitate si a aflat despre acest sindrom, incepand sa intuiasca faptul ca despre asta era vorba. Un test ADN a confirmat Sindromul parului incontrolabil.
De multe ori acest sindrom trece nedetectat, pentru ca apare mai tarziu in viata.
Vezi si Un baietel sufera de o boala rara, care il face sa zambeasca in permanenta

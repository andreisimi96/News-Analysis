Miercuri, 30 Mai 2018, ora 17:14
Fostul presedinte Traian Basescu sustine ca CCR a adoptat "o decizie de rara ticalosie", iar, "practic, de azi, procurorii marilor parchete sunt subordonati guvernului politic".
"Dragnea si Tariceanu au reusit implementarea visului USL: 'NU AVEM PUTEREA, PANA NU AVEM JUSTITIA'. Curtea Constitutionala a adoptat, in conflictul Kovesi - Tudorel Toader, o decizie de rara ticalosie.
Practic, de azi, procurorii marilor parchete sunt subordonati guvernului politic, prin Ministrul Justitiei", scrie Traian Basescu pe pagina sa de Facebook.
El sustine ca CCR a intors Justitia la nivelul anilor 2004, cand "deciziile cu privire la soarta dosarelor penale se luau in sediul PSD, de doamna Stanoiu, alaturi de Adrian Nastase, Victor Viorel Ponta, Mike Spaga, Marian Oprisan si multi alti politicieni socialisti".
Traian Basescu acuza Curtea Constitutionala ca a anulat 14 ani de progres in procesul de consolidare a independetei Justitiei.
"Eu nu sustin ca, in independenta ei, Justitia nu a facut abuzuri, nu a hartuit si condamnat oameni nevinovati, dar acestea trebuie corectate prin legi, prin implementarea deciziilor CCR si a directivelor UE in legislatie sau prin actiuni ale CSM si ale Inspectiei Judiciare, dar in niciun caz prin punerea parchetelor sub control politic", mai afirma Basescu.
Curtea Constitutionala a admis, miercuri, sesizarea Guvernului privind un conflict juridic de natura constitutionala intre ministrul Justitiei si presedintele Klaus Iohannis si intre Guvern si Presedintie, ca urmare a respingerii de catre seful statului a cererii de revocare a sefei DNA, Laura Codruta Kovesi.

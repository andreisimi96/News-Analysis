Sambata, 09 Iunie 2018, ora 13:08
Ion Tiriac a avut o contributie decisiva in cel mai important contract de reprezentare semnat de Simona Halep pana acum.
Fostul jucator de tenis a fost cel care a intermediat negocierile dintre Halep si gigantul american Nike, iar Dumitru Haradau, directorul turneului WTA de la Bucuresti, a dezvaluit cum au decurs acestea.
"Halep este asa de buna pentru ca are cea mai buna echipa din lume in spatele ei. Si Ion Tiriac face parte din echipa ei. Fara Tiriac, Halep nu facea contract in valoare de doua milioane de euro cu Nike!
Stiti cum s-a intamplat? Tiriac a trimis un avion particular in Statele Unite ale Americii pentru a-i aduce la Bucuresti pe reprezentantii de la Nike. Intalnirea a avut loc la Stejarii (un club aflat in proprietatea lui Tiriac - n.red.) . Au intrat aia acolo, nu stiau pe unde sunt, au ramas impresionati de ce au vazut, dupa care Tiriac le-a explicat: Bai, fratilor, daca pierdeti ocazia asta, alta nu veti mai avea. Aia semnau orice! Apoi s-au intors in America cu acelasi avion privat.
Credeti ca se putea face un contract, chiar si pentru Simona, daca nu era Tiriac? Acelasi om care a facut contractele pentru Boris Becker si pentru altii, si care a fost si este cel mai bun din lume. Halep are in spate cea mai buna echipa, dar cel mai important rol il are Tiriac. Toate aceste lucruri influenteaza performanta si trebuie sa tii cont de ele", a spus Haradau la Digi Sport .
Simona Halep a semnat, in primavara acestui an, un contract cu producatorul de echipament sportiv Nike.
Halep incaseaza doua milioane de euro pe sezon de la gigantul american, de doua ori mai mult decat primea de la Adidas.

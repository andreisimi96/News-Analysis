Duminica, 10 Iunie 2018, ora 22:31
Simona Halep va ajunge luni in Romania dupa aventura sa de la Roland Garros , aventura care i-a adus primul sau titlu major de Mare Slem, French Open 2018, dupa o finala in care a dispus de Sloane Stephens din Statele Unite.
Scorul a fost 3-6, 6-4, 6-1, dupa o revenire de la 0-2 in setul secund.
Sportiva noastra de 26 de ani nascuta la Constanta va ajunge luni cu un avion Tarom la Otopeni, la ora 16.15, iar marea surpriza este ca ea va prezenta marele trofeu Suzanne Lenglen tuturor fanilor sai in aceeasi seara, la Arena Nationala:
"Primaria Capitalei, prin Compania Sport pentru toti, in parteneriat cu Federatia Romana de Tenis, organizeaza maine, 11 iunie 2018, ora 20.00, la Arena Nationala, in fata zonei VIP- intrarea oficiala, o ceremonie in cadrul careia Simona Halep, cetatean de onoare al Capitalei, va prezenta romanilor trofeul Roland Garros! Toti cei care vor sa o vada pe marea noastra campioana sunt asteptati la Arena Nationala! Accesul va fi permis prin strazile Maior Coravu, Pierre de Coubertin si Basarabiei. Intrarea este libera", se arata intr-un comunicat de presa remis Ziare.com.
Halep a pierdut 3 finale de Mare Slem pana sa ajunga la aceasta performanta, dintre care 2 tot la Roland Garros.
Romanca e lidera detasat in clasamentul WTA , avand peste 1200 de puncte avans fata de Caroline Wozniacki , putand ramane lidera si dupa Wimbledon .

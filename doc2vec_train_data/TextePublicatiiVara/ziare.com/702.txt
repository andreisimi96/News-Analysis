de Redactia Ziare.com
Joi, 31 Mai 2018, ora 15:20
Ambasada SUA la Bucuresti a comentat decizia CCR de miercuri in cazul Kovesi, afirmand ca urmareste indeaproape evenimentele pe aceasta tema.
"Urmarim indeaproape evenimentele. Aceasta este o problema interna a Romaniei", a transmis Ambasada SUA la Bucuresti, joi, la solicitarea News.ro.
Amintim ca, judecatorii Curtii Constitutionale au admis, miercuri, sesizarea Guvernului , dupa ce Klaus Iohannis a refuzat sa o revoce pe Laura Codruta Kovesi, procuror sef al DNA.
Curtea Constitutionala a decis, cu majoritate de voturi, ca exista un conflict institutional intre Executiv si Presedintie.
Ulterior, CCR a emis un comunicat de presa in care ii arata presedintelui Klaus Iohannis calea de urmat dupa decizia de azi in cazul Kovesi .
"Presedintele Romaniei urmeaza sa emita decretul de revocare a procurorului sef al DNA", transmite CCR.
Opozitia a reactionat imediat , afirmand ca decizia CCR este o decizie absurda, prin care desfiinteaza de facto autoritatea presedintelui. Totodata, spun liderii partidelor de Opozitie, hotararea este fundamental eronata din punct de vedere tehnic juridic.
Ca de fiecare data cand liderii Puterii au luat decizii impotriva Justitiei din Romania, lumea s-a mobilizat pe retelele sociale si a iesit sa protesteze in Piata Victoriei .

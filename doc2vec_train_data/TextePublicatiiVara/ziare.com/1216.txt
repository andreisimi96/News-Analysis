de Alexandra Sandru
Marti, 05 Iunie 2018, ora 14:21
Primarul Capitalei, Gabriela Firea, a marcat, marti, Ziua Internationala a Mediului, impreuna cu ministrul de resort Gabriela Gavrilescu, prezentand planurile lor comune pentru un mediu mai curat. Fosta prezentatoare de stiri a tinut, insa, sa-i asigure pe bucuresteni ca nicidecum nu s-a gandit vreodata sa instituie o taxa de poluare in centrul Capitalei.
"E adevarat, avem in continuare, ca si marile capitale, probleme din cauza traficului sufocant, care genereaza si probleme de poluare. Am citit si eu mai multe stiri si profit de invitatie sa spun ca nu ne-am gandit deocamdata la modul aplicativ de a institui o taxa de poluare in centrul Capitalei, desi ea s-ar cere, daca ar fi sa analizam doar componenta tehnica. Dar nu credem ca orasul e pregatit, nu credem ca cetatenii sunt in acest moment pregatiti fara o consultare foarte larga de a plati o taxa pentru a patrunde in zona de patrimoniu, in zona centrala.
Chiar daca, teoretic, repet, dupa toate componentele si detaliile europene ea ar putea fi instituita.
Dar incercam sa multiplicam si sa dinamizam celelalte masuri, in special incurajarea transportului public in comun, incurajarea construirii de piste de biciclisti, incurajarea recuperarii pentru cetateni a spatiilor verzi, o masurare si o monitorizare mai atenta a calitatii aerului din tara. Sa spunem sa ramana ca ultima solutie la un moment dat, daca se va pune problema, dar numai dupa o larga consultare. Dar nu acum. Am facut aceasta precizare pentru ca nu stim de unde, din senin, a aparut aceasta informatie pusa pe seama mea si a doamnei viceprim-ministru", a spus Firea.
Din senin, chiar ea a vorbit de taxa pe centrul Bucurestiului
Daca tot s-a intrebat de unde, sa-i improspatam memoria.
Chiar ea, in octombrie 2017, din senin, a spus ca vrea sa faca un referendum pentru ca bucurestenii sa spuna daca vor introducerea taxei pentru centrul Capitalei.
Ca sa nu credem ca a fost doar asa, o vorba aruncata din senin, Firea a venit cu termene exacte si un plan ce parea gata stabilit.
"In saptamanile urmatoare, vom avea o consultare populara, prin asociatiile de proprietari si prin primariile de sector, de asemenea, va fi si un sondaj de opinie, in care dorim sa-i intrebam pe bucuresteni daca ar fi de acord, avand in vedere cresterea numarului de masini inmatriculate in Bucuresti, cu aproape 50.000 doar in acest an, si ca urmare a eliminarii taxei de mediu, sa se introduca, pentru zona centrala, asa cum se intampla in toate marile capitale europene, o taxa de mediu.
Nu avem stabilita valoarea, se fac acum niste calcule", spunea Gabriela Firea pe 23 octombrie 2017 , la Adevarul Live, criticand eliminarea taxei decisa de nimeni altul decat Liviu Dragnea.
Nu mai tarziu de urmatoarea zi, pe 24 octombrie, tot Gabriela Firea, din senin, venea cu noi informatii despre taxa, de data aceasta cu detalii complet schimbate.
Asadar, taxa nu avea sa fie una general aplicata masinilor vechi sau/si poluante din Bucuresti, ci una de acces in centrul orasului. Cireasa de pe tort, Firea a subliniat ca face precizarile dupa o discutie cu Gratiela Gavrilescu.
"In legatura cu multiplele intrebari dupa interviul de ieri in legatura cu posibilitatea instituirii unei taxe de centru: am discutat si cu doamna viceprim-ministru (Gratiela Gavrilescu, ministru al Mediului - n.red.), iar in cadrul Directiei de Mediu a Primariei Capitalei se realizeaza planul de calitate a aerului, avem zone foarte poluate, trebuie sa luam masuri", a spus Firea pe 24 octombrie, intr-o dezbatere organizata de ECONOMICA.net .
"Credem ca se va ajunge si la instituirea unei taxe de centru pentru protectia cladirilor de patrimoniu, a mediului inconjurator, dar si ca un factor anti-congestie. Nu pot sa spun de pe acum care va fi aceasta suma, pentru ca va fi calculata si in raport cu nivelul de trai din Capitala. Nu ne mai putem permite ceea ce se intampla acum, avem foarte multe rable in Bucuresti", a subliniat atunci primarul.
Ea a precizat, insa, ca aceasta taxa de centru nu va fi impusa in Bucuresti "pana cand nu implementam celelalte obiective, si anume: innoirea parcului auto, de asemenea, finalizarea macar a parcarilor de resedinta, a parcarilor din structura usoara pe care urmeaza sa le construim in zonele cele mai aglomerate ale Capitalei, ca sa existe un debuseu, construirea pistelor pentru biciclisti, de aceea am si incercat sa-i stimulam prin vouchere".
Dintre aceste masuri, chiar astazi, la ora 17:00, Firea va semna in direct contractul pentru cele 400 de autobuze Euro 6 de la firma turca Otokar (in era in care la nivel mondial masinile diesel sunt interzise in capitalele lumii iar orasele civilizate, cum ar fi si Clujul, trec majoritar sau chiar integral la transportul public electric pentru a reduce poluarea).
Tot azi, in aceeasi conferinta, Firea si Gavrilescu au laudat absorbtia de catre Primaria Capitalei a 10 milioane de euro pentru piste de bicicleta. E drept, pana la realizarea lor efectiva nu se stie cat va mai trece, insa pasii despre care spunea atunci ca vor fi facuti pana la instituirea taxei exista.
Pana la urma, daca totusi plecam de la prezumptia ca primarul general a spus adevarul in fiecare dintre declaratii, ar reiesi faptul ca intr-adevar a fost facuta aceasta consultare si ca rezultatul a fost cel pe care ea il afirma astazi: "orasul nu e pregatit".
Insa de aici se nasc intrebarile de ce nu a publicat Primaria informatii despre consultarea publica si cat ne-a costat ea?
Totodata, avand in vedere multitudinea de masuri anuntate si nematerializate in ultimii doi ani de Firea, ne putem intreba cate astfel de consultari publice secrete o fi facut primarul general?
ABERATIE, aberatii, s.f. 1. Abatere de la ceea ce este normal sau corect. 2. Ceea ce este inadmisibil, absurd; absurditate, ineptie, prostie.

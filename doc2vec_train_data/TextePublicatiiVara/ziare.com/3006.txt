Luni, 18 Iunie 2018, ora 20:24
Presedintele SUA, Donald Trump, a cerut, luni, Pentagonului sa creeze o forta militara spatiala, in scopul dobandirii "dominatiei americane in spatiu".
"Am ordonat Departamentului Apararii si Pentagonului sa inceapa imediat procedura necesara infiintarii unei Forte spatiale, a sasea ramura a armatei", a declarat Donald Trump in cursul unei reuniuni a Consiliului National Spatial.
"Destinul nostru dincolo de Terra nu este doar o problema de identitate nationala, ci si o problema de securitate nationala", a spus Donald Trump, potrivit CNBC si WRCBTV.
"In privinta apararii Americii, nu este suficient sa avem pur si simplu prezenta in spatiu. Trebuie sa avem dominatie americana in spatiu", a argumentat Donald Trump.
"Administratia mea revendica din nou prestigiul Americii ca fiind cea mai avansata natiune in domeniul spatial. Esenta personalitatii americanilor este sa exploreze noi orizonturi, sa atinga noi frontiere", a adaugat Donald Trump, citat de Associated Press.
"We are going to have the air force and we are going to have the space force": President Trump discusses plans for "sixth branch of the armed forces" at Nat'l Space Council meeting https://t.co/BU6U5hnobW pic.twitter.com/W0QgSnCeLQ
- CBS News (@CBSNews) June 18, 2018

Vineri, 01 Iunie 2018, ora 15:00
In urma cu zece ani, Simona Halep reusea sa devina campioana la Roland Garros in proba junioarelor, dupa o finala suta la suta romaneasca disputata cu Elena Bogdan .
In timp ce Simona a confirmat in ultimul deceniu forma buna din perioada junioratului, lucrurile au stat complet diferit pentru Elena Bogdan.
Trecerea de la juniorat la circuitul profesionist reprezinta probabil cel mai mare obstacol din tenis, iar un exemplu in acest sens este si Elena Bogdan. Fie ca este vorba despre situatia materiala, lipsa conditiilor de pregatire sau un mental nu tocmai potrivit, de multe ori s-a intamplat ca talente uriase sa se piarda pe drum.
In cazul Elenei, vorbim despre probleme la genunchi si lipsa increderii in propriile forte, care au dus ca in ultimul deceniu sa nu urce niciodata mai sus de locul 151 in clasamentul WTA .
In momentul de fata, sportiva din Craiova se afla pe locul 667 la simplu si evolueaza in mod special in circuitul ITF.
Daca Simona are trei finale de Grand Slam in palmares, Elena nu a ajuns niciodata pe tabloul principal la simplu. Cel mai aproape a fost la Roland Garros, unde s-a oprit de doua ori in ultimul tur al calificarilor.
Ea are doar patru trofee ITF in palmares, la simplu, trei in turnee cu premii totale de 10 mii de dolari si unul intr-un turneu cu premii de 50 de mii de dolari.
S-a axat mai mult in ultima perioada pe turneele de dublu, unde a devenit o jucatoare destul de buna in circuitul ITF, drept dovada stand si titlurile numeroase castigate.
Premiile in circuitul ITF sunt insa foarte mici, drept dovada ca in acest an a castigat doar 985 de dolari, potrivit datelor furnizate de WTA. In intreaga cariera, Elena Bogdan are premii in valoare de 237.919 de dolari.

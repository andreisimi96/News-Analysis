Sambata, 02 Iunie 2018, ora 10:06
Simona Halep ocupa pozitia a doua in clasamentul in timp real al WTA, dupa Caroline Wozniacki.
Tenismena noastra, careia i-au fost scazute cele 1.300 de puncte primite pentru finala disputata anul trecut la Openul Frantei, are in prezent 6.100 de puncte.
Calificata deja in optimile de finala la Roland Garros, Caroline Wozniacki are un avans de 645 de puncte in fata Simonei.
Pentru a fi sigura ca ramane pe primul loc dupa Roland Garros 2018, Simona Halep trebuie sa castige Grand Slam-ul de la Paris. Totusi, poate urca din nou pe prima pozitie si in functie de rezultatele danezei.
Daca Simona a cazut un loc, Mihaela Buzarnescu, calificata in optimi la Roland Garros dupa o victorie superba in fata Elinei Svitolina, a urcat trei pozitii, aflandu-se la cea mai buna clasare din cariera.
30 e locul ocupat de Mihaela Buzarnescu in clasamentul WTA, cu 1.543 de puncte.
In urcare se afla si Irina Begu, care sambata o va intalni pe Caroline Garcia in 16-imile Grand Slam-ului francez. Tenismena noastra in varsta de 27 de ani ocupa locul 34, cu 1.365 de puncte, cu 6 pozitii mai bine decat la startul acestei saptamani.
Urmatorul clasament oficial al WTA va fi anuntat abia dupa terminarea Grand Slam-ului de la Roland Garros.

Luni, 11 Iunie 2018, ora 15:00
Intre Simona Halep si antrenorul alaturi de care a facut primii pasi spre elita tenisului s-a produs o ruptura totala.
Firicel Tomai a lucrat cu Simona intre 2008 si 2012, dar spune ca relatia dintre el si noua campioana de la Roland Garros este foarte proasta.
Tomai a fost cel care a preluat-o pe Simona imediat dupa ce a terminat junioratul, a primit-o in casa sa si a sprijinit-o financiar pentru a putea participa la anumite turnee. Totusi, intre cei doi relatia s-a oprit brusc din motive pe care Tomai nu doreste sa le dezvolte.
"Eu cu Simona m-am oprit in 2012 si totul s-a oprit printr-o relatie rece. Noi nu mai vorbim. A fost vorba de caracter, nu mai vorbim, nu mai tinem legatura. Eu nu am vrut sa mergem mai departe. E treaba lor. Ea ii influenteaza pe altii, nu e influentata. Nu m-a sunat. Noi nu mai tinem legatura. Ea are treaba ei, acum are alte persoane. Fiecare e pe drumul lui", a spus Firicel Tomai la Pro Sport Live .
Tomai a explicat apoi felul in care a incercat sa schimbe jocul Simonei Halep.
"Ea era o fata cu un potential mare, dar nevalorificat. Se vedea ca putea sa joace un tenis foarte bun, dar nu prea il juca. Imprastia repede mingile, mai mult de doua, trei schimburi nu tinea, nu avea rabdare si forta. Ca persoana era imprastiata, nelinistita. Nu era discipliniata, nu stia cum merg lucrurile, nu stia. Am schimbat multe lucruri. Dar ea asculta si nu stiu daca mi-a fost greu. Ea era convinsa tot timpul ca ce fac eu era bine pentru ea", a adaugat Tomai.
Dupa despartirea de Tomai, Simona a mai lucrat cu Andrei Mlendea, Adrian Marcu, Wim Fissette, Victor Ionita si Darren Cahill .
Firicel Tomai este si antrenorul sub comanda caruia Victor Hanescu a ajuns in sferturile de finala de la Roland Garros, cea mai mare performanta a tenisului masculin de simplu in ultimii ani.

Vineri, 08 Iunie 2018, ora 10:00
Intr-o conversatie cu un reporter incognito viceprimarul comunei Balaci, din Teleorman, Victor Amza, s-a plans de mitingul organizat de PSD.
Reporterul Newsweek a pretins ca sunt din partea conducerii PSD, iar viceprimarul a inceput sa discute deschis. Pe langa proasta organizare blamata, el i-a spus reporterului ca atat el, cat si primartul localitatii trebuie sa dea din banii lor 1.500 de lei, in conditiile in care salariile lor sunt mici, pentru "o comuna de rangul 3".
"Pai ganditi-va, eu am toate masinile astea, mai trebuie sa le pun si benzina, si mancarea. La salariul nostru, ca noi suntem comuna de rangul 3. Da, in fine, ce sa.... (...)
Deci, numai la benzina si astea, ajungeam estimativ, aproximativ... sa mai lase si dumnealor, ca mai avem 2-3 care sunt consilieri, deci sare de 1000-1500 cu mancarea. Si ii mai rugam sa mai ea si ei, care mai au posibilitatea. Va dati seama ca nu pot sa fac astea... cu...", a declarat viceprimarul, plangandu-se de "lagunele" din organizare, termenul corect fiind "lacune".
"Simpatizant, simpatizant, dar totul se rezuma pana ii pui sa bage mana in buzunar", a spus el.
Acesta a adaugat ca va veni la miting cu oameni tineri, pentru ca cei batrani nu fac fata.
"La batrani, am renuntat la serviciile lor, ca nu... Deci, am luat baieti si fete care sunt apti pentru calatorie, sa reziste un pic la tracasare, avand in vedere ca e si la ora 20.00 si noi ajungem cine stie, la miezul noptii acasa, daca om reusi", a punctat Amza.
In plus, el a precizat ca a selectat participantii, pentru ca "cine stie, mai vine vreo televiziune pe acolo sau ceva si sa nu stie sa vorbeasca, ne facem de ras, ca ne dau astia pe la ziar".
Si primarul PSD din Cavnic (Maramures), Vladimir Petrut, a declarat saptamana aceasta ca nu este de acord cu organizarea mitingului de catre formatiunea din care face parte si s-a plans ca Liviu Dragnea trateaza oamenii ca pe animale.
Citeste mai multe informatii despre mitingul PSD:

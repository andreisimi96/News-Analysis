Vineri, 15 Iunie 2018, ora 13:45
Darren Cahill a vorbit pe larg despre relatia si colaborarea cu Simona Halep.
Intr-un amplu interviu acordat in tara sa natala, antrenorul australian a dezvaluit ce i-a trecut prin minte in finala Roland Garros dintre Simona Halep si Sloane Stephens, la scorul de 6-3, 2-0 pentru americanca.
"Sincer, eram OK pentru ca atunci cand vezi ca adversarul joaca la un nivel extrem de inalt, iar Sloane asta facuse, nu ai ce sa spui. Nu eram ingrijorat de scor, ci de fizicalitatea meciului, Simona ii lasa multe puncte gratis, dar stiam ca frica de a pierde o va lovi la un moment dat si isi va folosi picioarele, va lungi schimburile si-l va face un meci si mai fizic", a spus Cahill la The first serve, potrivit Gazeta Sporturilor .
Cahill a vorbit si despre cel mai dificil moment alaturi de Simona Halep, dupa pierderea finalei Openului Frantei din 2017, in fata Jelenei Ostapenko.
"Cel mai greu moment pentru mine ca antrenor a fost sa vad finala de anul trecut, cand a condus cu un set si 3-0 si era jucatoarea mai buna de pe teren. Sa fiu martor la felul in care i-a scapat acel meci a fost cel mai greu moment si cu siguranta si al ei. Tot creditul pentru ea ca a putut sa treaca peste, in plus nici la numarul unu nu a ajuns din prima. A avut cateva lovituri dure in stomac, dar a pus capul jos a muncit si mai mult la antrenamente. E o tanara domnisoara curajoasa si determinata", a precizat Darren.
Australianul in varsta de 52 de ani a detaliat apoi si disputa avuta anul trecut la turneul de la Miami si motivul pentru care a vrut sa renunte la colaborarea cu Simona.
"Fiecare antrenor trebuie sa se priveasca intr-o oglinda si sa decida daca mesajul lui ajunge la jucator. Nu a fost vorba doar despre meciul cu Johanna Konta, ci si despre alte partide in care am simtit ca nu a ajuns la ea mesajul meu. M-am gandit ca poate trebuie sa vina altcineva, a fost ca o ultima incercare din punctul meu de vedere pentru ca nu-mi doream sa distrug, asa ca am decis sa fac un pas in spate si i-am spus ca daca ma vrea inapoi trebuie sa evolueze din punct de vedere mental sau daca are nevoie de o alta voce o sa o ajut sa o gaseasca", a explicat Darren Cahill.
"A decis ca vrea sa raman. Au mai fost si unele scapari pe drum, dar faptul ca a angajat un psiholog in ultimii ani, ca e in contact cu ea tot timpul si vrea sa fie si mai buna arata cat de mult si-a dorit. Simona e geniala in multe aspecte, dar era pacat ca din cauza unui singur motiv sa nu ajunga unde trebuia", a mai spus acesta.
Simona Halep si Darren Cahill colaboreaza de peste 3 ani, iar in tot acest timp reprezentanta noastra a ajuns pe locul 1 WTA si a disputat trei finale de Grand Slam, castigand una, in urma cu o saptamana la Roland Garros.

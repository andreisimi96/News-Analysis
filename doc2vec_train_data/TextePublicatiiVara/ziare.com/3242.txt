Luni, 02 Iulie 2018, ora 19:04
Sorin Iliesiu, membru al Consiliului de Administratie al TVR , afirma ca o sedinta a CA, la care va trebui sa fie invitat si jurnalistul Dragos Patraru, va fi organizata in curand, dupa ce mai multi membri ai acestui for au solicitat acest lucru.
"Ma bazez pe lege. Conform legii, daca minimum o treime dintre membrii Consiliului solicita sedinta extraordinara, e obligatoriu sa se tina sedinta. Iar o treime din 13 (n.r. - membri CA al TVR) inseamna 5, dar scrisoarea este semnata de 7. E chiar majoritate. Iar noi cerem in scrisoare sa se puna la vot rezilierea contractului lui Dragos Patraru. Si noi putem vota sa se abroge rezilierea si sa se continue emisiunea. Eu de-asta sunt optimist. Ea (n.r. - Doina Gradea) n-are incotro", a declarat luni pentru AGERPRES Iliesiu.
Potrivit acestuia, "totul este ca emisiunea lui Dragos Patraru sa continue, pentru ca e brandul TVR".
Sapte membri ai CA al TVR au transmis presedintelui - director general al Televiziunii publice, Doina Gradea, o scrisoare deschisa in care ii solicita organizarea unei sedinte extraordinare in care sa fie supusa la vot propunerea de intrerupere a relatiilor contractuale ale TVR cu Dragos Patraru, prezentatorul emisiunii "Starea natiei", care a fost scoasa din grila institutiei. Scrisoarea este semnata de Liviu Bratescu, Monica Ghiurco, Sorin Iiesiu, Dan Lazea, Hajnalka Nagy-Debreczeni, Cristian Vasile Petcu si Christel Topescu.

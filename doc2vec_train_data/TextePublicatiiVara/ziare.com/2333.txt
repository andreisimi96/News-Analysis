Miercuri, 13 Iunie 2018, ora 22:00
"Este ceva rar si nu este o situatie ideala", a reactionat miercuri presedintele FIFA , Gianni Infantino , dupa ce selectionerul nationalei de fotbal a Spaniei, Julen Lopetegui, a fost demis cu numai doua zile inaintea meciului cu Portugalia, primul pentru La Roja la Cupa Mondiala 2018 .
"Este o situatie aparte. (...) Cu siguranta se va vorbi mult despre asta in Spania, dar sunt sigur ca Luis Rubiales (presedintele federatiei) si toata echipa sa, care sunt oameni de fotbal, au evaluat toate optiunile pentru a lua o asemenea decizie", a afirmat Infantino cu ocazia celui de-al 68-lea congres al FIFA, de la Moscova.
In locul lui Lopetegui, Federatia spaniola l-a numit selectioner pe Fernando Hierro , directorul sportiv al La Roja.
Lopetegui, care are 51 de ani, pregatea nationala Spaniei din vara lui 2016, cand l-a inlocuit pe Vicente del Bosque. Tehnicianul de origine basca isi prelungise recent contractul cu La Roja pana in 2020
In afara de Portugalia, celelalte adversare ale Spaniei in Grupa B a CM 2018 sunt echipele Marocului si Iranului.

Luni, 11 Iunie 2018, ora 13:37
Gigi Becali , finantatorul FCSB , se declara inspirat de succesul Simonei Halep de la Roland Garros si anunta ca echipa lui va castiga Liga Campionilor in urmatorii ani.
Latifundiarul a marturisit ca triumful Simonei i-a dat incredere si l-a invatat ca marile victorii se construiesc in timp.
"Este victoria noastra, pentru ca, asa cum v-am spus acum 15-20 de ani ca o sa jucam Liga Campionilor si asa cum a spus si Simona acum 6 ani ca va castiga Roland Garros, asa o sa va spun eu acum si voi o sa ziceti ca sunt nebun. Dar peste 10-11 ani, nu stiu cand Dumnezeu o sa vrea si o sa merit, o sa va dati seama ca am zis o nebunie care se va adeveri cand voi castiga Liga Campionilor! Asta a facut Simona, ne-a dat putere si speranta in viitor.
Va spun eu, Becali, eu cu FCSB voi castiga Liga Campionilor. Marile titluri si marile trofee nu se castiga, se construiesc. Asta voi face eu, voi construi la FCSB o echipa care va castiga Liga Campionilor. O sa ziceti ca sunteti nebun. Asta fac eu acum, construiesc o echipa", a spus Gigi Becali la ProX.
Simona Halep a castigat, sambata, primul trofeu de Grand Slam din cariera, ea impunandu-se in fata lui Sloane Stephens in finala de la Roland Garros.
Victoria vine dupa trei finale majore pierdute, doua dintre ele chiar la Paris.
Simona va reveni in Romania luni dupa-amiaza, ea urmand a ateriza la Bucuresti in jurul orei 16:00. Ulterior, de la ora 20:00, Halep isi va prezenta trofeul pe National Arena , cel mai mare stadion din tara.

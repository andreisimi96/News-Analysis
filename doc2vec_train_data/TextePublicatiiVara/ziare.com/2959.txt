de Comunicat de presa
Luni, 18 Iunie 2018, ora 12:00
Iti place sa te plimbi cu bicicleta pe drumuri putin umblate, sa admiri natura si sa iti reincarci bateriile prin miscare? Hai in Colinele Transilvaniei , unde te asteapta peste 600 de km de trasee turistice, recomandate pentru drumetie si bicicleta, intr-una dintre cele mai mari arii protejate continentale Natura 2000 din tara: Hartibaciu - Tarnava Mare - Olt.
Intre malul stang al Tarnavei Mari si cel drept al Oltului, in zona dintre Sighisoara - Medias - Sibiu - Fagaras - Rupea - Sighisoara, gasesti situri medievale si rurale faimoase (Viscri, Biertan, Sighisoara), dar si comori culturale inca insuficient descoperite (situri UNESCO - Saschiz si Valea Viilor, cetati medievale - Rupea, dar si peste 60 de sate cu biserici fortificate sasesti, romanesti si maghiare).
Le poti descoperi pe toate in tihna, chiar intr-un mod activ, prin miscare in natura, participand la unul dintre evenimentele pe bicicleta ce se organizeaza aici anul acesta:
12 mai - 4B la Cobor: Bike, Brunch, Birds & Beavers - plecare din Fagaras
23 iunie - Seara magica de Sanziene la Soars - plecare din Soars, judetul Brasov
30 iunie - Bike 2 Transilvanian Brunch la Chirpar - plecare din Sibiu
7-8 iulie - Bike & Like in Colinele Transilvaniei - plecare din Sighisoara - detalii pe bike-and-like.nostressevents.ro
28 iulie - Bike 2 Transilvanian Brunch la Hosman - plecare din Sibiu
4 august - Biciclim pe Taramul Tuberozelor - plecare din Hoghilag, judetul Sibiu
15-18 august -Transylvania Bike Trails Race - plecare din Saschiz, judetul Mures - detalii pe tbtrace.ro
25 august - Bike 2 Transilvanian Brunch la Sacadate - plecare din Sibiu
1 septembrie - Media Bike Marathon - plecare din Medias - detalii pe: marathonmedias.ro
9 septembrie - Pe bicicleta acasa la purceluul de Bazna - plecare din Medias
29 septembrie - Bike 2 Transilvanian Brunch la Apold - plecare din Sighisoara
6 octombrie - Pedalam pe traseul mocanitei - plecare din Sibiu
14 octombrie - Bike & Lunch pe varza la Mona - plecare din Medias
Programul poate suferi modificari, de aceea iti recomandam sa urmaresti noutatile pe www.facebook.com/colineletransilvaniei .

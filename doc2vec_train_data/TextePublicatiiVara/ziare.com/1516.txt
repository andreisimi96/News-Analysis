Joi, 07 Iunie 2018, ora 13:03
Eugenie Bouchard nu a fost primita pe tabloul principal al turneului de la Bucuresti.
Jucatoarea din Canada, aflata intr-o forma foarte slaba in ultima perioada, va fi nevoita sa joace calificari in cazul in care va mai vrea sa joace la Bucuresti.
Ea a fost desemnata de organizatori a 19-a rezerva pentru a intra pe tabloul principal, astfel ca sansele de a profita de eventuale retrageri sunt infime.
Potrivit unui anunt facut de WTA , la turneul de la Bucuresti vor participa pe tabloul principal jucatoare precum Anastasija Sevastova, Carla Suarez Navarro, Laura Siegemund, Mihaela Buzarnescu , Petra Martici, Irina Begu , Sorana Cirstea , Monica Niculescu , Ana Bogdan , Sara Errani si Yulia Putintseva.
Organizatorii i-au pastrat un wild-card si Simonei Halep, care va decide daca va participa in functie de rezultatul de la Wimbledon.
Turneul de la Bucuresti va incepe pe 16 iulie si este dotat cu premii in valoare de 226.750 de dolari.

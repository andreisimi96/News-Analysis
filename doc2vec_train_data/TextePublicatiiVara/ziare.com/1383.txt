Miercuri, 06 Iunie 2018, ora 14:55
Anuntul a fost postat, miercuri, pe site-ul Politiei Romane.
Politia transmite ca motivul urmaririi este mandatul "de executare a pedepsei inchisorii nr. 44 din 05.06.2018 emis de Tribunalul Bucuresti Sectia I a Penala, condamnata la 6 ani inchisoare".
Marti, Elena Udrea a fost condamnata la 6 ani inchisoare pentru savarsirea infractiunilor de luare de mita si abuz in serviciu in dosarul Gala Bute.
Politistii au solicitat, marti seara, instantei emiterea unui mandat european de arestare si a unei cereri de urmarire internationala pe numele Elenei Udrea . In acest caz, instanta urmeaza sa se pronunte in curand.
Fostul ministru se afla in prezent in Costa Rica.
Miercuri, ministrul Justitiei, Tudorel Toader, a precizat ca Udrea poate fi extradata din Costa Rica in baza conventiilor internationale si a curtoaziei internationale. Ministrul a aratat ca persoana condamnata trebuie in primul rand sa fie data in urmarire internationala. Darea in urmarire internationala se dispune de catre Interpol, la solicitarea instantei emitente a mandatului de arestare.
Foto: Politia Romana

Miercuri, 30 Mai 2018, ora 16:00
Antrenorul australian Darren Cahill a afirmat ca romanii trebuie sa fie mandri de Simona Halep , pentru tot parcursul din ultimii ani.
Australianul considera ca Simona are o misiune mult mai dificila decat celelalte jucatoare, dar chiar si asa se mentine pe primul loc WTA .
"Putini ar fi reusit ce a facut Simona in ultimii ani. Este foarte puternica, lupta impotriva unor jucatoare mai mari si mai masive, aproape de fiecare data. In fiecare zi trebuie sa lupte pentru victorie, iar uneori poate fi obositor asta. Dar cand vezi rezultatele din ultimii cinci ani, sincer, trebuie sa fii mandru de ea!", a spus Darren Cahill la Paris.
Apoi, Cahill a explicat ce trebuie sa faca Simona pentru a reusi sa progreseze mai mult.
"Trebuie sa ia exemplu de la Federer si Nadal: ei cauta sa-si imbunatateasca jocul tot timpul. Uitati-va la Nadal: petrece patru ore pe teren zilnic desi a castigat deja de 10 ori Roland Garros . Asta doar pentru ca vrea si al 11-lea titlu. Suntem norocosi ca avem aceste exemple in sport, la ei trebuie sa ne uitam pentru a ne dezvolta jocul", a completat Cahill.
Simona Halep a invins-o pe americanca Alison Riske si a ajuns in turul doi de la Roland Garros.
Sportiva noastra s-a impus cu 2-6, 6-1, 6-1 la capatul unui meci pe care l-a inceput greoi.
Pentru Simona urmeaza meciul cu americanca Taylor Townsend, ce va avea loc joi, la o ora ce nu a fost stabilita deocamdata.
Taylor Townsend ocupa locul 72 in clasamentul WTA si a pierdut singura intalnire directa cu Simona Halep, anul trecut la Cincinnati.

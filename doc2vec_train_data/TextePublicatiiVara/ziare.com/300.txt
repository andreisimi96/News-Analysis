Luni, 28 Mai 2018, ora 22:57
Fostul presedinte Traian Basescu a declarat, luni, ca a ajuns sa o numeasca pe Laura Codruta Kovesi in functia de de procuror general dupa ce a cerut mai multe CV-uri ale unor sefi de Parchete din provincie, fostul presedinte precizand ca "am vazut ca a jucat in echipa nationala de baschet si era si femeie".
"Am cerut procurorului general sa imi dea lista si CV-urile la toti procurorii sefi de sectii de la DIICOT si de la DNA din teritoriu. Am zis ca astia sunt din Bucuresti, or fi imbarligati in tot felul de chestii, ia sa aduc un sef din provincie.
La Kovesi, va spun si criteriile. Mi-au venit CV-urile si lista cu dosarele, am vazut ca a jucat in echipa nationala de baschet si era si femeie. Am vazut si CV-ul, a jucat baschet, inseamna ca e inalta. Obtinuse condamnari pe cele 3-4 dosare pe care le-a avut.
(...) Era sfioasa, dar si cand am plecat era inca sfioasa. Era politicoasa. Era cea mai tanara din toti sefii de Parchete din teritoriu. Chemati-o de la Sibiu, vreau sa o vad maine. Am vazut-o maine. Nu era o tuta, era totusi sportiva si am spus asta e. Cand a venit si am vazut-o, mi-a placut", a declarat Traian Basescu la TVR.
Fostul presedinte al Romaniei a indicat si momentul cand a fost dezamagit de Laura Codruta Kovesi.
"Spectacolul din 2015 si 2016 cu oameni purtati cu catuse prin fata DNA-ului a fost dizgratios", a completat Basescu.

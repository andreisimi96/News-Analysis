Sambata, 16 Iunie 2018, ora 12:51
Presedintele PNL, Ludovic Orban, precizeaza ca negocierile pentru sustinerea motiunii de cenzura impotriva Guvernului, pe care o pregatesc liberalii, vor continua si saptamana viitoare, insa nu poate garanta ca parlamentarii Puterii cu care s-a luat legatura o vor vota.
"Nu sunt Mafalda. Noi suntem in negocieri zilnice pe care le purtam in special cu parlamentari care sprijina Guvernul, care au facut parte din majoritatea guvernamentala. Exista nemultumiri mari in randul PSD. Nu stim, in schimb, daca parlamentarii cu care am luat legatura, in cazul in care PSD, ca la ultima motiune de cenzura, o sa ii oblige sa stea in banci, sa nu se duca la vot, daca o sa aiba curajul sa se duca sa voteze.
Negocierile continua, mai sunt probabil saptamana viitoare, e o saptamana in care vom finaliza textul motiunii de cenzura", a spus Orbana, sambata, la Bistrita.
Intrebat daca se poate baza, la motiunea de cenzura, pe toate voturile parlamentarilor PNL, Ludovic Orban a sustinut ca nu a primit semnale ca vreunul dintre acestia ar intentiona sa paraseasca partidul.
"Eu comunic in mod frecvent cu toti parlamentarii PNL, niciun parlamentar nu mi-a lasat sa cred ca intentioneaza sa paraseasca PNL", a declarat Orban.
Asta in conditiile in care ALDE continua sa racoleze oameni: Un senator pleaca din PNL, unde "tradatorii sunt promovati si apreciati" .
Se lucreaza la o "schita de guvernare" si PNL are si o propunere pentru functia de prim-ministru, in persoana sa, pentru ca sa nu mai fie acuzati de actuala coalitie de guvernare ca doresc schimbarea Executivului, dar nu au un program de guvernare pregatit.

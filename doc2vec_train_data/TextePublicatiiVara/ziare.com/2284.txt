Miercuri, 13 Iunie 2018, ora 16:01
Fernando Hierro, fostul fundas si capitan al lui Real Madrid , este noul selectioner al Spaniei, conform deciziei luate miercuri de Federatia spaniola de fotbal la cateva ore dupa demiterea, la Krasnodar, a lui Julen Lopetegui , care marti a semnat pentru Real Madrid.
Hierro, 50 de ani, care din noiembrie 2017 ocupa postul de director sportiv al nationalei Spaniei, va conduce campioana mondiala din 2010 la turneul final al Cupei Mondiale 2018 din Rusia.
Ca jucator, Hierro a evoluat 14 sezoane la Real Madrid cu care a castigat 5 titluri, 3 trofee de Liga Campionilor si 2 in Cupa Intercontinentala.
Spania face parte din Grupa B la CM 2018 si va intalni Portugalia vineri, la Soci, dupa care va juca impotriva Iranului (20 iunie, Kazan) si a Marocului (25 iunie, Kaliningrad) .

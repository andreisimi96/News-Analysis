Vineri, 08 Iunie 2018, ora 12:01
Managerul Simonei Halep, Virginia Ruzici, a vorbit despre finala pe care sportiva noastra o va disputa impotriva lui Sloane Stephens.
Fosta campioana de la Roland Garros considera ca Simona are un avantaj psihologic, deoarece a invins-o recent pe americanca.
"Am vazut-o foarte concentrata, nu a lasat adversara sa revina in meci. Asta imi doresc - sa o vad concentrata. O cunoaste bine pe Stephens. Au jucat de doua ori anul trecut, a invins-o pe ciment si, deci, are un avantaj psihologic in fata ei. Dar... fiecare meci e un alt meci. Evident, Simona este favorita. Speram din suflet ca, de aceasta data sa fie pentru ea", a spus Ruzici pentru ProSport .
Simona a ajuns in finala de la Roland Garros dupa ce a invins-o pe iberica Garbine Muguruza (3 WTA ), scor 6-1, 6-4.
In marea finala, Simona se va duela, sambata de la ora 16:00, cu americanca Sloane Stephens (10 WTA ).
Scorul intalnirilor directe este 5-2 in favoarea Simonei Halep. Sportiva noastra s-a impus totodata in ultimele patru partide.
Marea finala dintre Simona Halep si Sloane Stephens va fi transmisa in direct de Ziare.com.
Pentru Simona, aceasta va fi a patra finala de Grand Slam din cariera si a treia de la Roland Garros.

Miercuri, 20 Iunie 2018, ora 14:20
Presedintele Rusiei, Vladimir Putin, se afla in avion si nu a putut urmari partida pe care selectionata tarii sale a castigat-o in fata Egiptului (3-1), marti la Sankt Petersburg, in cadrul Cupei Mondiale de fotbal.
"Din pacate, presedintele nu a urmarit meciul", a declarat purtatorul de cuvant al Kremlinului, Dimitri Peskov, citat de AFP.
Acesta a explicat ca Putin se afla in avionul care l-a adus de la Minsk la Moscova, dupa o intalnire cu omologul sau din Belarus, Aleksandr Lukasenko.
Insa, dupa ce avionul a aterizat la Moscova, presedintele rus "a fost informat imediat despre rezultatul acestui meci", a adaugat Peskov.
Rusia a obtinut a doua victorie consecutiva la Cupa Mondiala 2018, dupa cea din meciul de debut cu Arabia Saudita (5-0), fiind ca si calificata in optimile de finala ale competitiei.
Succesul elevilor lui Stanislav Cercesov a generat scene de bucurie pe strazile din marile orase, precum Moscova, asa cum nu s-a mai intamplat de multi ani.
"Este o victorie care ne-a incantat foarte mult pe noi toti, care ne-a adus multa bucurie. Iar presedintele a fost, la randul sau, incantat",a subliniat purtatorul de cuvant.
Vladimir Putin a urmarit din tribunele stadionului Lujniki, alaturi de presedintele FIFA, Gianni Infantino, victoria nationalei tarii sale in fata Arabiei Saudite.

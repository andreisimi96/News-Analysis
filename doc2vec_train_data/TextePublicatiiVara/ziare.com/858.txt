Sambata, 02 Iunie 2018, ora 09:12
Masina unui jurnalist din Timisoara fost incendiata in noaptea de vineri spre sambata, iar politistii care ancheteaza cazul nu exlud ipoteza unei maini criminale.
Pompierii chemati de un vecin sa stinga incendiul au constatat ca geamul din partea dreapta spate a autoturismului a fost spart.
Potrivit acestora, incendiul a avut loc in noaptea de vineri spre sambata, in jurul orei 2.40, iar un vecin a observat incendiul si a sunat imediat la numarul de urgente 112.
Este vorba despre autoturismul jurnalistului Dragos Bota de la pressalert.ro.
Pompierii ajunsi la fata locului au constatat ca interiorul masinii a ars complet, iar geamul din dreapta spate a fost spart. Ei spun ca cel mai probabil incendiul a fost declansat in urma actiunii unei persoane.
In timpul incendiului, o alta masina aflata in parcarea de langa blocul unde locuieste jurnalistul a fost afectata de caldura degajata de flacari.
Politia a deschis o ancheta pentru distrugere.

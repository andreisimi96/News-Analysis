de Comunicat de presa
Vineri, 01 Iunie 2018, ora 10:12
Opera Nationala Bucuresti prezinta duminica, 3 iunie 2018, incepand cu ora 18:30, spectacolul "Aida" de Giuseppe Verdi. Regia poarta semnatura lui Plamen Kartalov, scenografia a fost realizata de catre Viorica Petrovici, iar coregrafia de catre Francisc Valkay. La pupitrul dirijoral se va afla maestrul Iurie Florea.
Spectacolul "Aida" de Giuseppe Verdi , pus in scena la Opera Nationala Bucuresti de catre regizorul bulgar Plamen Kartalov, aduce in fata publicului o poveste de dragoste exotica intr-un mod spectaculos, demn de marile montari de opera traditionale.
Plamen Kartalov si scenografa Viorica Petrovici, in colaborare cu Francisc Valkay, coregraful spectacolului, au reusit sa recreeze pe scena cadre de inspiratie istorica, sa reproduca aspectul grandios al monumentelor Egiptului antic, epoca in care se petrece actiunea operei lui Giuseppe Verdi.
Spectacolul nu isi propune numai sa prezinte spectatorilor tablouri cu incarcatura istorica, ci si sa le infatiseze o poveste tragica de iubire in care tema principala este dragostea, sub toate formele ei, de la cea dintre un barbat si o femeie la dragostea de patrie, respectul si iubirea fata de parinti.
Temele secundare sunt sacrificiul din iubire, respectul fata de lege si stat, conditia umilitoare a celor infranti si aroganta invingatorilor, invidia si gelozia ca motoare principale pentru actiunile personajului negativ, printesa egipteana Amneris.
Productia de pe scena Operei Nationale Bucuresti slujeste din toate punctele de vedere, prin gregie, scenografie si coregrafie, stilul romantic de spectacol de opera, cu eroi pusi in situatii dramatice, cu abundenta de culoare si efecte de lumina, foloseste teatralitatea acestui stil si poate de aceea ramane autentic si verosimil la mai bine de douazeci de ani de la premiera.
Pentru aceasta reprezentatie publicul spectator ii va putea urmari pe tenorul Daniel Magdal in rolul Radames si pe mezzosoprana Rossana Rinaldi in rolul Amneris, in calitate de invitati ai Operei Nationale Bucuresti.
Biletele se pot achizitiona de la casa de bilete a Operei Nationale Bucuresti sau online, AICI .
Partener oficial: Enel Romania
Sponsori: Aqua Carpatica, Leonidas, Agapitos Cofetarie, Baiatul cu flori
Parteneri: Zarea, Artmark, Hotel Siqua
Parteneri de traditie: RFI Romania
Parteneri media: Radio Romania Cultural, Radio Romania Muzical, Romantic FM, Gold FM, Radio Seven, Observator Cultural, Agerpres, Business Review, Ziare.com, Business24, Raftul cu Idei, Teatral.ro

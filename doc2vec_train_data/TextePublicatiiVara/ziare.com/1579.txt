Joi, 07 Iunie 2018, ora 20:54
Simona Halep si-a stabilit tactica pentru marea finala de la Roland Garros , de sambata.
Numarul 1 WTA a marturisit ca vrea sa faca acelasi joc din semifinala cu Garbine Muguruza , Halep considerand ca a fost cea mai buna partida a ei de la Paris.
In plus, Simona pare ca lucreaza mult la capitolul psihic, ea insistand ca vrea sa ramana calma atat in perioada premergatoare finalei, cat si in timpul meciului.
"Nu stiu ce voi schimba pentru finala, probabil ca nimic. Imi voi pastra rutina. Am mai multa experienta, ma simt calma. Trebuie sa ma bucur de victoria din semifinale. Mai sunt inca doua zile pana la finala, vreau sa raman calma, relaxata si vom vedea ce se va intampla atunci. Cu siguranta voi lupta pentru fiecare minge.
Va fi un meci dificil, e o finala de Grand Slam si nu poate fi usoara. Vreau insa sa ma concentrez asupra mea, asa cum am facut la toate meciurile de aici. Voi incerca sa fiu calma si sa incerc totul. E o sansa importanta si vreau sa ies de pe teren cu gandul ca am dat totul", a spus Simona in cadrul unei conferinte de presa.
Simona Halep s-a calificat, joi, in finala feminina de la Roland Garros dupa o victorie superba in fata Garbinei Muguruza.
6-1, 6-4 a fost scorul intalnirii pe care Simona a controlat-o aproape in totalitate.
In marea finala, de sambata, Simona o va intalni pe Sloane Stephens , campioana in exercitiu de la US Open .
Partida va fi transmisa in direct pe site-ul Ziare.com incepand cu ora 16:00, ora Romaniei.

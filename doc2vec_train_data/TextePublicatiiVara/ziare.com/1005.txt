Duminica, 03 Iunie 2018, ora 22:06
Curentul s-a scumpit foarte mult in Romania, pentru utilizatorii casnici, astfel incat ne aflam pe locul al doilea in Uniunea Europeana cand vine vorba de rata de crestere a preturilor la energia electrica.
Potrivit datelor Eurostat, analizate de Profit.ro , am avut parte de o scumpire de 7,2% in a doua jumatate a anului trecut.
Dintre statele membre UE, doar in Cipru s-a inregistrat o majorare mai mare decat cea din Romania, de 12,6%.
In medie, insa, factura la curent achitata de consumatorii casnici la nivelul blocului comunitar s-a redus cu 0,2%.
Suntem pe primul loc la scumpirea benzinei
In alta ordine de idei, Romania a inregistrat cea mai mare scumpire a benzinei, in Europa, de la inceputul anului pana acum . Suntem lideri detasati, la mare distanta de urmatoarea clasata, Franta, si intr-un ritm de doua ori mai rapid decat media europeana.
Carburantul este cu 11,8 la suta mai scump acum decat la 1 ianuarie, adica de la 5,16 lei/ litru, la 5,72 lei/ litru.
In UE, pe urmatoarele doua locuri se afla Franta si Marea Britanie, cu cresteri de 9,6, respectiv 9,5 la suta fata de inceputul anului.

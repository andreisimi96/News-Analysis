Joi, 14 Iunie 2018, ora 16:01
FCSB negociaza pentru transferul unui atacant din Zimbabwe, ce evolueaza in prezent in Africa de Sud.
Potrivit jurnalistilor de la Mozzart Sport , vicecampioana este interesata de varful Khama Billiat, legitimat in Africa de Sud la Mamelodi Sundowns.
Jucatorul in varsta de 27 de ani poate evolua ca atacant central, dar si in benzile terenului, fiind apreciat pentru viteza pe care o are.
Conform sursei citate, Billiat mai este dorit si de Steaua Rosie Belgrad, Ludogorets si are si o oferta tentanta din Turcia.
Billiat este in acest moment liber de contract si cere un salariu de 400 de mii de euro pe an pentru a semna cu o echipa.
Varful din Zimbabwe a fost desemnat in 2016 cel mai bun jucator din campionatul Africii de Sud si a castigat si Liga Campionilor Africii cu Mamelodi Sundowns.
La Mamelodi, el a marcat 39 de goluri in 99 de partide. Pentru echipa nationala are 9 goluri in 29 de confruntari.
Billiat nu a evoluat niciodata in Europa, avand in cariera echipe precum CAPS United, Ajax Cape Town si Mamelodi Sundowns.

de Cristian Soitu
Marti, 29 Mai 2018, ora 20:12
Organizatorii turneului de la Roland Garros au anuntat ca meciul dintre Simona Halep si Alison Riske, programat initial marti seara, nu va mai avea loc astazi.
In cele din urma, meciul dintre Simona Halep si Alison Riske va avea loc miercuri, de la ora 12:00, pe terenul central Philippe Chatrier.
Initial, conform programului anuntat, partida Simonei trebuia sa inceapa marti, dupa ora 18:30. Marti dupa pranz a plouat insa la Paris, iar jocurile au fost intrerupte timp de ora.
Apoi, confruntarile programate inaintea duelului Simonei au durat foarte mult, astfel ca organizatorii au decis sa amane meciul romancei.
Simona ocupa primul loc in clasamentul WTA , in timp ce adversara sa este pe locul 83.
Romanca a castigat cele doua intalniri directe de pana acum, din 2015 si 2017.
Invingatoarea o va intalni in turul doi pe castigatoarea dintre Myrtille Georges si Taylor Townsend.
Alexandra Dulgheru si Mihaela Buzarnescu vor juca si ele miercuri
Tot miercuri, de la ora 12:00, va avea loc si meciul dintre Alexandra Dulgheru si Anett Kontaveit, favorita numarul 25.
De la aceeasi ora este programat si duelul dintre Mihaela Buzarnescu si Rebecca Peterson.
Toate cele trei meciuri vor fi transmise in direct de Ziare.com.

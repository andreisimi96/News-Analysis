Sambata, 26 Mai 2018, ora 12:55
Pentru a doua oara in aceasta saptamana, Marsilia, oras in sud-estul Frantei, a fost scena unui episod violent sambata: doi barbati au fost ucisi cu focuri de arma, intr-o aparenta reglare de conturi.
Cu putin inainte de ora 01:00 locala (02:00, ora Romaniei), un atacator cu cagula, inarmat cu o pusca, a patruns in incinta unei asociatii sportive din cartierul Estaque, nordul orasului, a declarat procurorul Marsiliei, Xavier Tarabeux, confirmand o informatie aparuta in cotidianul regional La Provence.
Victimele sunt doi barbati cu varste in jur de 30 de ani, iar modul de operare indica o probabila reglare de conturi, a spus magistratul.
Daca aceasta pista va fi confirmata, numarul mortilor in urma reglarilor de conturi va ajunge la 11 in Marsilia de la inceputul anului.
La Estaque, atacatorul a deschis focul intr-un centru sportiv in care mai multe persoane jucau carti, una dintre victime fiind impuscata in cap, iar cealalta in piept si abdomen.
In total, 18 cartuse provenind de la o arma de tip Kalasnikov au fost gasite la fata locului, a declarat Xavier Tarabeux.
Atacatorul, care era asteptat de un complice, potrivit martorilor, a fugit intr-un vehicul gasit de anchetatori incendiat in localitatea Sausset-Les-Pins, la vest de Marsilia.
Citeste si despre alte atacuri din Marsilia:

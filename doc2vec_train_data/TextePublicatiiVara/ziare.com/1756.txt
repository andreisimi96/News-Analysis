Sambata, 09 Iunie 2018, ora 15:06
Meteorologii anunta ca de duminica, de la ora 14.00, pana luni, la ora 23.00, vor fi ploi torentiale, descarcari electrice si intensificari ale vantului in vestul, centrul, nordul si nord-estul tarii. De asemenea, cinci judete din sud-vestul tarii se vor afla sub avertizare cod galben de ploi torentiale si vijelii de sambata de la ora 18.00.
Administratia Nationala de Meteorologie ( ANM ) a transmis o informare de instabilitate atmosferica, incepand de duminica, ora 14.00, pana luni, la ora 23.00, in vestul, centrul, nordul si nord-estul tarii, precum si la deal si la munte.
Conform meteorologilor, vor fi averse care vor avea si caracter torential, descarcari electrice, intensificari de scurta durata ale vantului care vor lua si aspect de vijelie si caderi de grindina. In restul teritoriului, astfel de fenomene se vor semnala doar izolat. In intervale scurte de timp sau prin acumulare, se vor inregistra cantitati de apa ce vor depasi 15-20 l/mp si izolat 30-40 l/mp.
De asemenea, meteorologii au emis cod galben pentru instabilitate atmosferica accentuata si cantitati de apa insemnate, care vizeaza judetele Mehedinti, Gorj, Dolj, Caras-Severin si Hunedoara.
Potrivit ANM, in aceste zone se vor semnala averse torentiale, frecvente descarcari electrice, intensificari ale vantului cu aspect de vijelie si caderi de grindina. Cantitatile de apa vor depasi 20-25 l/mp si punctiform 40-50 l/mp.
De asemenea, local si temporar vor fi manifestari de instabilitate atmosferica pe parcursul zilei de sambata, in vestul, sud-vestul si nord-estul tarii, precum si in zona de munte.

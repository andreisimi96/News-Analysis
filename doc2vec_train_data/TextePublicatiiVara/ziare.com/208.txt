de Emilian Isaila
Luni, 28 Mai 2018, ora 07:05
In ultimele saptamani, presedintele Klaus Iohannis e mult mai activ. A cerut in trei randuri demisia premierului Viorica Dancila si critica Executivul de cate ori are ocazia.
Presiunea pusa pe coalitia PSD-ALDE e vizibila, iar Liviu Dragnea reactioneaza vizibil incomodat si nu mai neaga o posibila incercare de a-l suspenda pe presedinte. Dar acest fapt ramane la nivelul discursului, pentru ca o astfel de actiune politica, in opinia mea, are tot mai putine sanse de reusita.
Guvernarea PSD-ALDE e tot mai contestata si din cauza evolutiei deplorabile a sefului Executivului. Odata cu anuntul facut de Victor Ponta ca are un numar suficient de parlamentari pentru a cere formarea unui grup de sine statator in legislativ, acest fapt arata ca unii dintre alesi ai coalitiei de guvernare au inceput sa plece de pe corabia social-democrata.
Liviu Dragnea nu vrea sa stea cu bratele incrucisate, asteptand ca PSD sa se scufunde. Dar nu mai are prea multe lucruri de facut. In ultima vreme, preocuparea principala e sa reactioneze la criticile presedintelui, sa ameninte si sa-i puna pe altii sa faca presiuni asupra colegilor de partid.
Incompetenta Vioricai Dancila, o maladie care a blocat coalitia de guvernare
Asocierea cu Viorica Dancila a devenit o povara sufocanta. Guvernarea s-a transformat intr-o gluma, intr-o bataie de joc. Cum poti sa mai ceri sa fii luat in serios in timp ce lumea vaneaza greselile domnei Dancila, iar orice aparitie publica a acesteia e vazuta ca o noua ocazie de distractie nationala?
Fragilitatea doamnei Dancila s-a transferat nu numai la Liviu Dragnea, dar si la partid. Chiar si Tariceanu s-a contaminat, umplandu-se de ridicol atunci cand se chinuie sa ridice in slavi actualul premier.
Guvernarea PSD arata astazi ca o comedie. Nicio decizie nu mai e credibila, nu mai e luata in serios. Dar era firesc sa se ajunga aici. Liviu Dragnea avea de ales intre un premier capabil si cu personalitate, care ar fi fost tentat sa preia partidul, ori unul supus, fara personalitate si autoritate, dar care a dus guvernarea in derizoriu. Liviu Dragnea a ales ultima varianta, incercand sa se mentina cat mai mult la putere. Dar asta l-a transformat intr-un lider vulnerabil si contestat chiar in interiorul partidului, conform mai multor surse.
Influenta lui Dragnea e tot mai redusa. A ajuns sa se bazeze pe un numar mic de apropiati, indepartandu-se tot mai mult de baza formatiunii politice. Tot ce-l mai tine in prima linie e o majoritate parlamentara care va fi in curand testata de motiunea de cenzura ce va fi depusa de Opozitie.
O fisura greu de reparat din perspectiva alegerilor din 2019
In opinia mea, nu cred ca PSD va reusi sa schimbe ceva in modul in care se raporteaza la realitatea politica. Pentru a face acest lucru ar avea nevoie de o reforma, iar unui partid din Romania aflat la guvernare ii este imposibil sa se reformeze, mai degraba dispare. A se vedea cazul PDL , o formatiune care a preferat sa se dizolve in PNL din cauza incapacitatii liderilor de a reforma formatiunea dupa criza economica.
In acelasi fel se contureaza si traseul PSD, un partid caruia ii va fi foarte greu sa scape de spectrul lui Liviu Dragnea si al Vioricai Dancila.
Impactul opiniei publice asupra formatiunilor politice este la cel mai inalt nivel de intensitate din cauza evolutiei tehnologiei informatiei. Oamenii au posibilitatea sa reactioneze rapid, sa participe la viata politica prin intermediul retelelor sociale, sa se exprime. In acest mediu nou, erorile de guvernare, de lidership se amplifica si ajung rapid la milioane de oameni, iar povara unei imagini proaste e aproape imposibil de reparat.
Pentru PSD va fi infinit de greu sa treaca peste dezastrul produs de Viorica Dancila. De aceea, in opinia mea, formatiunea social-democrata e mai aproape decat se crede de o fisura in perspectiva alegerilor europarlamentare si prezidentiale care vor avea loc anul viitor.
Victor Ponta se pregateste sa se razbune pe cel care l-a detronat si l-a alungat din partid. Iar asta nu e o veste atat de buna pe cat pare la prima vedere.

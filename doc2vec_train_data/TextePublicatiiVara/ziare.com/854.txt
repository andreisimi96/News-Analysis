Sambata, 02 Iunie 2018, ora 10:26
Meteorologii au emis o atentionare cod galben de instabilitate atmosferica, valabila pentru centrul si vestul tarii, de sambata de la ora 14.00 pana duminica la ora 23.00.
Vor fi averse care vor avea si caracter torential, frecvente descarcari electrice, intensificari de scurta durata ale vantului cu aspect de vijelie si caderi de grindina.
"In intervalul mentionat, vor fi perioade cu instabilitate atmosferica accentuata in zonele de munte, precum si in Crisana, Maramures, Transilvania si nordul Moldovei. Vor fi averse care vor avea si caracter torential, frecvente descarcari electrice, intensificari de scurta durata ale vantului cu aspect de vijelie si caderi de grindina", anunta meteorologii.
Conform ANM, in intervale scurte de timp sau prin cumulare, se vor inregistra cantitati de apa ce vor depasi 15-20 l/mp si punctiform 40-50 l/mp. Astfel de fenomene vor fi si in restul teritoriului, insa pe arii mai restranse.
Judetele vizate de atentionarea ANM, la nivelul intregului teritoriu, sunt: Satu Mare, Maramures, Bistrita-Nasaud, Salaj, Bihor, Cluj, Mures, Suceava, Neamt, Harghita, Covasna, Brasov, Sibiu, Alba, Hunedoara si Caras-Severin, iar partial vor fi afectate judetele: Bacau, Vrancea, Buzau, Prahova, Dambovita, Arges, Valcea, Gorj, Mehedinti, Arad si Timis.
Manifestari specifice instabilitatii atmosferice se vor semnala si la inceputul saptamanii viitoare, local si temporar, in majoritatea regiunilor, anunta meteorologii.

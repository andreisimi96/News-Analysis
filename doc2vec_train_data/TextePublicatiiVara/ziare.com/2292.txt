Miercuri, 13 Iunie 2018, ora 16:23
Angajatii din spitale au inceput din nou protestele dupa ce le-au venit fluturasii de salariu pe luna mai.
Cu toate ca Guvernul a promis ca a rezolvat scaderile aparute in urma aplicarii Legii Salarizarii, iata ca din nou sunt oameni care pierd si peste 1.000 de lei la salariu, cum e cazul celor de la Spitalul Judetean Pitesti, care au intrerupt munca miercuri si au protestat, potrivit presei lcoale.
Oamenii au huiduit si au strigat "Hotii, hotii", in timp ce au umplut holurile institutiei.
Ei spun ca ordonanta aprobata de Guvern pentru a corecta situatia celor 10% din angajatii din sistemul public sanitar cu salarii mai mici dupa aplicarea Legii Salarizarii nu a rezolvat nimic.
Aplicarea regulamentului de sporuri este in continuare o problema ce duce la diferente intre veniturile angajatilor.
Printre categoriile afectate sunt asistenti, infirmieri, dar si personalul TESA.
Amintim ca angajatii din sanatate au fost la un pas de greva generala in luna mai, insa au renuntat dupa ce, in urma multor runde de negocieri, Guvernul a acceptat sa faca unele modificari la Legea Salarizarii. Aplicarea ei in forma initiala, impreuna cu modificarile aduse regulamentului de sporuri, a dus la situatia in care 10% din angajatii din sanatate s-au trezit cu salarii mai mici.

Marti, 12 Iunie 2018, ora 19:00
Sara Errani, fosta finalista de la Roland Garros 2012, a anuntat ca se va retrage aproape sigur din tenis, dupa ce a fost suspendata timp de zece luni pentru dopaj.
Jucatoarea italiana spune ca este "dezgustata" dupa ce pedeapsa initiala de 2 luni a fost majorata la 10 luni de suspendare.
"Mi-am dedicat toata viata acestui sport si nu cred ca merit asta. Am stat deja sapte luni pe tusa. In perioada de inactivitate, am fost fortata sa reincep de pe locul 280 si am urcat din nou.
Iar acum vor sa ma sanctioneze cu inca opt luni. Este un non-sens! Sunt dezgustata de ce se intampla si nu stiu daca voi fi capabila sa mai gasesc puterea necesara si dorinta de a juca tenis din nou", a spus Sara Errani, potrivit CNN .
Jucatoarea in varsta de 30 de ani a fost suspendata initial in august 2017 dupa ce a fost depistata pozitiv cu letrozol, la un control inopinat din februarie 2017.
Ea a fost suspendata pentru doua luni, dar, dupa ce Agentia Italiana Antidoping a facut recurs cerand o pedeapsa mai dura, TAS a majorat sanctiunea la zece luni.
Errani a ispasit doua luni de pedeapsa, desi sustine ca a stat sapte luni, astfel ca mai are de executat inca opt.

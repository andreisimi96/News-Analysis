Miercuri, 20 Iunie 2018, ora 11:29
Un barbat din Ramnicu Valcea a fost amendat cu 200 de lei, dupa ce a batut un copil de 7 ani, l-a strans de gat si l-a aruncat la cativa metri, apoi a lovit-o si pe mama lui, intr-un loc de joaca din oras.
Martorii spun ca barbatul era baut si l-a strans de gat pe copil, aruncandu-l la cativa metri. Apoi l-a lovit cu picioarele.
Agresorul a batut-o si pe mama copilului si era aproape sa o loveasca si pe o politista care a fost chemata sa intervina.
"Foarte multi copii din zona au asistat la scena traumatizanta, iar baietelul batut parea sa fi ramas cu sechele", a spus unul dintre martori.
Agresorul copilului s-a ales deocamdata doar cu o amenda.
"In legatura cu speta in cauza, Politia a fost sesizata prin apel la 112 de catre mama copilului implicat. A fost intocmit dosar penal pentru lovire, fiind de asemenea sanctionata potrivit prevederilor Legii 6/1991 cu suma de 200 lei, persoana care a provocat scandalul. Politia si-a facut treaba. Dosarul penal intocmit pentru lovire va fi inaintat la Parchetul de pe langa Judecatoria Ramnicu Valcea", a afirmat purtatorul de cuvant al IPJ Valcea, Sandra Dascalete.

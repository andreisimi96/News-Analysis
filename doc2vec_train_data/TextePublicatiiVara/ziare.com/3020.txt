Luni, 18 Iunie 2018, ora 17:32
Comisia speciala pentru legile justitiei, condusa de Florin Iordache, a dat, luni, raport de respingere pe cererea de reexaminare a presedintelui Klaus Iohannis asupra proiectul care modifica Legea 304/2004 privind organizarea judiciara.
Raportul de respingere a fost adoptat cu 12 voturi "pentru" si 2 voturi "impotriva" si urmeaza sa primeasca votul in plenul de luni al Camerei Deputatilor.
Presedintele Comisiei speciale pentru Legile Justitiei, Florin Iordache, a declarat vineri ca Parlamentul nu va modifica in niciun fel proiectul care propune schimbarea Legii 304/2004 privind organizarea judiciara, in urma reexaminarii ceruta de presedintele Klaus Iohannis.
"Proiectul il vom trimite presedintelui exact asa cum este. Proiectul a fost declarat constitutional. Este un demers de a intra cat mai tarziu in vigoare aceasta lege, este o lege asteptata de corpul judecatorilor. Prin infiintarea acelei sectii nu facem decat sa nu mai existe presiuni asupra judecatorilor, din partea procurorilor DNA. Nu vom schimba nimic (la proiectul de lege - n.red.), o vom retrimite presedintelui in forma in care a fost declarata constitutionala, astfel incat in 10 zile presedintele va fi obligat sa o promulge", a declarat deputatul PSD Florin Iordache.
Presedintele Klaus Iohannis a retrimis vineri Parlamentului, spre reexaminare, proiectul de modificare a Legii 304/2004 privind organizarea judiciara, potrivit unui comunicat al Administratiei Prezidentiale. In prealabil, seful statului sesizare Curtea Constitutionala a Romaniei asupra neconstitutionalitatii actului normativ, insa cererea i-a fost respinsa, judecatorii CCR motivand ca presedintele a depasit termenul legal de sesizare a institutiei.

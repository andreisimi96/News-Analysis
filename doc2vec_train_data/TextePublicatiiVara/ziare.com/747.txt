Joi, 31 Mai 2018, ora 22:05
Ministerul Apararii Nationale (MApN) studiaza posibilitatea de a produce la Craiova avioane fara pilot, a declarat joi seara, ministrul Apararii, Mihai Fifor .
Potrivit acestuia, fabrica de avioane craioveana va moderniza, de asemenea, aeronavele Soim, care vor deveni avioane-scoala pentru pilotii de pe aparatele F16.
"Fabrica de avioane de la Craiova are doua posibilitati: cea clara si fara nicio urma de dubiu este modernizarea celor 21 de aeronave Soim, practic, acesta redevine avionul-scoala pentru F16, un avion extrem de performant si a doua - studiem foarte atent posibilitatea ca la Craiova sa putem sa dezvoltam programul UAV, adica aparatele acestea fara pilot, un echipament extrem de necesar pentru Armata Romana", a afirmat oficialul MApN, la Antena 3.
Totodata, Fifor a dat asigurari ca societatea Aerostar Bacau va asigura mentenanta pentru avioanele F16 din dotarea Armatei Romane, insa sustine ca este posibil ca firma bacauana sa asigure servicii si pentru aparatele de zbor F16 ale Croatiei.
De asemenea, acesta a mai anuntat ca MApN ar putea prezenta in sedinta de guvern de saptamana viitoare programul de inzestrare a Armatei Romane cu baterii de artilerie de coasta.
"Suntem pregatiti ca saptamana viitoare sa ducem in Guvern hotararea referitoare la bateriile de coasta, adica acea capabilitate de aparare impotriva navelor la Marea Neagra, o capabilitate de care Marina si, in general, Romania au mare nevoie in momentul de fata", a afirmat Fifor.
Programul privind dotarea Fortelor Navale cu baterii de coasta se adauga celui privind achizitia a patru corvete multifunctionale.
De asemenea, Fifor a adaugat ca Romania va continua, in 2018, inzestrarea cu sisteme Patriot, in luna iunie urmand sa achite un al doilea astfel de sistem militar.
Totodata, ministrul Apararii a anuntat ca in acest an Romania va beneficia de primele 36 din cele 227 de transportoare blindate Piranha 5, dintre care sase vor fi asamblate la Uzina Mecanica Bucuresti.

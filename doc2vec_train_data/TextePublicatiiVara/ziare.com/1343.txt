Miercuri, 06 Iunie 2018, ora 12:13
Presedintele Senatului, Calin Popescu Tariceanu, a anuntat, miercuri, ca ALDE va aduce la mitingul organizat de PSD sambata seara aproximativ 20.000 de oameni, afirmand ca judetele aflate la cel mult 250 de kilometri distanta fata de Bucuresti vor avea o norma mai mare de oameni, in timp ce judetele mai indepartate vor avea o norma mai mica.
De asemenea, Tariceanu a spus ca zona Bucuresti - Ilfov are obligatii mult mai mari si trebuie sa aduca in jur de 4.000 de persoane la miting.
"Am programat sa aducem din toate judetele din tara, in functie de distanta la care se situeaza judetele de Bucuresti. Cele pana in 250 de kilometri vor avea o norma mai mare, cele intre 250-500 de kilometri o norma ceva mai mica si cele peste 500 de kilometri vor aduce, probabil, un numar redus, la nivel de 100 de persoane.
Bucurestiul si Ilfovul au obligatii mult mai mari, care se cifreaza in jurul cifrei de 4.000. Per total, scontam aproximativ 20.000 de persoane sa vina", a anuntat liderul ALDE.
Mitingul organizat de PSD va avea loc in 9 iunie, de la ora 20:00, in Piata Victoriei , si va avea ca tema apararea democratiei si a statului de drept, a afirmat luni, dupa sedinta Comitetului Executiv National, liderul partidului, Liviu Dragnea.

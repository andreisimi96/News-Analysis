Joi, 14 Iunie 2018, ora 15:37
USR considera ca nominalizarea deputatului PSD Gabriel Vlase la conducerea Serviciului de Informatii Externe (SIE) reprezinta o "cedare tactica" a presedintelui si spune ca, daca PSD il suspenda pe Klaus Iohannis, la sefia Serviciului poate fi numit presedintele Comisiei de Control SRI, deputatul PSD Claudiu Manda, "unul dintre aplaudacii lui Liviu Dragnea".
"In fata amenintarilor realiste cu suspendarea, care ar fi implicat inlocuirea imediata a procurorului sef-DNA si promulgarea Legilor Justitiei, presedintele Iohannis a cedat PSD conducerea unui serviciu secret", sustine USR intr-o postare pe Facebook.
Uniunea arata ca "PSD a inventat o adevarata conspiratie in jurul serviciilor secrete, in special SRI, pe care l-a pus in discurs in centrul asa-numitului stat paralel".
USR mai afirma ca, daca PSD il suspenda pe Klaus Iohannis, la sefia SIE poate fi numit presedintele Comisiei de Control SRI, deputatul PSD Cluadiu Manda.
"Mai mult, in cazul unei suspendari a presedintelui, PSD ar fi putut sa il numeasca la conducerea SIE pe Claudiu Manda, unul dintre aplaudacii lui Liviu Dragnea la DNA si fost contabil pentru personaje penale foarte grele", mai spune formatiunea.
De asemenea, deputatul USR Lucian Stanciu Viziteu, membru in Comisia SRI, considera ca nominalizarea facuta de Iohannis la sefia SIE este o "cedare tactica": "Propunerea lui Gabriel Vlase la conducerea SIE este o cedare tactica din partea presedintelui care speram ca va opri planurile iresponsabile de suspendare ale liderilor PSD".

Vineri, 08 Iunie 2018, ora 15:32
Dinamo a anuntat primul transfer din noul sezon, iar mutarea este surprinzatoare.
Un atacant care a evoluat in playout-ul recent incheiat si care a mai trecut pe la Dinamo este alesul "ros-albilor".
Mircea Axente, in varsta de 31 de ani, a semnat un acord valabil doua sezoane cu dinamovistii potrivit unui comunicat oficial.
"Atacantul Mircea Axente, ultima oara la FC Botosani, a semnat un contract cu FC Dinamo Bucuresti valabil pentru urmatoarele doua sezoane competitionale. Noul jucator al echipei din Stefan cel Mare a mai imbracat tricoul alb-rosu in sezonul 2012-2013, cand a marcat 4 goluri in 14 meciuri pentru Dinamo in Liga 1 .
Mircea Axente se va alatura lotului dinamovist la reunirea programata de antrenorul principal Florin Bratu pe 14 iunie, in cantonamentul de la Saftica. 5 goluri in 19 meciuri a marcat Mircea Axente in 2018 pentru FC Botosani, in Liga 1 si in Cupa Romaniei .
14 este numarul echipelor la care Mircea Axente a evoluat in campionatul intern si in strainatate: CFR Timisoara, Poli Timisoara , FCM Resita, CS Buftea, Gloria Buzau, Otelul Galati, FC Dinamo Bucuresti, FC Viitorul , Ermis Aradippou (Cipru), ASA Tg. Mures, Maccabi Netanya (Israel), Gaz Metan Medias, Al-Faisaly (Arabia Saudita) si FC Botosani.
3 trofee a castigat Mircea Axente in cariera, Supercupa Romaniei cu Dinamo in 2012 si cu ASA Tg. Mures in 2015, cand a marcat unicul gol al meciului cu FCSB , precum si Supercupa Ciprului in 2014, cu Ermis Aradippou."
Dinamo avea nevoie de un atacant de careu dupa ce slovacul Nemec, ajuns la final de contract, a anuntat ca nu va continua in Stefan cel Mare.

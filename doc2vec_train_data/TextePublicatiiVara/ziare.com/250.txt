Luni, 28 Mai 2018, ora 14:33
Uniunea Europeana a prelungit luni pentru un an, pana la 1 iunie 2019, sanctiunile impuse membrilor regimului sirian implicati in dezvoltarea si utilizarea armelor chimice contra populatiei civile.
"Tinand cont de represiunea in desfasurare contra populatiei civile, UE a decis sa mentina masuri restrictive contra regimului sirian si partizanilor lui, conform strategiei UE fata de Siria", a indicat intr-un comunicat Consiliul UE, reunit luni la nivelul ministrilor de externe, informeaza AFP.
Pe lista persoanelor supuse sanctiunilor UE contra Siriei se afla 259 de nume.
Personalitatile inscrise pe aceasta lista nu mai pot intra pe teritoriul UE si activele lor in Uniunea Europeana sunt inghetate intrucat ele "sunt responsabile de reprimarea violenta exercitata contra populatiei civile in Siria", mentioneaza comunicatul Consiliului UE.
De asemenea, 67 de "entitati" siriene fac obiectul inghetarii activelor.
Citeste si: Macron anunta ca Franta si Rusia trebuie sa lucreze impreuna in Siria si Iran, dupa ce s-a vazut cu Putin si au semnat 50 de contracte
Aceste sanctiuni includ un embargou petrolier, restrictii asupra anumitor investitii, inghetarea activelor detinute de banca centrala siriana in Uniunea Europeana si restrictii asupra exporturilor de echipamente si tehnologii.

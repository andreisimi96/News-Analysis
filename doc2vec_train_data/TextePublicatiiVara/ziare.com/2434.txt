de Ionel Stoica
Joi, 14 Iunie 2018, ora 13:41
Fostul deputat PSD Sebastian Ghita a fost achitat de Inalta Curte intr-un dosar in care a fost judecat alaturi de fosti sefi de Parchet si Politie din Prahova.
Sebastian Ghita a fost achitat pentru toate infractiunile pentru care a fost trimis in judecata de DNA: dare de mita, cumparare de influenta, spalare de bani, santaj, doua infractiuni de folosire de informatii ce nu sunt destinate publicitatii si conducerea unei masini fara permis.
In acelasi dosar, Inalta Curte a decis achitarea si celorlalti inculpati:
Liviu Tudose - fost procuror general al Parchetului de pe langa Curtea de Apel Ploiesti,
Viorel Dosaru - fost sef al Inspectoratului de Politie Judetean Prahova,
Constantin Ispas - ofiter de politie,
Aurelian Constantin Mihaila - fost procuror general adjunct al Parchetului de pe langa Curtea de Apel Ploiesti.
In plus, ICCJ a anulat si mandatul de arestare emis in lipsa pe numele lui Sebastian Ghita. Magistratii au ridicat sechestrul instituit pe mai multe imobile ale ale lui Ghita si au decis restituirea cautiunii in suma de 59.417.133 lei, aproximativ 13 milioane de euro, depusa de fostul deputat. Magistratii au lasat nesolutionata latura civila in ceea ce priveste solicitarea firmei Tehnologica Radion.
Completul din acest proces este format din magistratii Marcela Cobzariu (presedinte), Stefan Pistol si Daniel Gradinaru. Decizia din acest proces nu este definitiva si poate fi contestata la completul de 5 judecatori al ICCJ.
Cazul este pe rolul instantei din iunie 2016.
DNA a cerut condamnare cu executare
La ultimul termen de judecata din 21 mai, un procuror de la DNA a cerut condamnarea lui Sebastian Ghita la inchisoare cu executare in acest dosar.
Procurorul a precizat in fata judecatorilor ca dosarul este unul de referinta pentru coruptia si legaturile dintre sistemul judiciar si lumea politica.
"Se impune ca pedepsele cu inchisoare sa fie executate in regim de detentie efectiva", a sustinut procurorul de sedinta.
Avocatii au solicitat achitarea
In dosar mai sunt judecati Liviu Tudose - fost procuror general al Parchetului de pe langa Curtea de Apel Ploiesti, Viorel Dosaru - fost sef al Inspectoratului de Politie Judetean Prahova, Constantin Ispas - ofiter de politie, Aurelian Constantin Mihaila - fost procuror general adjunct al Parchetului de pe langa Curtea de Apel Ploiesti.
Cu privire la Liviu Tudose, Viorel Dosaru si Constantin Ispas, DNA a precizat ca acestia au inteles "sa subordoneze importantele functii de autoritate publica pe care le detineau unor interese private din domeniul politic".
Despre Sebastian Ghita, procurorul DNA a sustinut ca si-ar fi construit o retea informativ-operativa incompatibila cu statul de drept, adaugand ca acesta s-a sustras de la judecata, asa ca nu exista o garantie ca va executa pedeapsa.
In replica, avocatii celor judecati in acest caz le-au solicitat magistratilor achitarea clientilor lor.
Fostul deputat Sebastian Ghita a fost trimis, in judecata de procurorii DNA, in 2016, fiind acuzat de doua infractiuni de dare de mita, cumparare de influenta, spalare de bani, santaj, doua infractiuni de folosire de informatii ce nu sunt destinate publicitatii si conducerea unei masini fara permis.
Alaturi de Sebastian Ghita au mai fost trimisi in judecata:
-Liviu Tudose, la data faptelor procuror general al Parchetului de pe langa Curtea de Apel Ploiesti, sub acuzatiile de luare de mita si folosirea de informatii ce nu sunt destinate publicitatii;
-Viorel Dosaru, la data faptelor sef al IPJ Prahova, pentru savarsirea infractiunilor de luare de mita, favorizarea faptuitorului, trafic de influenta si folosirea de informatii care nu sunt destinate publicitatii;
-Constantin Ispas, ofiter de politie si Aurelian Mihaila, la data faptelor procuror general adjunct al Parchetului de pe langa Curtea de Apel Ploiesti pentru savarsirea infractiunilor de cercetare abuziva si folosirea de informatii care nu sunt destinate publicitatii.
Sebastian Ghita este fugit in Serbia, dupa ce autoritatile din Romania au emis un mandat de arestare preventiva in lipsa. O instanta din Belgrad judeca de mai multe luni solicitarea de extradare a fostului deputat.
Fostul parlamentar este cercetat sau judecat in mai multe dosare.
Intr-un alt caz, Ghita a fost achitat in septembrie 2017, intr-un dosar de dare de mita, instigare la abuz in serviciu si spalare de bani, pentru ca i-ar fi dat mita o casa fostului primar al Ploiestiului Iulian Badescu in schimbul finantarii echipei Asesoft. Decizia a fost contestata de DNA la completul de 5 judecatori al ICCJ.

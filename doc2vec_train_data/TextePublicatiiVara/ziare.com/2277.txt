Miercuri, 13 Iunie 2018, ora 14:41
Vicepremierul Paul Stanescu a apreciat, miercuri, ca oamenii prezenti luni pe Arena Nationala au huiduit-o pe Gabriela Firea, primarul Capitalei, mentionand insa ca aceasta a facut un gest "extraordinar" inmanandu-i Simonei Halep cheia orasului.
Intrebat pe cine au huiduit oamenii pe stadionul National Arena, Stanescu a raspuns: "Cred ca pe primarul general, eu asta cred, desi totul s-a intamplat atat de rapid ca aproape nu ne-am dat seama, dar cred ca pe primarul general. In momentul in care un om politic vine langa, pana la urma, un personaj foarte important din aceasta tara, sigur ca sunt reactii".
Reactia sa vine dupa ce mai multe filiale judetene ale PSD au publicat, marti, pe Facebook, un colaj foto pe care scria ca Halep a fost cea huiduita, luni seara, si nu primarul general al Capitalei, Gabriela Firea.
Stanescu a spus, insa, ca Firea nu a gresit.
"Nu pot sa spun ca a gresit doamna Firea, a facut un gest extraordinar pentru un sportiv care ne reprezinta la nivel international, deja probabil cel mai cunoscut roman la aceasta ora din lume. Si sigur ca doamna Firea a facut un gest extraordinar in momentul in care i-a inmanat cheia orasului, in care i-a spus ca este cetatean de onoare, cred ca a facut un gest extraordinar. Dar, asa cum ati vazut, acolo era #rezist. Pe stadion, daca sunt cativa agitatori, lucrurile evolueaza foarte repede", a apreciat Stanescu.
El a adaugat ca au gresit cei care au trimis mesaje ca Simona Halep a fost huiduita la acel eveniment.
Jucatoarea de tenis Simona Halep, care a castigat in premiera turneul de la Roland Garros, a primit luni seara "Cheia Orasului Bucuresti" si o diploma de excelenta din partea primarului general al Capitalei, Gabriela Firea, in cadrul unei ceremonii organizate la Arena Nationala.
Gabriela Firea a fost huiduita de bucurestenii prezenti pe Arena Nationala in momentul in care a urcat pe scena amplasata in fata tribunei oficiale a stadionului.
"Bine ai venit acasa, Simona! Nu vreau decat sa imi exprim satisfactia pentru performanta realizata de tine si sa iti ofer 'Cheia Orasului Bucuresti' si aceasta diploma, pentru ca tu esti deja cetatean de onoare al Capitalei", a afirmat Firea, care a parasit apoi stadionul.
Dupa ce a fost huiduita de bucurestenii prezenti pe Arena Nationala, primarul general al Capitalei, Gabriela Firea, a scris pe pagina sa de Facebook ca "nicio fapta buna nu ramane nepedepsita" . Ea sustine ca, in cazul in care nu ar fi organizat evenimentul, daca Halep nu ar fi fost primita "asa cum merita", s-ar fi spus ca este aroganta si nu isi face datoria de primar general.

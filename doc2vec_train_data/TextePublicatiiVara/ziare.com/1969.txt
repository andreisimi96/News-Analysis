Duminica, 10 Iunie 2018, ora 23:18
Primarul PSD din orasul Cavnic, judetul Maramures, Vladimir Petrut, spune ca ar fi mers Bucuresti sa protesteze daca PSD dorea sa adopte legile justitiei, nu sa introduca "manevre si bani". "Ma duc eu la Bucuresti sa strig
? Asa ceva nu o sa fac niciodata", adauga edilul.
Primarul PSD din orasul Cavnic considera ca Romania trebuie sa fie condusa de oameni corecti si cinstiti, care nu au condamnari penale, iar cei care suporta o condamnare penala trebuie sa inteleaga ca trebuie sa faca "un pas lateral".
Vladimir Petrut a declarat duminica seara, intr-o interventie in direct pe pagina sa Facebook, ca inainte de numirea unui prim-ministru al Romaniei, ar trebui ca acesta sa dea un examen la limba si literatura romana, sa vada oamenii daca stie sa vorbeasca si sa scrie.
"In opinia mea, cred ca aceasta tara trebuie sa fie condusa de oameni corecti, cinstiti, care nu au condamnari penale, iar cei care suporta o condamnare penala trebuie sa inteleaga ca trebuie sa faca un pas lateral. Nu cred ca nu exista destui oameni. Mai mult, inainte sa mai fie numit un prim-ministru al Romaniei, cred ca prima data ar trebui sa dea un examen la limba si literatura romana, sa vedem daca macar stie sa vorbeasca si sa scrie. Este inadmisibil astazi ca primul-ministru face tara de rusine, ce se intampla in cancelariile occidentale, ne rade toata lumea. PSD are oameni seriosi, de buna calitate, numai ca sunt tinuti in lateral, nu sunt lasati in fata. Astazi ne conduce o gasca de smecheri. (...) Mesajul meu este ca aceasta tara nu are voie sa fie condusa de oameni condamnati penal, jos penalii, aceasta tara trebuie sa fie condusa de oameni integri, seriosi, capabili, care pot sa stea cu fruntea sus in fata cetatenilor", a spus Petrut.
Acesta a afirmat ca sunt exemple de politicieni care au fost trimisi in judecata, iar ulterior achitati de instanta - Calin Popescu Tariceanu, Victor Ponta, Ludovic Orban, Vasile Blaga - si s-a intrebat de ce liderul PSD, Liviu Dragnea, nu poate sa astepte si el decizia instantei.
"Isi aduce sute de mii de oameni, ma duc eu la Bucuresti sa strig Traiasca dictatorul? Asa ceva nu o sa fac niciodata. Mergeam la Bucuresti daca PSD dorea sa adopte legile justitiei, nu sa introduca niste manevre si niste sume de bani, ci cum spune UE, cum sunt adoptate in Germania sau Franta. Vii cu OUG 13 si spui ca poate fura pana la o limita? Cum adica sa furi banul statului, ca daca ai furat pana intr-atata nu patesti nimic. Nu exista asa ceva. Nu este voie a fura, scurt si concis. Sa fim uniti si sa aratam ca in Romania asa ceva nu se poate intampla", a mai spus edilul din Cavnic.
Vladimir Petrut s-a referit si la situatia din justitie si a precizat ca, daca ar fi in locul presedintelui Iohannis, nu ar demite-o pe sefa DNA, Laura Codruta Kovesi.
"Nu se mai poate fura atata si atunci trebuie sa dam jos justitia sa se poata fura mai mult? Cred ca nu este momentul sa fie demisa Kovesi, din contra, ar trebui sa ramana acolo si sa fie verificati toti cei care incearca sa faca ilegalitati. Politicienii ar trebui sa fie fericiti ca exista o justitie puternica, pentru ca in momentul in care justitia isi face datoria tara are bani, nu se mai fura atata", a subliniat Petrut.
Acesta a precizat ca daca in urma pozitiei sale va fi exclus din PSD va ramane primar independent.
Anuntul lui Zetea
Joi, presedintele PSD Maramures, Gabriel Zetea, sustinea ca primarul de Cavnic nu mai este de facto membru PSD din februarie 2017, cand a anuntat public ca renunta la toate functiile detinute in PSD si ca nu sustine politica partidului.
"Din lasitate nu si-a depus si demisia din functia de primar obtinuta in numele PSD, insa pentru acest lucru il vor sanctiona locuitorii Cavnicului", spunea Zetea.
Conducerea PSD Maramures va lua in calcul excluderea lui Petrut din partid.

Miercuri, 30 Mai 2018, ora 08:01
FCSB e pe punctul sa piarda unul dintre cei mai importanti jucatori din sezonul tocmai incheiat.
Gigi Becali a anuntat, marti seara, ca nu a ajuns la o intelegere cu mijlocasul portughez Filipe Teixeira.
"Am vorbit si cu Dica, si el il vrea pe Teixeira. Dar ramane sa vedem daca ne intelegem. Eu am inteles ca el vrea marire de salariu, nu micsorare", a anuntat Gigi Becali la Digi Sport.
20.000 de euro pe luna castiga Filipe Teixeira (37 de ani) la FCSB.
In schimb, FCSB e pe punctul de a transfera doi atacanti si un fundas central.
"O sa mai luam neaparat doi atacanti si posibil un fundas central. Vom mai lua trei jucatori sigur. Cu Nemec, asteptam raspuns. Are termen pana la 1 iunie, pentru ca avem si alti atacanti in vizor. El si Omrani sunt pe lista", a mai dezvaluit acesta.
Adam Nemec are 32 de ani si in ultimele doua sezoane a evoluat la Dinamo, de care s-a despartit in aceasta saptamana, dupa ce i-a expirat contractul.
De partea cealalta, Billel Omrani are 24 de ani si joaca la CFR Cluj din 2016.
Olimpiu Morutan si Kamer Qaka sunt jucatorii transferati deja de FCSB in vederea sezonului urmator.

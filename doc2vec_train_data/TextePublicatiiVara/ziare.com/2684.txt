Sambata, 16 Iunie 2018, ora 11:01
Gica Hagi a analizat echipele care se lupta pentru castigarea Cupei Mondiale 2018.
Regele a spus ca favorita sa este Spania, chiar daca selectionerul Lopetegui tocmai a fost demis.
"Sunt doua tipuri de favorite. Echipe care sunt foarte experimentate, precum Germania, Brazilia, Franta, Portugalia si Belgia. Argentina are de asemenea un potential grozav. Daca ar fi sa aleg o echipa campioana, as alege Spania", a spus Gica Hagi pentru Sport Klub.
Apoi, Hagi a incercat sa explice si absenta Italiei de la Cupa Mondiala din 2018.
"Se gandesc prea mult la tactica, mai putin la cum sa creasca tinerii jucatori si sa le dezvolte calitatile. Promovati talentele, dati-le spatiu! Inainte ii aveau pe Baggio, Del Piero si Totti, jucatori de alta categorie. Acum nu au un numar 10 veritabil si nici macar un mare atacant de careu", a comentat Hagi.
Cupa Mondiala 2018 a inceput pe 14 iunie, iar toate meciurile sunt transmise in direct de Ziare.com.

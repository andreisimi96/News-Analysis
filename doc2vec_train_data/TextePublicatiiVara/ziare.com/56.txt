de Anca Petrache
Sambata, 26 Mai 2018, ora 13:35
In prezent, pasarile reprezinta cel mai divers grup de vertebrate terestre, cu peste 11.000 de specii. Insa, in urma cu 66 de milioane de ani, aproape toti stramosii lor au fost rasi de pe fata Pamantului, atunci cand un meteorit a cazut in Mexic, aducand cu el inclusiv moartea dinozaurilor.
Au supravietuit doar cateva pasari care nu puteau zbura, iar din acestea se trage toata diversitatea inaripatelor pe care le putem vedea in prezent.
Un studiu recent, citat de The Independent , a aratat ca, la caderea meteoritului, padurile din intreaga lume au ars (dupa cum arata dovezi gasite atat in Europa, Japonia, Noua Zeelanda si America de Nord), iar pasarile care le populau au disparut fara urma.
Au ramas doar niste pasari greoaie, de tip emu, care stateau pe sol.
In timp, acestea au fost nevoite sa invete din nou sa zboare. Padurile care crescusera la loc in sute sau chiar mii de ani le ofereau un mediu mai sigur.
Practic, toate pasarile din prezent sunt urmasele acelor vietuitoare masive, care nu se puteau ridica de la sol, ceea ce e cu adevarat remarcabil, se arata in studiu.
Cercetarea atrage atentia ca extinctia in masa de la sfarsitul Cretacicului a fost cea de-a cincea prin care a trecut Pamantul si ca, in prezent, suntem in plina perioada a celei de-a sasea extinctii in masa. "E important pentru noi sa intelegem ce se intampla cand distrugi un ecosistem, asa cum se intampla din cauza despaduririi si schimbarii climatice. Sa stim cum actiunile noastre vor afecta ceea ce vine dupa noi", explica unul dintre autorii studiului, dr. Regan Dunn, paleontolog american.
Citeste si Romania pierde o mare comoara: Ce specii cunoscute de pasari dispar din tara noastra

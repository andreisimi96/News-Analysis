Duminica, 10 Iunie 2018, ora 21:04
Darren Cahill , antrenorul Simonei Halep, a facut cateva dezvaluiri surprinzatoare intr-un interviu acordat de el pentru presa britanica, in legatura cu o persoana care a stat in spatele succesului Simonei Halep de la recent incheiatul turneu de Mare Slem de la Roland Garros .
Secretul din spatele sportivei noastre de 26 de ani este munca intensa pe care o face cu un psiholog sportiv de mare renume, Alexis Castorri, cea care a stat si in spatele succeselor lui Andy Murray in tenisul masculin.
Dezvaluirea a fost facuta de Cahill intr-un interviu pentru cotidianul The Guardian , australianul punctand ca munca lui Castorri a fost decisiva pentru Halep, mai ales dupa esecul usturator cu Ostapenko din finala de anul trecut de la Roland Garros.
La 65 de ani, Alexis Castorri a lucrat prima data cu Ivan Lendl din Cehia, iar apoi marele tenismen i-a prezentat-o lui Murray, cei doi incepand o colaborare stransa din 2012. Ea a mai colaborat in cariera si cu Kevin Anderson din Africa de Sud, cel care a bifat o finala de US Open .
Simona Halep e lider mondial WTA , a castigat la Roland Garros in premiera dupa 2 finale pierdute, iar acum are un avans de peste 1200 de puncte in clasamentul WTA fata de locul 2.
La 26 de ani, romanca se va intoarce luni in Romania, cu o cursa Tarom ce va ateriza la Otopeni la ora 16,15.

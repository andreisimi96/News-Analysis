Miercuri, 30 Mai 2018, ora 17:07
Simona Halep a vorbit despre confruntarea din turul doi de la Roland Garros , pe care o va avea joi cu americanca Taylor Townsend.
Sportiva noastra a spus ca o cunoaste bine pe Taylor si a promis ca va lupta pana la ultima minge pentru a obtine victoria.
"O stiu pe Taylor Townsend, am mai jucat impotriva ei. Este o jucatoare stangace, loveste puternic, asa ca va trebui sa o misc mult. Voi vorbi cu Darren despre ea. Ma astept la un meci dificil. Simt ca am sansele mele sa o inving si va promit ca voi lupta pentru a obtine victoria", a spus Simona Halep la Tennis Channel.
Simona Halep a invins-o pe americanca Alison Riske si a ajuns in turul doi de la Roland Garros.
Sportiva noastra s-a impus cu 2-6, 6-1, 6-1 la capatul unui meci pe care l-a inceput greoi.
Pentru Simona urmeaza meciul cu americanca Taylor Townsend, ce va avea loc joi, la o ora ce nu a fost stabilita deocamdata.
Taylor Townsend ocupa locul 72 in clasamentul WTA si a pierdut singura intalnire directa cu Simona Halep, anul trecut la Cincinnati.

Sambata, 02 Iunie 2018, ora 20:30
Actorul britanic Benedict Cumberbatch, cunoscut pentru interpretarea detectivului Sherlock Holmes intr-un serial tv si pentru rolul Doctor Strange in filmele Marvel, a devenit un erou si in viata reala dupa ce a alungat patru barbati care talhareau un biciciclist in Londra, relateaza Reuters.
Cumberbatch, in varsta de 41 de ani, a sarit din taxi si a fugit sa-l ajute pe barbatul care livra mancare pentru compania Deliveroo in timp ce era atacat de hoti, potrivit The Sun.
"Biciclistul a fost norocos cu Benedict supererou", a declarat soferul Manuel Dias pentru The Sun. "Benedict a fost curajos, altruist. Daca nu ar fi intervenit, biciclistul ar fi fost serios ranit".
Tentativa de jaf a avut loc pe Marylebone High Street, chiar aproape de Baker Street, adresa fictiva a detectivului Holmes.
"Unul dintre barbati a incercat sa ia bicicleta victimei... El a fost lovit in fata si in cap cu casca", a declarat politia metropolitana intr-un comunicat, adaugand ca incidentul a avut loc in noiembrie anul trecut. "Nu au fost raportate bunuri furate. Victima nu a cerut tratament medical. Nu au fost facute arestari", se arata in comunicat.
Cumberbatch, care joaca rolul detectivului in serialul de televiziune "Sherlock" din 2010, a aparut si in filme precum "The Hobbit", "Avengers: Infinity War" si "The Imitation Game", in care l-a interpretat pe celebrul matematician britanic Alan Turing care a decodat mesajele cifrate ale nazistilor in timpul celui de-al Doilea Razboi Mondial.
Benedict Cumberbatch a fost nominalizat la Oscar pentru rolul din "The Imitation Game. Jocul codurilor/ The Imitation Game", in anul 2014, si a primit titlul de Comandor al Ordinului Imperiului Britanic (CBE), in anul 2015.

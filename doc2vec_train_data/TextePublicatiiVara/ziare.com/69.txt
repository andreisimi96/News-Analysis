Sambata, 26 Mai 2018, ora 11:31
La inceput de minivacanta, DN 1 este aglomerat, sambata, pe Valea Prahovei, unde pe sensul de urcare catre munte coloana de masini se intinde pe sase kilometri, iar pe cel de coborare se circula ingreunat in zona statiunii Busteni.
Numerosi turisti se indreapta, sambata, catre statiunile de pe Valea Prahovei si din Brasov, traficul rutier pe DN 1 incepand sa fie intens, anunta Politia Prahova.
Astfel, potrivit purtatorului de cuvant al institutiei, Raluca Brezeanu, la kilometrul 101 al drumului, in zona orasului Comarnic, s-a format o coloana de autovehicule pe o lungime de aproximativ sase kilometri, masinile circuland bara la bara cu o viteza care nu depaseste 30 de kilometri pe ora.
Si pe sensul de coborare, in zona statiunii Busteni, DN 1 este aglomerat.
Politistii rutieri se afla in teren si dirijeaza circulatia.

Duminica, 10 Iunie 2018, ora 18:05
Liderii PSD si ALDE care au tinut discursuri sambata seara la protestul din Piata Victoriei nu au reusit sa stabileasca o minima legatura emotionala cu cel mai facil public cu putinta, cei adusi de organizatiile locale de partid, cei care ar trebui sa le fie alaturi in mod natural si sa le propage mesajele rapid si eficient macar in randul cunoscutilor.
Remarca apartine sociologului Barbu Mateescu care arata ca in practic toti prezidentiabilii evidenti ai PSD/ALDE "s-au prabusit ca popicele". Intr-o postare pe blogul sau , numita Uriasul cu cap de lut, acesta a facut cateva observatii dupa mitingul PSD.
"Firea a fost artagoasa si neplacuta, departe de imaginea de tanti placuta de la televizor - anii de primarie au inrait-o si i-au redus atractivitatea. Tariceanu e prea indepartat si doct, un Nastase fara putere. Olguta si-a ratat ultima sansa de a fi prezidentiabila, neavand nici 1% din forta de persuasiune a lui Vadim. Presedintele partidului, Liviu Dragnea, a inotat obosit la culme printr-un discurs complex, reafirmarea unei naratiuni sofisticat-paranoice total irelevanta pentru o profesoara din Vaslui sau un batranel din Slatina. Per total, a parut un secretar general al partidului eficient si priceput la jocuri de culise, dar incapabil sa creeze emotie - poate cel mai slab orator dintre toti presedintii PSD (sau la egalitate cu Oliviu Gherman, care n-a candidat la prezidentiale vreodata) ", scrie Mateescu.
Pe de alta parte, acesta a arata ca, in cazul protestului, capacitatea de organizare in sensul aducerii de enorm de multi oameni in centrul Capitalei a fost impecabila: "Aici nota 10".
Mesajele transmise catre cei din public au arata ca in acest caz "coeziunea intre generali si soldati este uluitor de slaba."
"Scandarile anti-Iohannis, anti-Basescu si PSD! PSD! au primat, excitand macar un sfert din participanti. Cu exceptia unei tentative scurte a PSD Teleorman, nu s-a scandat numele niciunui lider. Iar numele lui Liviu Dragnea e usor de scandat," arata Mateescu.
Sociologul arata ca un moment lejer si usor de supra-speculat este ratarea imnului si a unei poze simbolice cu luminitele.
"Oamenii au alergat, nu mers, spre autobuze. Intr-o Romanie cu drumuri terci, e greu sa ajungi acasa la Buzau sau la Oradea in timp util. Aici partidul si-a jucat siesi un renghi - dupa ce a guvernat 5 ani din ultimii 6, el culege roadele propriului dezinteres pentru infrastructura", conchide Mateescu.
Citeste si: Mitingul PSD: Circa 130.000 de participanti au lasat munti de gunoaie in urma. #Rezist, proiectat pe Guvern in timp ce vorbea Dragnea

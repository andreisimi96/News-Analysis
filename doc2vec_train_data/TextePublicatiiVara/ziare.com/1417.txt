Miercuri, 06 Iunie 2018, ora 17:34
Presedintele a decis, miercuri, sa sesizeze Curtea Constitutionala, in legatura cu schimbarea Legii Educatiei Nationale, unul dintre argumente fiind acela ca Parlamentul a adoptat trei initiative care se refera la acelasi obiect din actul normativ.
"Se constata ca desi cele trei legi deduse controlului de constitutionalitate au fost dezbatute si adoptate de catre prima Camera sesizata la date diferite, in sedinte distincte, Senatul, in calitate de Camera decizionala, le-a dezbatut si le-a adoptat in cadrul aceleiasi sedinte, respectiv cea din data de 7.05.2018.
Intrucat aceste initiative legislative au ca obiect de reglementare modificarea si/sau completarea aceluiasi act normativ de baza, si anume Legea educatiei nationale nr. 1/2011 si au fost adoptate de catre Senat in aceeasi sedinta din data de 7.05.2018 si trimise Presedintelui Romaniei spre promulgare la aceeasi data, 19.05.2018, rezulta ca Parlamentul a adoptat trei legi distincte, cu acelasi obiect, fara a asigura corelarea acestora, dupa regulile si cerintele de ordin tehnic-legislativ pentru elaborarea actelor normative, asa cum sunt prevazute de lege si de jurisprudenta Curtii Constitutionale", se arata in comunicatul de presa al Administratiei Prezidentiale.
Presedintia mai argumenteaza ca modificarile referitoare la ocuparea posturilor vacante in invatamant prin repartizarea de catre inspectoratul scolar sunt in contradictie cu alte prevederi ale Legii educatiei nationale nr. 1/2011.
"In legatura cu prevederile introduse la art. unic pct. 2 din legea supusa controlului de constitutionalitate, semnalam ca dispozitiile referitoare la ocuparea posturilor vacante prin repartizarea realizata de inspectoratul scolar sunt si in contradictie cu prevederile art. 254 alin. (3) din Legea nr. 1/2011, potrivit carora: "Concursul pentru ocuparea posturilor didactice/catedrelor din invatamantul preuniversitar de stat cu personal didactic de predare incadrat cu contract individual de munca pe perioada nedeterminata sau perioada determinata se organizeaza conform art. 89 alin. (1) ", potrivit textului sesizarii facute de Iohannis catre CCR.
"Totodata, din analiza comparativa a alin. (2) si alin. (21), ale art. 2541, constatam ca, daca alin. (21) introdus prin legea dedusa controlului de constitutionalitate prevede detasarea pe o perioada de 4 ani intr-un interval de 10 ani, in forma legii aflate in vigoare alin. (2) al art. 2541 prevede ca detasarea se face pe o perioada de cel putin 5 ani scolari consecutivi. Asadar, prin noul text introdus la art. unic pct. 3 din legea criticata se instituie o noua conditie, contradictorie fata de cea aflata in legea in vigoare. Astfel de dispozitii contrare, creeaza neclaritati si dificultati in aplicare, fiind contrare exigentelor de calitate a legii, stabilite de art. 1 alin. (5) din Constitutia Romaniei", completeaza presedintele Klaus Iohannis, potrivit comunicatului Presedintiei.

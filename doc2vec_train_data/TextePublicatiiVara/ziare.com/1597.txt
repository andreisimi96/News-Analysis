Vineri, 08 Iunie 2018, ora 09:00
Ion Tiriac i-a criticat dur pe organizatorii turneului de la Roland Garros.
Omul de afaceri a mentionat ca nu isi explica de ce turneul de la Paris nu are in continuare macar un teren acoperit, iar atunci cand ploua meciurile sunt intrerupte.
Tiriac spune ca organizarea de la Roland Garros este rusinoasa si ca pateaza imaginea orasului Paris.
"Nu as face doar un acoperis la Roland Garros, ci patru sau cinci! Nu va dati seama ca ati comis o mare greseala cand ati refuzat sa va mutati la Versailles, unde se putea face cel mai mare complex sportiv din lume.
Iar treaba cu acoperisul e ridicola! Aveti 200 de tari care transmit turneul si le spuneti ca Roland Garros este singurul loc din lume unde nu se joaca atunci cand ploua? Ce sport e asta? Ce imagine dati voi Parisului? Nu inteleg ce ati asteptat atat de mult!", a spus Tiriac, intr-un interviu pentru Le Parisien .
Dupa lungi discutii, cei de la Roland Garros au acceptat ideea ca este nevoie de macar un teren acoperit, iar din 2021 arena centrala va avea o astfel de facilitate.
La editia din acest an, mai multe meciuri au fost amanate din cauza ploii. Situatia a fost totusi buna comparativ cu anii trecuti, cand a plouat considerabil mai mult.

Luni, 18 Iunie 2018, ora 13:00
Jucatoarea spaniola de tenis Garbine Muguruza , numarul 3 mondial, s-a declarat optimista in privinta sanselor de a-si apara titlul cucerit anul trecut la Wimbledon, cand a obtinut al doilea sau trofeul de Mare Slem, dupa cel de la Roland Garros , in 2016, informeaza cotidianul El Mundo Deportivo.
"Cred ca pot castiga trofeul inca o data", a declarat Muguruza la Birmingham (Anglia), unde isi va incepe saptamana acesta pregatirile pentru asaltul "catedralei" tenisului de la All England Club, gazda turneului de la Wimbledon, intre 2 si 15 iulie.
Muguruza isi va face cu aceasta ocazie reaparitia in competitie dupa semifinala pierduta in fata romancei Simona Halep , la editia din acest an de la Roland Garros. "Sper sa joc cat mai multe meciuri posibile la Birmingham", a precizat ea.
"Complexitatea ierbii este sa iti adaptezi corpul si miscarile. Celelalte suprafete sunt mai comode pentru corp. Trebuie sa alergi intr-un anumit mod, mingile sar mai putin si sunt mai grele, terenul este mai rapid, insa cred ca mi-am imbunatatit mult miscarile, capacitatea fizica si forta", a subliniat jucatoarea de origine venezueleana.
"Sunt sapte meciuri si doua saptamani de competitie, asa ca ajungi si te gandesti la prima ta partida, la primele tale antrenamente si avansezi putin cate putin. Cand am venit pentru prima data, nu mi-a placut, e foarte diferit. Nu exista terenuri cu iarba in Spania si mi-a luat doi sau trei ani pentru a fi mai pozitiva. Acum ma bucur", a mai spus Muguruza despre turneul de la Wimbledon, unde anul trecut a invins-o in finala pe americanca Venus Williams (7-5, 6-0) .

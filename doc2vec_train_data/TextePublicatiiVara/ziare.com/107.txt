Duminica, 27 Mai 2018, ora 09:34
Traian Basescu a lansat, sambata, un atac la adresa fostului ministru al Sanatatii, Nicolae Banicioiu, despre care spune ca anunta triumfalist plecarea la partidul lui Victor Ponta, in conditiile in care il considera vinovat de proasta gestionare a situatiei la Colectiv.
"Ma uitam la fostul ministru al Sanatatii, narodul asta, Banicioiu. Aratarea asta ciudata, care la dezastrul de la Colectiv nu a lasat sa fie trimisi oamenii, victime ale nenorocirii, in strainatate pe programul european de ajutor in caz de dezastru. Spunea ca si noi facem ce fac in strainatate. Au murit o groaza de oameni.
Acest nenorocit azi sau ieri anunta triumfalist plecarea alaturi de complicele lui, de Ponta, complice al dezastrului de la Colectiv. Astia sunt oamenii pe care ii ofera PSD. Aceeasi nenorociti care nu au fost in stare sa aprovizioneze tara cu vaccinuri", a declarat Traian Basescu, la Baia Mare.
Nicolae Banicioiu, fost ministrul al Guvernului Ponta2, a anuntat vineri ca demisioneaza din PSD si se alatura formatiunii lui Victor Ponta si Daniel Constantin, Pro Romania .
"Imi pare rau ca azi PSD-ul se afla in situatia comica de a incerca sa ajusteze programele incepute de noi cu echipa de rezerve repetand rateuri zilnice transformand renumele nostru de partid al profesionistilor in subiect de gluma peste tot! Mergem inainte consecventi angajamentelor noastre de a moderniza Romania si nu de a o rePeDeLiza cum momentan o parte a conducerii PSD de azi incearca! Nu PD-L pana la capat! Tradatori sunt cei care au fost complicii caderii guvernului Ponta si sustinerii lui Ciolos in parlament in 2016!", a scris Nicolae Banicioiu pe Facebook.
In luna martie, Nicolae Banicioiu a candidat, fara succes, la Congresul PSD pentru functia de presedinte executiv.

de Dan Alexandru
Duminica, 10 Iunie 2018, ora 15:54
Simona Halep a participat la celebra ceremonie de prezentare a trofeului Suzanne Lenglen, trofeul pe care il primeste campioana tabloului feminin de la Roland Garros , insa nu in fata Tour Eiffel, asa cum s-a procedat pana in 2015.
Organizatorii au ales, din motive securitate, ca locul in care Simona Halep sa isi prezinte trofeul sa fie complexul in care a si jucat in aceste 2 saptamani, la Porte d'Auteuil.
Simona Halep, lidera mondiala WTA , a ales o rochie neagra foarte eleganta la acest eveniment care a inceput la Paris la ora 15 (vezi foto articol).
Oamenii s-au inghesuit sa o vada pe noua regina de la Paris si la aceasta festivitate, care nu a durat insa foarte mult timp ca durata.
Pana in 2015, campioana de la Roland Garros se poza cu marele trofeu in fata celui mai important simbol al Parisului, Turnul Eiffel.
Simona Halep nu se va fotografia cu trofeul Roland Garros in fata Turnului Eiffel. Ce au decis organizatorii
Cel mai probabil, Simona Halep va ajunge luni in Romania, acolo unde la Otopeni va fi primita de oficialitati ale sportului romanesc si nu numai.

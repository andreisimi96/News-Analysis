Miercuri, 30 Mai 2018, ora 00:00
Probabil nu ti-ai pus niciodata problema daca dinozaurii aveau matreata. Dar, acum, ca tot a fost adus subiectul in discutie, afla ca da, iar oamenii de stiinta au gasit recent si dovada.
Paleontologii cred ca au dat peste cele mai vechi urme de piele fosilizata, in fapt matreata, pe ce-a mai ramas din corpul unui microraptor, un dinozaur carnivor inaripat, arata Fox News .
Acest dinozaur cu pene traia in urma cu 125 de milioane de ani.
Iar cazul, oricat de ciudat, nu e singurul, semn ca problema era una comuna la astfel vietati, care abia isi dobandeau penele in acea perioada.
Testele au aratat aceleasi urme de piele fosilizata, respectiv matreata, si in cazul altor specii de dinozauri cu pene, asa cum sunt beipiaozaurii si sinornitozaurii, dar si pe o pasare primitiva cunoscuta sub numele de confuciusornis.
Descoperirea este importanta, pentru ca arata si cum isi schimbau aceste creaturi pielea, a explicat Maria McNamara, de la Universitatea College Cork. In loc sa cada in intregime, ca la reptile, aceasta cadea in mici fragmente, ca niste solzi minusculi.
Citeste si Cum stateau dinozaurii de o tona pe oua, fara sa le striveasca? In sfarsit, avem raspunsul

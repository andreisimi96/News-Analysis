Duminica, 17 Iunie 2018, ora 11:46
Paolo Dybala nu a fost pe teren niciun minut in intalnirea dintre Argentina si Islanda, scor 1-1 sambata seara la Cupa Mondiala, chiar daca multi fani si specialisti sau analisti din fotbal l-au criticat pe antrenorul Jorge Sampaoli pentru aceasta decizie.
Chiar daca Paolo Dybala si Leo Messi nu au avut o relatie foarte stralucita in ultimii ani, cotidianul Don Balon a aflat faptul ca starul lui Juventus i s-a destainuit lui Messi in legatura cu echipa unde ar urma sa se transfere.
El i-a marturisit lui Messi ca ar fi urmat sa se transfere la Atletico de Madrid daca Antoine Griezmann ar fi plecat la Barcelona, asa cum s-a tot speculat in ultima perioada, avand in vedere ca s-a si intalnit personal cu antrenorul Diego Simeone, argentinian si el.
In aceste conditii, Dybala se vede nevoit sa apeleze la planul sau B, si anume sa accepte o oferta din Premier League, avand pe masa contracte de la doua mari grupari, Chelsea si Manchester United.
Dybala joaca la Juventus din 2015 si are 98 de jocuri bifate acolo, plus 52 de goluri.
Argentina se afla intr-o postura ingrata dupa debutul la Mondiale, avand un singur punct si urmand sa evolueze cu lidera Croatia in marele derbi al Grupei D.
Toate meciurile de la Mondialul din Rusia vor fi LIVE pe Ziare.com.

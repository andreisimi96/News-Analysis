Sambata, 16 Iunie 2018, ora 20:04
Ministrul Finantelor, Eugen Teodorovici, a anuntat sambata ca va avea o discutie, saptamana viitoare, cu seful Loteriei Romane, alaturi de care va analiza care sunt cele mai bune variante pentru ca "aceasta zona sa devina mai vizibila".
Teodorovici a fost vag in exprimarea viziunii sale, insa din declaratia sa se intelege ca ar vrea ca prevede ca, cel putin la anumite extrageri, banii sa fie luati de stat si cu ei sa se faca lucruri in domenii precum sanatate si educatie.
"Saptamana urmatoare o sa am o discutie pe mai multe subiecte cu seful Loteriei Romane, in sensul de a gasi si de a aplica mai multe masuri care sa faca mult mai vizibila aceasta zona. Sa venim cu idei - si eu am dat exemplu una dintre ele - aceea ce a infiinta, de a stabili doua noi extrageri in timpul unui an, extrageri ale caror castiguri sa fie destinate clar zonei de sanatate, pentru copii si zonei de educatie.
(...) Cred ca noi putem stabili ca acel fond de premiere sa fie mai mare prin contributia noastra ca stat. Oamenii, cand vor sti foarte clar ca aceste castiguri vor fi destinate unor categorii foarte importante - pentru zona de sanatate si de educatie - poate vor juca mai mult", a declarat Teodorovici la Neptun, unde a fost prezent la Scoala de vara a TSD.
Potrivit acestuia, banii din castiguri pot fi folositi chiar in investitii.
"De ce sa nu construim un spital sau sa nu facem dotarea unui spital cu echipamente de ultima generatie? E mult mai indicat si mai bine ca unii sa vada efectele unor masuri de acest tip", a argumentat ministrul.
Referitor la punctul de pensie, Teodorovici spune ca nu exista niciun risc ca majorarea acestuia la 1.100 lei de la 1 iulie 2018 sa nu se aplice, pentru ca masura a fost prevazuta in buget, fiind luat in calcul un deficit de 3%.

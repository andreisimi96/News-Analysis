Miercuri, 06 Iunie 2018, ora 15:09
Liviu Dragnea a declarat, miercuri, ca nu se sperie de cei care vor sa impiedice mitingul PSD, dar spune ca a aflat ca se incearca inflitrarea unor persoane care sa fie preluate de "televiziunile clasice" si sa spuna diverse lucruri.
Dragnea a negat informatiile potrivit carora in multe judete angajatii de la stat sunt fortati sa vina la miting.
"Ce vreau sa le transmit tuturor celor care se agita si care vad ca sunt foarte nervosi: nu ne speriati si nu renuntam la miting. Ba dimpotriva, continuati asa, pentru ca o sa vina si mai multi, si mai implicati, si mai motivati. Deja am aflat ca se incearca sa se inflitreze tot felul de indivizi in timpul mitingului, care sa fie luati de catre televiziunile clasice, sa spuna ca au fost platiti, amenintati", a sustinut Liviu Dragnea.
Liderul PSD mai spune ca sunt "incitati" unii indivizi sa posteze online mesaje potrivit carora au fost amenintati sa vina la miting, el negand acest lucru.
"De asemenea, am vazut ca sunt incitati tot felul de indivizi sa posteze ca au fost amenintati de PSD sa vina la miting. Nimeni nu este fortat de PSD sa vina la miting. Toti cei care au tacut pana acum si care au suferit destul si n-au avut nicio reactie cand s-au taiat pensiile, cand au fost ascultate telefoanele, cand au vazut abuzuri peste abuzuri, au posibilitatea sa vina sambata seara la miting si sa se exprime liber", a continuat el.
Intrebat cine incita la ura, Dragnea a replicat: "Este un site care a fost creat acuma. Statul Paralel".
Presedintele PNL, Ludovic Orban, spune ca primeste din toata tara informatii despre modul abuziv in care angajati ai institutiilor statului, primariilor, companiilor de stat, serviciilor deconcentrate, serviciilor publice din subordinea Consiliilor Judetene sunt recrutati cu arcanul pentru a fi adusi la mitingul PSD.
Mitingul organizat de PSD are loc pe 9 iunie, de la ora 20:00 , in Piata Victoriei, si va avea ca tema apararea democratiei si a statului de drept, a afirmat luni, dupa sedinta Comitetului Executiv National, liderul partidului, Liviu Dragnea.

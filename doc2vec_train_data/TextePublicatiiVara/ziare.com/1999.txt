Luni, 11 Iunie 2018, ora 09:51
O delegatie a Comisiei de la Venetia a ajuns, luni, in Romania pentru a discuta despre cele trei Legi ale Justitiei.
Vor fi intalniri cu ministrul Justitiei, presedintele Klaus Iohannis, procurorul general, reprezentanti ai ICCJ, CCR, DNA, CSM si ai Parlamentului.
UPDATE Prima intalnire a reprezentantilor Comisiei de la Venetia este cu Tudorel Toader. El a ajuns dimineata la Ministerul Justitiei si a explicat care vor fi temele discutiei: "Evident se va discuta pe legile justitiei, evident se va discuta probabil pe modificarile la Codurile penale, procedura penala, probabil transpunerea directivelor, probabil modificarea in acord cu deciziile CCR".
Ministrul a evitat insa sa dea un raspuns clar, intrebat daca va tine cont de recomandarile Comisiei. "Ce m-ati intrebat? Bine, multumesc. La revedere!", a raspuns Toader si nu a mai vorbit cu jurnalistii.
Anuntul vizitei de azi a fost facut pe site-ul oficial al Comisiei de la Venetia.
In anunt se transmite ca delegatia va avea intalniri cu presedintele Romaniei si ministrul Justitiei, dar si cu procurorul general, cei de la Inalta Curte de Casatie si Justitie, Curtea Constitutionala, Directia Nationala Anticoruptie, Consiliul Superior al Magistraturii si cu reprezentanti ai Parlamentului, inclusiv cu cei din Comisia Iordache.
Delegatia se va intalni si cu reprezentanti ai asociatiilor judecatorilor si procurorilor si ai societatii civile.
Amintim ca presedintele Klaus Iohannis a solicitat avizul Comisiei de la Venetia cu privire la cele trei Legi ale Justitiei. Mai exact, seful statului a solicitat pe 3 mai un punct de vedere Comisiei de la Venetia cu privire la cele trei legi adoptate de Parlament vizand Statutul judecatorilor si procurorilor, organizarea judiciara, respectiv organizarea si functionarea Consiliului Superior al Magistraturii.
Pe 26 aprilie, si Adunarea Parlamentara a Consiliului Europei a sesizat Comisia de la Venetia cu privire la aceleasi legi.

Luni, 04 Iunie 2018, ora 19:04
Dupa ce, luni, deputatii au dezbatut motiunea simpla prin care PNL cere demisia ministrului Finantelor, Eugen Teodorovici, miercuri, liberalii vor depune la Senat o motiune simpla si impotriva ministrului Economiei, Danut Andrusca.
"Miercuri vom depune o motiune la Senat impotriva ministrului Economiei, Dorel Andrusca", a spus Orban, dupa sedinta Biroului Executiv al PNL.
Toate aceste motiuni simple, care, pe aritmetica parlamentara, nu au sanse sa treaca, ar putea fi un preambul pentru motiunea de cenzura pe care Ludovic Orban a anuntat-o si pentru care PNL pregateste actiuni de protest in tara.
"Am purtat discutii legate de pregatire motiunii de cenzura, despre stadiul negocierilor si despre posibilitatea organizarii unor ample actiuni de protest in sustinerea motiunii de cenzura", a anuntat Ludovic Orban la finalul sedintei de luni a Biroului Executiv al partidului.
Intrebat cand vor avea loc si unde, acesta a spus doar ca manifestatiile vor fi in toata tara.
De asemenea, liderul PNL a afirmat ca doreste ca mitingurile sa adune toti cetatenii care s-au saturat de PSD.
"Vom face apel la toti cetatenii romani care s-au saturat de PSD si care isi dau seama ca PSD isi bate joc de Romania si compromite sansele fiecarui roman de a trai mai bine, ii vom chema la actiunile de protest, altaturi de membrii si simpatizantii nostri", a adaugat Orban.
Anuntul de azi al liderului PNL vine in contextul in care PSD a decis organizarea unui mare miting, sambata, in Piata Victoriei, incepand cu ora 20:00.

Miercuri, 13 Iunie 2018, ora 13:16
Fostul premier Victor Ponta a anuntat, miercuri, ca a fost "sanctionat" de presedintele Camerei Deputatilor, Liviu Dragnea, fiind mutat de la Comisia pentru afaceri europene si cea pentru politica externa, la Comisia pentru abuzuri.
"Azi am fost sanctionat de catre presedintele Camerei Deputatilor (Dl Liviu Dragnea) / dupa 4 mandate de deputat (plus ministru si Premier), am fost exclus din Comisia de Afaceri Europene si din Comisia de Politica Externa.
Am ajuns astfel la Comisia de Abuzuri si o sa ma ocup sa arat toate abuzurile comise de Puterea actuala - colegii mei de la #ProRomania au fost toti exilati la Comisia pentru Drepturile Omului - o sa isi faca datoria foarte bine si acolo! Razbunarea este arma prostului (ajuns la Putere) / dar #ProRomania o sa lupte in continuare cu si mai multa indarjire!", a scris Ponta pe Facebook.
Ponta anunta, la sfarsitul lunii mai, ca va depune o socilitare la conducerea Parlamentului pentru constituirea grupului parlamentar din Camera Deputatilor al partidului roRomania, in prezent acesta fiind format din 11 deputati.
Ulterior, Comisiile de regulament si de statut au transmis catre conducerea Camerei Deputatilor ca deputatii neafiliati nu-si pot constitui un grup parlamentar, iar formarea de grupuri parlamentare ale unor partide care nu au obtinut mandate in urma alegerilor este interzisa.

Miercuri, 30 Mai 2018, ora 20:05
Ana Bogdan , surpriza placuta a Romaniei la Roland Garros, a vorbit despre confruntarea pe care o va avea joi, cu Angelique Kerber , in turul doi de la Roland Garros.
Sportiva din Sinaia a spus ca stie deja la ce sa se astepte si a promis ca va fi motivata 200%.
"Clar ma astept la un meci care se va juca punct cu punct, pana la final si va fi mult mai antrenant decat cel de marti. E clar ca va fi o noua experienta pentru mine si ma voi bucura pe deplin. E tot stangace, a fost un antrenament bun meciul acesta. Kerber da destul de plat si are anumite pattern-uri in joc, o tactica pe care o aplica in meciuri. O sa fiu atenta la chestia asta.
Da, ma uit la adversare. Vorbesc si cu Gabi, cu antrenorul meu, se uita si el mereu si imi spune lucruri. Dar nu raman batute in cuie, pentru ca adversara poate sa schimbe si ea in meciul cu mine. Dar sunt informatii pe care le am acolo si pe care as putea sa le folosesc, daca va fi nevoie", a spus Ana Bogdan pentru Treizecizero .
Partida dintre Ana Bogdan si Angelique Kerber va avea loc joi, la o ora ce nu a fost stabilita deocamdata.
Va fi prima intalnire a Anei cu ocupanta locului 12 in clasamentul WTA .
Pentru parcursul de la Roland Garros, Ana si-a asigurat deja un cec in valoare de 79 de mii de euro.

Luni, 04 Iunie 2018, ora 14:40
Simona Halep s-a calificat intr-un mod autoritar, luni dupa-amiaza, in sferturile de finala ale Grand Slam-ului de la Roland Garro s, iar publicatiile internationale lauda prestatia reprezentantei noastre.
Cu o victorie in doar 59 de minute, Simona a zdrobit-o pe Elise Mertens, care, inaintea acestei partide, avea un record de 16 victorii si doar o infrangere pe zgura in 2018, remarca cunoscuta publicatie franceza L'Equipe.
In timp ce site-ul oficial al Openului Frantei dezvaluie ca Simona Halep a ajuns pentru a 9-a oara consecutiv in sferturi la un turneu disputat pe zgura!
Dar iata cateva dintre cele mai importante reactii aparute dupa victoria Simonei Halep:
"Halep a fost prea buna pentru Mertens. Ocupanta locului 1 in clasamentul WTA si-a expus tot arsenalul si a ajuns in sferturile Openului Frantei" - Reuters.
"Simona Halep i-a aplicat o corectie lui Elise Mertens si o va intalni pe Kerber sau Garcia in sferturi. Simona si-a zdrobit adversara desi aceasta avea inaintea meciului un record de 16 victorii si doar o infrangere pe zgura in acest an. Numarul 1 WTA a dominat meciul de la inceput si pana la sfarsit" - L'Equipe.
"Simona Halep a invins-o pe Elise Mertens in mai putin de o ora, dupa o partida care a semanat cu cea de la Madrid, unde Simona a invins-o pe Mertens cu 6-3, 6-0" - El Mundo Deportivo.
"Simona a obtinut o victorie entuziasmata pe arena Philippe Chatrier, reusind 16 lovituri castigatoare si 6 breauri" - WTA.
"Cursa Simonei pentru castigarea primului turneu de Grand Slam din cariera continua dupa o victorie in doar 59 de minute in fata lui Elise Mertens. E pentru a 9-a oara consecutiv cand Simona ajunge in sferturile unui turneu disputat pe zgura" - RolandGarros.com.

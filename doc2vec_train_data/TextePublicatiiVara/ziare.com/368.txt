Marti, 29 Mai 2018, ora 13:36
Majoritatea oamenilor observa cateva fire de par alb in jurul varstei de 30 de ani. Ele apar prima oara in zona tamplelor, apoi in restul capului, iar multi incearca din rasputeri sa le ascunda.
Teoretic, pana la 50 de ani, jumatate din populatie si-a pierdut culoarea din par in procent de 50%.
Cand cercetatorii au testat acest principiu, au descoperit ca 74% din oamenii cu varste cuprinse intre 45 si 65 de ani au par alb, cu o intensitate de albire de pana la 27%. Asiaticii si africanii s-au dovedit a avea mai putin par alb decat caucazienii. De asemenea, au aflat ca barbatii albesc mai mult decat femeile.
Culoarea parului este determinata de melanocite, niste celule care produc pigmenti. Culoarea propriu-zisa depinde de prezenta si ratia a doua tipuri de melanina - eumelanina (pigmenti maro si negri) si feomelanina (pigmenti galbeni si rosii).
De asemenea, intensitatea culorii depinde de localizarea parului pe corp - astfel, genele au cea mai intunecata nuanta, pentru ca au cele mai mari cantitati de eumelanina, pe cand parul de pe barbie, de la subrat si din zona pubiana are adeseori nuante roscate, din pricina cantitatii crescute de feomelanina.
Albirea parului este determinata de factorii genetici.
De exemplu, gemenii identici au tendinta de a albi la aceeasi varsta, in aceleasi zone si cu aceeasi viteza. Nu exista insa vreo dovada care sa arate ca parul albeste din pricina stresului, dietei sau a stilului de viata. Anumite boli pot fi de vina pentru albire insa.

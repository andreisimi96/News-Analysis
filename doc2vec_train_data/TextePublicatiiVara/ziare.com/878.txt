Sambata, 02 Iunie 2018, ora 12:24
Mats Wilander a comentat decizia organizatorilor de la Roland Garros de a programa meciul Simonei Halep cu Andrea Petkovic, din turul trei al Openului Frantei, pe terenul cu numarul 18.
Fostul mare tenismen suedez considera ca Simona Halep ar putea avea chiar de castigat de pe urma acestei decizii care e ciudata "pentru ca nu s-a mai intamplat niciodata".
"Cred ca e ciudat pentru ca nu s-a mai intamplat niciodata. Poate va fi ciudat pentru ea (Simona Halep - n.red.), dar nu cred ca va fi un handicap, pentru ca terenul numarul 18 va fi plin, iar Halep isi va spune: 'Doamne, oamenii chiar iubesc sa ma vada jucand'", a spus Wilander pentru Reuters .
"Ar putea fi chiar un lucru bun. Sunt convins ca terenul numarul 18 va fi plin, in comparatie cu Chaterier", a adaugat acesta.
Strania decizie a organizatorilor de la Roland Garros: Pe ce teren va juca sambata Simona Halep
Meciul dintre liderul mondial si ocupanta locului 107 in clasamentul WTA se va disputa sambata pe terenul cu numarul 18 din cadrul complexului de la Openul Frantei.
Dupa ce in primele doua tururi a evoluat pe arena centrala Philippe Chatrier, cu o capacitate de aproape 15.000 de locuri, reprezentanta noastra va evolua sambata pe un teren ce da senzatia unuia de antrenament, chiar daca este nou!
Terenul numarul 18 are o capacitate de numai 2.200 de locuri!
Jocul dintre Simona Halep si Andrea Petkovic va incepe, cel mai probabil, in jurul orei 16:00 - ora Romaniei, urmand a fi transmis in direct de site-ul Ziare.com.

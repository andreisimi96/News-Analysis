Sambata, 16 Iunie 2018, ora 08:02
Caricatura cu Simona Halep publicata in aceasta saptamana de revista de satira Charlie Hebdo din Franta a facut inconjurul presei internationale.
Publicatii din intreaga lume amintesc ca aceasta caricatura a starnit un val de furie in Romania, astfel incat a fost nevoie si ca Ambasada Frantei la Bucuresti sa reactioneze.
Exista totodata si jurnalisti care nu inteleg valul de furie, cum ar fi portughezii de la Diario Noticias.
Ziare.com va prezinta principalele comentarii aparute in presa internationala despre acest subiect:
Ouest France: O caricatura a revistei de satira Charlie Hebdo a provocat o adevarata furtuna in Romania. Intr-o tara satula sa fie redusa doar la minoritatea rroma foarte saraca si asociata in mod regulat cu delicventa din Vestul Europei, valul de indignare a inundat retelele de socializare.
Cadena Ser: O caricatura cu Simona Halep a provocat furie in Romania, fiind catalogata rasista. Imediat, comentariile au invadat retelele de socializare cu mesajul 'Je suis Simona', cu referire la miscarea de solidaritate ce a fost generata de atacurile teroriste impotriva revistei de satira din ianuarie 2015.
Diario Noticias: Acum e randul romanilor sa fie furiosi pe Charlie Hebdo! La trei ani si jumatate de cand o lume intreaga a preluat mesajul 'Je suis Charlie' inca exista oameni care n-au inteles ceea ce Charlie Hebdo este. Saptamanalul de satira, cunoscut ca nu face niciun compromis si nu se aliniaza la vreo etica, starneste in continuare controverse. Pe lista evreilor, musulmanilor si catolicilor iritati de umorul revistei se alatura acum si romanii.
The Associated Press: Romanii si-au exprimat furia pe seama revistei de satira Charlie Hebdo, care a ironizat-o pe noua campioana de la Roland Garros ca fiind o colectoare de metale.
Joi, Simona Halep a fost ironizata in cel mai recent numar al publicatiei de satira Charlie Hebdo dupa victoria din Openul Frantei.
Francezii au realizat o caricatura in care apare trofeul Roland Garros este ridicat deasupra capului de o femeie: "O romanca a castigat Roland Garros: Fier vechi, fier vechi!"
Charlie Hebdo este un saptamanal satiric francez care a devenit cunoscut in lumea intreaga dupa ce a fost tinta a doua atacuri teroriste. Atacul din 2015 s-a soldat cu 12 morti, intre acestia numarandu-se directorul, dar si jurnalisti si caricaturisti cunoscuti.
Citeste si: Cum a reactionat Simona Halep cand a fost intrebata despre caricatura din Charlie Hebdo si huiduielile primite de Gabriela Firea

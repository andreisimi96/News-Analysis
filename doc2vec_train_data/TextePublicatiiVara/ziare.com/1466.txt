Joi, 07 Iunie 2018, ora 07:07
Maria Sharapova a reactionat dupa ce Serena Williams a acuzat-o ca a mintit in cartea autobiografica pe care a lansat-o anul trecut.
Serena a spus ca Sharapova a scris lucruri bazate "pe barfe si zvonuri", cu referire la un episod in care rusoaica a povestit ca a vazut-o plangand in vestiar pe americanca, dupa finala de la Wimbledon 2004, cand ar fi zis ca "nu voi mai pierde niciodata in fata acestei scorpii".
In replica, Sharapova a mentionat din nou ca acel episod este adevarat si neaga ca a mintit pentru a creste tirajul cartii.
"Ar fi fost ciudat sa nu vorbesc despre cineva cu care am concurat atat de multi ani, am jucat atat de multe meciuri impreuna, multe dintre ele foarte importante pentru mine. Ar fi fost ciudat sa nu mentionez. Totusi, va pot spune ca atunci cand iti faci autobiografia nu ai niciun motiv sa minti, sa spui ceva neadevarat", a spus Sharapova intr-o conferinta de presa.
Sharapova a creat valva in lumea tenisului, dupa dezvaluirile facute in cartea lansata anul trecut. Chiar daca in trecut a refuzat sa comenteze spusele Sharapovei, Serena a acceptat totusi sa vorbeasca despre acel episod inaintea meciului direct de la Roland Garros .
"Dupa acel meci, am auzit-o plangand. Am iesit cat de repede am putut, dar ea si-a dat seama ca am fost acolo. Oamenii se intreaba adesea de ce am avut atat de multe probleme sa o bat pe Serena. Scorul este 19-2 in favoarea ei. Pentru mine, raspunsul a fost in vestiar, in acea zi.
Serena m-a urat pentru ca am fost acel copil slab care a batut-o, impotriva tuturor asteptarilor, la Wimbledon. Dar cel mai mult m-a urat pentru ca am auzit-o plangand. Nu cu mult dupa acel turneu, am auzit ca Serena i-a spus unui prieten de-al meu ca 'Nu voi mai pierde niciodata in fata acestei mici scorpii (b*tch) '", a povestit Sharapova in cartea sa.

Marti, 05 Iunie 2018, ora 20:20
Fostul premier Dacian Ciolos a anuntat ca procesul juridic de inregistrare a partidului Miscarea Romania Impreuna se va finaliza la toamna, cand va prezenta si programul politic cu care va incerca sa obtina voturile romanilor pentru europarlamentare.
Dacian Ciolos a fost intrebat, marti, la o dezbatere publica organizata de Platforma Romania 100 la Alba Iulia, despre viitorul partid si daca este pregatit "sa se bata cu ceilalti", fostul premier raspunzand ca nu vizeaza acest lucru, ci vrea sa se lupte "pentru ceva", deoarece nu vrea sa ia "votantii unor partide".
"Vreau sa atrag cat mai multi din oamenii care nu au iesit la vot pentru ca nu au avut, spun ei, alternativa, sa vina si sa se implice", a spus Ciolos.
Presedintele fondator al Miscarii Romania Impreuna a adaugat ca ceea ce face acum alaturi de miscarea civica Romania 100 este pentru a convinge oamenii ca pot fi o alternativa.
"In primul rand, tot ceea ce facem in platforma ar trebui, daca chiar vizam pe oamenii pe care vrem sa-i vizam, sa aiba un impact si asupra proiectului politic si daca nu are impact asupra proiectului politic inseamna ca m-am implicat degeaba si o sa-i las pe altii care sunt mai buni decat mine sa faca", a spus Ciolos.
Platforma Romania 100, pe care o conduce, ramane o miscare civica.
"Legea spune ca un partid exista in momentul in care el este recunoscut juridic, e inregistrat juridic. De asta, cand am anuntat intentia de a infiinta partidul nu am lansat partidul pentru ca nu aveam cum sa lansam ceva ce nu exista. Am anuntat ca am depus documentele de inregistrare ale partidului. Asta dureaza o perioada, asa e gandita procedura si trebuie sa respectam niste etape, insa noi estimam ca undeva in toamna, prin septembrie-octombrie, procesul juridic va fi finalizat si vom fi in masura sa lansam partidul. In momentul respectiv vom prezenta si programul politic la care lucram, pe care il finalizam acum", a mai spus Ciolos.
Ciolos a adaugat ca viitorul partid "Miscarea Romania Impreuna" are peste 50.000 de simpatizanti.
"Avem site pe care l-am lansat in momentul in care am anuntat intentia de infiintare a partidului, pe care avem simpatizanti, ca nu pot fi membri atat timp cand partidul nu exista, dar avem peste 50.000 de simpatizanti inscrisi pe site, oameni pe care ii putem identifica, stim cine sunt, unde locuiesc, in ce domenii au competente si cat de mult doresc sa se implice. Cati doresc sa devina membri de partid", a afirmat Dacian Ciolos.
Dupa ce partidul va fi inregistrat, vor incepe inscrierile in el, iar dupa inca o luna vor incepe procedurile de constituire a filialelor, potrivit lui Ciolos.
Partidul va participa la urmatoarele alegeri, primele fiind europarlamentarele.

de Ionut Gaman
Miercuri, 06 Iunie 2018, ora 11:00
Simona Halep o va intalni miercuri, de la ora 15:00, pe Angelique Kerber in sferturile de finala ale Grand Slam-ului de la Roland Garros, intr-un meci cu o miza mare pentru reprezentanta noastra.
Pe langa miza calificarii in semifinalele Openului Frantei, jocul cu Angelique Kerber reprezinta pentru reprezentanta noastra si sansa ramanerii pe primul loc in clasamentul WTA.
Cu un succes obtinut astazi pe arena Suzanne-Lenglen, Simona o va depasi pe Caroline Wozniacki in ierarhia LIVE a WTA.
Calcule in clasamentul WTA dupa eliminarea lui Caroline Wozniacki: Cum va ramane Simona Halep pe primul loc
Nici miza financiara nu e de lepadat, tenismenele calificate in semifinale la Openul Frantei isi vor asigura un cec in valoare de 560.000 de euro fata de 380.000 de euro cu cat sunt recompensate sfert-finalistele.
La casele de pariuri, Simona e vazut favorita, avand cota 1.46 la victorie, in timp ce un succes al fostului lider mondial are o cota de 3.15.
Va fi cea de-a 10 confruntare directa intre cele doua tenismene, scorul fiind favorabil Simonei, cu 5-4.
Ultima intalnire dintre cele doua a avut loc in semifinalele editiei din acest an a Australian Open si a fost una memorabila. Simona Halep s-a impus atunci cu 6-3, 4-6, 9-7, dupa ce a salvat doua mingi de meci ale sportivei in varsta de 30 de ani.

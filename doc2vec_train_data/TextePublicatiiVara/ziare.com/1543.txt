Joi, 07 Iunie 2018, ora 15:54
Ministrul Educatiei Nationale, Valentin Popa , a declarat, joi, la Targu Mures, ca anul acesta elevii vor avea foarte multe manuale in limbile minoritatilor, in editare fiind, in prezent, 41 de titluri, fata de numai doua titluri, in anii din urma.
In cadrul conferintei conferinte de presa la care a participat impreuna cu comisarul european pentru educatie, cultura, tineret si sport, Tibor Navracsics, ministrul Valentin Popa, a declarat ca se lucreaza inclusiv la traducerea manualelor scrise in romana in limbile minoritatilor.
"L-am informat pe domnul comisar european si de faptul ca anul acesta vom avea foarte multe manuale in limbile minoritatilor. Avem in momentul de fata in editare 41 de titluri si de asemenea mai avem pentru prima data si 10 traduceri ale manualelor in limba romana. Comparam aceste cifre cu o medie de doua titluri pe an in anii precedenti. Sunt sigur ca in maximum doua luni aceste manuale vor ajunge in depozitele unitatilor scolare", a spus Valentin Popa.

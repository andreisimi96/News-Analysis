Luni, 02 Iulie 2018, ora 19:54
PNL ii solicita liderului PSD Liviu Dragnea sa informeze cu privire la discutiile pe care le-a avut cu oficialii maghiari in legatura cu resursele energetice de la Marea Neagra si ce promisiuni le-a facut acestora astfel incat i-a determinat sa aiba declaratii jignitoare la adresa tarii noastre.
"Ii solicitam lui Liviu Dragnea sa informeze cetatenii romani despre discutiile pe care le-a avut cu oficialii maghiari si mai ales sa ne spuna ce le-a promis oficialilor maghiari, astfel incat ei sa-si permita declaratii de multe ori jignitoare la adresa Romaniei. Nu intelegem unele dintre declaratiile oficialilor maghiari cu privire la un fel de drept pe care l-ar avea Ungaria la resursele de gaz de la Marea Neagra, si mai ales declaratiile lor jignitoare.
Solicitam Guvernului sa prezinte o strategie privind valorificarea in interesul Romaniei a acestor zacaminte. Credem ca Romania, ca stat european, trebuie sa fie mai ferma in discutiile pe care le avem cu Ungaria si nicidecum permiterea unei atitudini cum ca Ungaria ar avea dreptul sa distribuie aceste resurse de gaz catre alte tari", a declarat luni liderul PNL Ludovic Orban , in Parlament.
Ministerul Afacerilor Externe a transmis sambata ca a luat nota cu preocupare de declaratiile lansate recent in spatiul public, inclusiv de ministrul Afacerilor Externe al Ungariei, pe teme ce privesc cooperarea energetica regionala si a cerut clarificari, prin Ambasada Ungariei la Bucuresti, privind motivatia acestor opinii. Ministerul Afacerilor Externe considera ca vehicularea unor informatii incorecte in ceea ce priveste Romania vine in contradictie cu spiritul Parteneriatului strategic incheiat intre Romania si Ungaria si al relatiilor bilaterale de cooperare, respect si incredere reciproca firesti dintre doua state europene, membre UE si NATO.
Cum raspunde MAE, dupa ce Ungaria a acuzat Romania de pericilitarea sigurantei energetice din regiune
Ministrul de Externe al Ungariei, Peter Szijjarto, a declarat miercuri, la Washington, ca aprovizionarea cu energie a Europei Centrale este o problema de securitate si este necesara mentinerea presiunilor asupra Romaniei pentru ca tara noastra sa inceapa extractia de gaze naturale din Marea Neagra incepand din 2022. Declaratiile au fost facute miercuri, cu ocazia unei vizite la Washington. "In plus, trebuie sa se exercite presiuni internationale pentru a se asigura construirea unor terminale LNG in Europa Centrala", a mai spus ministrul de Externe al Ungariei.
Ungaria acuza Romania ca pericliteaza siguranta energetica din regiune
De asemenea, directorul general al transportatorului de gaze din Ungaria, FGSZ, Kristof Terhes, a declarat, la Bucuresti, ca Romania nu are industrie petrochimica si nu poate folosi gazele ca materie prima, el ironizand tara noastra: "Nu aveti petrochimie, nu puteti folosi gazele naturale ca materie prima. Ce faceti cu gazul? Il ardeti, faceti un foc mare?".

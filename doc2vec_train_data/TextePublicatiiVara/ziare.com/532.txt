Miercuri, 30 Mai 2018, ora 17:00
Jucatoarea estona Anett Kontaveit s-a declarat exasperata de evolutia Alexandrei Dulgheru din meciul direct de la Roland Garros.
Kontaveit a invins-o pe Alexandra in turul doi, dar spune ca a avut mari probleme din cauza stilului sportivei noastre.
"Dulgheru a fost o adversara necunoscuta, nu stiam la ce sa ma astept, astfel ca am avut nevoie de timp sa ma obisnuiesc cu jocul si sa gasesc solutii. Am fost in avantaj la inceputul meciului, dar am lasat-o sa reintre in meci. Este o adversara incomoda, se misca bine si returneaza multe mingi. Cateodata te aduce la disperare! Loveste, loveste si iar loveste!
Jocul ei m-a incomodat serios, a incercat sa intrerupa ritmul, dar la finalul setului secund am reusit cateva lovituri bune si am obtinut victoria", a spus Kontaveit intr-o conferinta de presa.
Ocupanta locului 24 in clasamentul WTA s-a impus in doua seturi, scor 7-5, 6-2.
Pentru Kontaveit urmeaza acum un meci foarte dificil impotriva Petrei Kvitova, in turul trei.

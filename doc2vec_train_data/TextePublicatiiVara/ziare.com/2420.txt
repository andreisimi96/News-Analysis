Joi, 14 Iunie 2018, ora 15:30
Ilie Nastase a comentat caricatura rasista aparuta joi in paginile revistei Charlie Hebdo .
Nastase ii numeste "prosti" pe jurnalistii francezi si spune ca nu merita nici macar sa le raspunda.
"Am vazut ce au facut, dar e un jurnal de satira, nici nu trebuie sa le raspundem. Daca ei considera ca trofeul de la Roland Garros e fier vechi, desi valoreaza peste 2 milioane de euro, inseamna ca sunt prosti. Ce sa le spui prostilor?", a tunat Ilie Nastase, potrivit Gsp.ro .
"Nu are rost sa le raspundem, sa-i bagam in seama. Probabil ca daca lua trofeul vreo frantuzoaica nu mai faceau asta. E treaba lor. Nici nu merita sa le mai raspundem. Cupa e la noi, e a romanilor. Daca ei considera ca trofeul de la Roland Garros e fier vechi, atunci sa-l retraga. Dar fierul ala vechi i-a costat destul de mult", a adaugat fostul mare tenismen roman.
Simona Halep este ironizata in cel mai recent numar al publicatiei de satira Charlie Hebdo dupa victoria din Openul Frantei.
Francezii au realizat o caricatura in care apare trofeul Roland Garros este ridicat deasupra capului de o femeie: "O romanca a castigat Roland Garros: Fier vechi, fier vechi!"
Charlie Hebdo este un saptamanal satiric francez care a devenit cunoscut in lumea intreaga dupa ce a fost tinta a doua atacuri teroriste.
Atacul din 2015 s-a soldat cu 12 morti, intre acestia numarandu-se directorul, dar si jurnalisti si caricaturisti cunoscuti.

Vineri, 15 Iunie 2018, ora 18:15
Deputatul PMP Petru Movila a depus un proiect de lege care prevede ca soferii prinsi ca folosesc telefoanele mobile in timp ce conduc sau sunt identificati ulterior, prin postari pe retelele de socializare sau in mass-media, sa fie sanctionati cu suspendarea permisului de conducere pentru 90 de zile.
Movila mai vrea ca amenzile si punctele de penalizare sa nu se aplice doar in cazul folosirii telefoanelor mobile la volan, cum prevede legislatia acutala, ci in cazul tuturor mijloacelor de inregistrare audio sau video, cu exceptia dispozitivelor de tip "maini libere".
Legislatia in vigoare nu prevede retinerea permisului de conducere pentru folosirea dispozitivelor de inregistrat in timpul condusului.
Astfel, initatorul vrea ca, in Ordonanta de urgenta nr 195/2002 privind circulatia pe drumurile publice, la articolul 103 alineatul (1), dupa litera c) sa se introduca o noua litera, litera d), cu urmatorul cuprins: "Suspendarea exercitarii dreptului de a conduce autovehicule si tractoare agricole sau forestiere se dispune pentru o perioada de 90 de zile cand fapta conducatorului de autovehicul, tractor agricol sau forestier ori tramvai a constat in folosirea mijloacelor de inregistrare audio video, cu exceptia dispozitivelor de tip 'maini libere' si a avut drept consecinta savarsirea de infractiuni care au pus in pericol viata, sanatatea si integritatea corporala, chiar daca fapta a fost constatata si prin identificarea ulterioara, prin postari pe retele sociale sau mass-media".
O alta modificare propusa este la articolul 108 din OUG 195/2002 care in forma actuala prevede sanctionarea cu amenda si puncte de penalizare doar in cazul folosirii telefoanelor mobile in timpul conducerii, cu exceptia celor prevazute cu dispozitive de tip "maini libere".
Modificarea vrea ca sanctiunile din aricolul 108 sa se aplice pentru folosirea tuturor mijloacelor de inregistrare audio-video, cu exceptia dispozitivelor de tip "maini libere".
"Avand in vedere dispozitiile art.16 din Constitutia Romaniei se impune ca pentru situatii analoage sa fie reglementate sanctiuni similare. Din moment ce in forma actuala a art.108, alin. (1) lit. a) punctul 2 este sanctionat conducatorul de autovehicul, tractor agricol sau forestier ori tramvai, pentru folosirea telefoanelor mobile in timpul conducerii, cu exceptia celor prevazute cu dispozitive de tip 'maini libere', aceeasi sanctiune contraventionala trebuie sa o suporte conducatorul de autovehicul, tractor agricol sau forestier ori tramvai, care foloseste mijloace tehnice de inregistrare in timpul conducerii cu exceptia acelor dispozitive de tip 'maini libere'", spune Petru Movila.
Amintic ca pe data de 27 mai, noua romani si-au pierdut viata dupa ce un microbuz inmatriculat in judetul Mures s-a ciocnit violent cu un camion, pe un drum national din Ungaria, la aproximativ 60 de kilometri de Budapesta, pe sensul de deplasare spre Romania. Soferul microbuzului facea live pe Facebook si s-a angajat intr-o depasire neregulamentara.

Marti, 29 Mai 2018, ora 00:00
Sper ca este o simpla coincidenta faptul ca, tocmai in ziua cand este posibil sa se anunte sentinta in dosarul angajarilor fictive, dl Dragnea a ales sa faca o vizita oficiala in Elvetia , la invitatia presedintelui Consiliului National al Confederatiei Elvetiene.
Poate n-ar fi fost coincidenta, daca facea cumva o vizita in Costa Rica sau Madagascar, dar o vizita in Elvetia a unui oficial roman, invitat de omologul sau elvetian, poate ca nu este chiar atat de excentrica precum pare.
Zic poate, intrucat, citind presa elvetiana din ultima vreme, nu observ ca in tara cantoanelor ar arde cineva de dorinta sa-l vada pe dl. Dragnea acolo, in vizita. Dimpotriva, liderul de la Bucuresti este ignorat aproape total in presa din Berna, Geneva, Zurich, Basel, Laussane, pe care am parcurs-o luni online.
O vizita inoportuna
Practic, aproape niciun ziar nu a dat importanta evenimentului. De altfel, rareori isi aduce aminte de noi presa elvetiana. Ne incadram in capitolul "etc".
Am urmarit luni la pranz unul dintre cele mai cunoscute ziare din tara cantoanelor, Le Temps, si am cautat evenimentele privind Romania. Niciun cuvant despre vizita de marti a presedintelui Camerei Deputatilor din Romania.
De altfel, insasi tara noastra este foarte rar citata. Cel mai "recent" eveniment gasit este demisia premierului Mihai Tudose, dispusa - asa cum se exprima ziarul - de "patronul" PSD.
In cronologie inversa, vin la rand stirile despre demiterea premierului Grindeanu, despre cei 500.000 romani care au manifestat in februarie 2017 in capitala pentru independenta Justitiei, despre mai multe manifestatii antiguvernamentale.
Tot ce am vazut in presa elvetiana despre vizita dlui Dragnea este o expunere a parlamentarului Socialist Carlo Sommaruga, care declara :
"Mi se pare inoportuna primirea in Elvetia a unui politician condamnat si trimis in judecata, mai ales ca ea are loc chiar in ziua in care se asteapta sentinta. Prin aceasta vizita, Liviu Dragnea lasa impresia ca vrea sa influenteze politic decizia Curtii Supreme, vrand sa arate ca este bine primit intr-o democratie consolidata, asa cum este Elvetia. Cred ca Parlamentul elvetian a fost manipulat de Liviu Dragnea".
Mi se pare grav sa aud ca Parlamentul elvetian ar fi putut fi manipulat de dl Dragnea, dar nu exclud aceasta posibilitate. Altfel, nu-mi explic cum de a fost invitat. I s-a facut brusc dor demnitarului elvetian de omologul bucurestean? Au aparut intre cele doua foruri legislative probleme atat de stringente si de grave, incat nu se pot rezova decat printr-o intalnire la varful Legislativelor?
Sa fim seriosi! In opinia mea, Carlo Sommarunga pune foarte corect punctul pe "i", cand afirma "ca Parlamentul elvetian a fost manipulat de Liviu Dragnea" . In limbaj de cancelarii, asta inseamna ca, pentru a se obtine invitatia, autoritatile romane au actionat diplomatic, reusind sa determine acordul autoritatilor elvetiene, ca delegatia sa fie primita la Berna.
Cand esti nefrecventabil, nu se uita nimeni la tine
Nu stiu daca presedintele Consiliului National al Confederatiei Elvetiene a aflat ca invitatul sau de marti, un condamnat la doi ani cu suspendare, e posibil sa primeasca la Bucuresti, fix in ziua in care este primit la Berna, o sentinta intr-un proces in care este acuzat de instigare la abuz in serviciu si la fals intelectual.
Imi permit sa am o opinie personala si gandesc ca asemenea detalii incomode si dizgratioase poate nu i-au fost expuse demnitarului elvetian de catre artizanii romani care au pregatit diplomatic invitatia.
Ma conving cu atat mai mult cu cat acelasi domn Carlo Sommarunga se refera, in declaratia sa, si la cazul unui ministru de la Berna, care a demisionat in momentul cand sotia lui (si nu el personal) a fost implicata intr-un proces penal.
Ce ziceti de asta domnule Tariceanu? Este restantiera Elvetia la prezumtia de nevinovatie si se face de ras la drepturile omului, pe care le aclamati la tot pasul ca sa-i salvati pe colegii dvs cercetati penal?
Daca-i asa, dl Dragnea le-ar putea propune elvetienilor sa le imprumute specialistii nostri, Iordache si Nicolicea, ca sa le modifice si lor Codurile Penale, aliindu-le la ale noastre, pe care tocmai le aliniem la cele europene!
Dar sa nu ne departam de la subiect. Intrebarea era ce cauta dl Dragnea la Berna. Ei bine, in opinia mea, merge la Berna pentru ca este foarte greu sa gaseasca un loc unde sa nu fi devenit nefrecventabil. Peste tot e cunoscut ca un cal breaz. Stie intreaga UE ca e condamnat, judecat, inculpat si chiar impostor dupa felul cum face pe prim ministrul tarii, fara sa-l fi numit cineva.
Ce oficiali dintr-o tara din UE s-ar simti confortabil cu un oficial roman impostor, inculpat si condamnat? Artizan al unei politici agresive de amputare a legislatiei penale spre beneficiul infractorilor, condamnatilor, inculpatilor. Mai grav e ca, indiferent de sentinta de marti, toata aceasta perceptie va ramane.

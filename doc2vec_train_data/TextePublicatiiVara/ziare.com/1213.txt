Marti, 05 Iunie 2018, ora 13:52
Serviciul ucrainean de securitate (SBU) a anuntat marti ca a prevenit un atac cibernetic ce viza ambasada din Kiev a unui stat membru NATO, fara sa specifice despre ce tara este vorba.
Autorii au incercat sa lanseze atacul cibernetic folosind sisteme informatice ale unei institutii de stat subordonate Ministerului ucrainean al Sanatatii.
SBU a mai informat ca pe baza rezultatelor inspectiei, conducerea Ministerului Sanatatii a luat decizia demiterii directorului general al institutiei de stat afectate. Acesta a fost declarat drept suspect.
Autoritatile ucrainene nu au precizat ce tara membra NATO a fost vizata.

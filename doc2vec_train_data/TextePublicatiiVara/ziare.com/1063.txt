Luni, 04 Iunie 2018, ora 12:07
Real Madrid e pe punctul de a efectua primul transfer in vederea sezonului viitor.
Publicatia Don Balon anunta ca Florentino Perez intentioneaza sa-l achizitioneze pe fundasul dreapta Alvaro Odriozola, de la Real Sociedad.
Impresionat de prestatia acestuia in sezonul tocmai incheiat, dar si de golul reusit in amicalul disputat duminica seara de Spania cu Elvetia (scor 1-1), presedintele madrilenilor va insista pentru ca transferul sa se efectueze pana la startul Cupei Mondiale din Rusia.
Motivul? Perez se teme ca pretul lui Alvaro Odriozola ar putea creste in cazul unor evolutii bune ale acestuia la turneul final.
Alvaro Odriozola are 22 de ani si in sezonul 2017/2018 a disputat 41 de meciuri pentru Real Sociedad, reusind un gol si patru asisturi.
Are o clauza de reziliere de 30 de milioane de euro.

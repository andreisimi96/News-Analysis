Marti, 12 Iunie 2018, ora 16:50
Primarul Capitalei, Gabriela Firea, si-a redeschis, marti la amiaza, pagina de Facebook, dar a sters toate comentariile negative primite luni seara dupa momentul de pe Arena Nationala , cand a fost fluierata.
Luni seara, Gabriela Firea si-a inchis pagina de Facebook din cauza reactiilor primite la un mesaj in care s-a plans de modul in care oamenii au reactionat pe Arena Nationala cand a primit-o pe Simona Halep.
Marti la amiaza pagina respectiva a fost reactivata, dar surpriza! Niciunul dintre comentariile negative de luni seara nu mai existau, fiind doar in jur de 100 de comentarii pozitive.
In doar cateva minute pe pagina primarului au inceput sa apara sute de comentarii oamenii criticand, acum, si decizia de a inchide pagina de Facebook.
Oamenii spun ca a fost o miscare gresita a echipei primarului sa inchida pagina si sa stearga comentariile, pentru ca acum vor primi la fel de multe sau chiar si mai multe.
Referitor la inchiderea paginii, edilul a sustinut intr-un punct de vedere oferit Pro TV ca nu a inchis-o, ci ca s-a blocat din cauza numarului mare de mesaje, insa, primarul nu a spus nimic despre miile de mesaje care au disparut de pe pagina de Facebook Gabriela Firea.
"In ceea ce priveste contul de facebook al Primarului General, precizam ca acesta nu a fost inchis, ci s-a blocat ca urmare a avalansei de mesaje primite", au spus reprezentantii edilului.

Marti, 29 Mai 2018, ora 10:15
Real Madrid a castigat, pentru al treilea an consecutiv, Liga Campionilor, insa Florentino Perez va produce cateva modificari in lotul echipei antrenate de Zinedine Zidane.
Obiectivul principal al madrilenilor il reprezinta transferul lui Neymar, de la PSG, anunta cotidianul Marca , apropiat campioanei Europei.
Pe langa starul brazilian, presedintele lui Real intentioneaza sa transfere un portar, un fundas central si un fundas dreapta.
E foarte probabila si intoarcerea atacantului Mariano Diaz Mejia, protagonist a unei stagiuni excelente la Olympique Lyon, pentru care a marcat 21 goluri.
Revenind la Neymar, transferul acestuia e extrem de complicat. Tot complicata e si situatia lui Gareth Bale, care ar vrea sa plece la o echipa la care sa joace mai mult.
In cazul in care atacantul galez, autor a doua goluri in finala Ligii Campionilor disputata sambata cu Liverpool, va fi transferat, atunci Perez va incerca sa-l aduca la Madrid pe unul dintre Mohamed Salah (Liverpool), Eden Hazard (Chelsea) sau Paulo Dybala (Juventus).
Jucatorii doriti de Real Madrid pe pozitiile prezentate mai sus:
Portar: Alisson Becker (AS Roma), cotat la 45 de milioane de euro de site-ul specializat in transferuri, transfermarkt.com;
Fundas dreapta: Alvaro Odriozola (Real Sociedad), cu clauza de reziliere de 40 de milioane de euro;
Fundas central: Jose Gimenez (Atletico Madrid), cu clauza de reziliere de 60 de milioane de euro.
Daca sansele ca transferurile lui Becker si Odriozola sa se perfecteze sunt destul de mari, mutarea lui Gimenez de la rivala Atletico Madrid are sanse mici de realizare. Astfel, Florentina Perez are doua variante de rezerva, Milan Skriniar (Inter) si Alessio Romagnoli (AC Milan).
Un alt jucator care va ajunge in capitala Spaniei in aceasta vara e tanarul mijlocas brazilian Vinicius Junior (17 ani, transferat deja de la Palmeiras), care va efectua perioada de pregatire alaturi de echipa mare, dar a carui ramanere in lot va fi decisa dupa acest cantonament.

de Dan Alexandru
Duminica, 27 Mai 2018, ora 18:10
Daniel Ricciardo, pilotul australian de la echipa Red Bull Racing, a triumfat in Marele Premiu al Principatului Monaco, pe vestitul circuit stradal, dupa ce a plecat din pole position si a dominat in cea mai mare parte cursa .
Ricciardo a fost urmat pe podium de Sebastian Vettel si de Lewis Hamilton , marii favoriti la castigarea titlului mondial in F1.
Pilotul de la Antipozi a rezistat perfect asalturilor date de Vettel, iar totul s-a decis cu 6 tururi inainte de final, cand s-a dictat steag galben dupa accidentul dintre Leclerc si Harley, iar Ricciardo s-a putut distanta.
Este a 7-a cursa pe care o castiga in cariera tanarul australian, dar si a 2-a in acest sezon.
In clasamentul general, Hamilton e lider cu 110 puncte, urmat fiind de Vettel cu 96 de puncte si de Ricciardo cu 72. La constructori, Mercedes are 153 de puncte si e liderea, iar Ferrari are 126.
Urmatoarea cursa, a 7-a din sezonul 2018 de F1, va avea loc in Canada.

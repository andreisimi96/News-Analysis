Luni, 28 Mai 2018, ora 22:38
ACS Poli Timisoara a fost invinsa pe teren propriu de Dinamo , scor 1-3, in penultima etapa a play-out-ului Ligii 1.
Formatia lui Adrian Neaga va juca aproape sigur in sezonul urmator in Liga 2, in urma acestui rezultat, avand nevoie de o minune in ultima etapa.
Pentru a se salva de la retrogradarea directa, Timisoara trebuie sa bata in ultima etapa la Chiajna, iar FC Voluntari sa fie invinsa de Juventus Bucuresti.
In partida cu Dinamo, jucatorii lui Neaga au intrat crispati, iar Daniel Popa a deschis scorul in minutul 25, din pasa lui Salomao.
Timisoara a fortat in atac, a avut cateva ocazii bune, dar cei care au marcat au fost tot dinamovistii, in minutul 58, prin Salomao, cu un sut sub transversala.
Banatenii au cazut complet pe final, iar Pesici a punctat si el in minutul 75. Golul de onoare a venit abia in minutul 90, cand Katsikas si-a bagat mingea in propria poarta.

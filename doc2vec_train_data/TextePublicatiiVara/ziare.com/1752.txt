Sambata, 09 Iunie 2018, ora 14:41
Primarul Capitalei, Gabriela Firea, anunta ca va participa la mitingul PSD care va avea loc de la ora 20.00 in Piata Victoriei, ea sustinand ca trebuie sanctionat orice fel de abuz, in special cel de putere.
"In aceasta seara la ora 20,00 voi fi prezenta la mitingul impotriva abuzurilor, organizat legal de PSD-ALDE. Orice fel de abuz trebuie sanctionat! Dar in special cel de putere. Nimic nu poate fi mai anti-democratic, decat sa nu respecti votul romanilor! Am castigat alegerile dar, din prima zi, atat Guvernul cat si autoritatile locale au fost supuse unei campanii de denigrare, defaimare, transmiterea de informatii false, manipulare si boicotare a activitatii. Vointa romanilor a fost calcata in picioare! Traim intr-o dictatura a minoritatii care nu s-a bucurat de votul romanilor dar care vrea sa confiste institutiile prin frauda politica si morala. Prin minciuna si presiuni institutionale!", scrie Gabriela Firea, pe Facebook .
Ea mai sustine ca unii mai slabi au cazut victime sau chiar au pactizat cu gruparile ilegitime din institutii, iar cine indrazneste sa spuna ceva este amenintat
"Cine are curajul sa se revolte e pus la zid de oameni certati cu legea si platiti sa creeze haos! Spun NU anarhiei! Spun DA democratiei si statului de drept, nu de drepti! Romania este a tuturor romanilor! Nu a celor care sunt platiti sa provoace evenimente negative si sa nesocoteasca votul romanilor. Romania este o tara frumoasa pe care multi au denigrat-o in exterior intentionat, ca sa ne fie rusine sa scoatem capul in lume!", spune primarul general.
Ea ii cheama la mitingul din Piata Victoriei pe cei care vor " democratie , si nu haos si abuz".
Peste 200.000 de oameni sunt asteptati sambata la mitingul PSD din Piata Victoriei, care se va desfasura sub sloganul "Vrem prosperitate, NU Securitate!" , iar filialele partidului au primit instructiuni ca participantii - care sunt adusi din toata tara - sa vina imbracati in bluze albe sau in costume populare, sa aiba stegulete tricolore, sa poarte in piept un autocolant cu logo-ul partidului si sa aiba la ei lanterne mici sau telefoane mobile cu blitz. De asemenea, fiecare dintre ei trebuie sa aiba printat imnul.

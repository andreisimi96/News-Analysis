Vineri, 01 Iunie 2018, ora 09:02
Simona Halep a dezvaluit motivul pentru care a zambit in timpul partidei castigate cu Taylor Townsend , din cadrul turului doi al Grand Slam-ului de la Roland Garros.
Tenismena noastra a povestit la conferinta de presa de dupa meci o discutie purtata cu Ion Tiriac.
"Am zambit, dar nu stiti de ce! Pe teren, cred ca azi e pentru prima oara cand mi se intampla in timpul unui meci. Pentru ca domnul Tiriac mi-a spus inainte de meci sa nu mai lovesc voleul in toate directiile, ci sa lovesc plat! Iar cand am lovit cum a dorit el, m-am uitat spre dansul si a ridicat mainile in sus, gen 'in sfarsit'! Si am zambit larg", a povestit Simona Halep, potrivit Fanatik .
6-3, 6-1 a fost scorul intalnirii dintre Simona Halep si Taylor Townsend.
In runda urmatoare, ocupanta locului 1 in clasamentul WTA o va intalni pe nemtoaica Andrea Petkovic (locul 107 WTA) .

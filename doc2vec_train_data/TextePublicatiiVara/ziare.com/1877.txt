de Dan Alexandru
Duminica, 10 Iunie 2018, ora 09:33
Dupa finala feminina de la Roland Garros castigata de Simona Halep in fata lui Sloane Stephens, pe arena centrala Philippe Chatrier a avut loc si o alta finala, cea de dublu masculin.
Acolo, fanii gazda au avut o mare bucurie, caci francezii Pierre-Hugues Herbert si Nicolas Mahut au castigat ultimul act de la French Open in fata perechii Oliver Marach (Austria) - Mate Pavici (Croatia), favoritii nr.2, cu 6-2, 7-6 (4), dupa o ora si 40 de minute.
A fost prima finala de la Roland Garros pentru Pavici si Marach, in timp ce Herbert si Mahut devin doar a treia echipa suta la suta franceza care triumfa la dublu la Roland Garros, dupa echipele Leconte/Noah in 1984 si Benneteau/Roger-Vasselin in 2014.
Este al treilea trofeu de Mare Slem pentru francezi dupa US Open 2015 si Wimbledon 2016.
Pavici si Marach erau liderii clasamentului ATP Race to London.
Anul trecut, trofeul de la Roland Garros era adjudecat de cuplul Ryan Harrison (SUA) si Michael Venus (Noua Zeelanda).
Duminica au loc finalele la dublu feminin si simplu masculin. La dublu mixt, finala a fost castigata de perechea Chan/Dodig.

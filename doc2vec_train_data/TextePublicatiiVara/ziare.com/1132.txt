Luni, 04 Iunie 2018, ora 21:46
Cel putin 33 de persoane si-au pierdut viata si 46 au fost ranite, duminica seara, in urma eruptiei unui vulcan foarte activ din Guatemala, potrivit unui nou bilant anuntat luni de protectia civila.
Eruptia Vulcanului de Foc, cu o inaltime de 3.763 de metri, situat la 35 de kilometri sud-vest de capitala Ciudad de Guatemala, a dus, de asemenea, la evacuarea a peste 4.500 de persoane, au precizat autoritatile, care anuntasera anterior 25 de morti si 46 de raniti.
Initial s-a vorbit despre moartea a 25 de persoane.
Vulcanul, situat la aproximativ 40 de km distanta de capitala Ciudad de Guatemala, a propulsat roci, fum negru si cenusa inspre cer, scrie BBC.
Agentia pentru Gestionarea Dezastrelor Naturale a comunicat ca satul El Rodeo a fost afectat de lava, care a distrus case si a ars oamenii aflati inauntru. Printre morti se afla si mai multi copii.
Videoclipurile publicate de presa locala arata cadavre care se afla la suprafata lavei in timp ce echipajele de salvare se ocupa de persoanele acoperite de cenusa.
In Ciudad de Guatemala, aeroportul La Aurora a fost inchis.
Presedintele Jimmy Morales a decretat stare de urgenta: "Credem ca ar putea fi vorba de o devastare a cel putin trei zone".
Este vorba despre cea mai mare eruptie din 1974, conform expertilor locali.
In total, aproape 1,7 milioane de persoane au fost afectate de eruptie, conform Guvernului din Guatemala.
More than one million people affected by the eruption of Volvan de Fuego here in Guatemala City. People buried by lava and and rivers flooded. Really scary how things change in the blink of an eye 🙏🙏🙏 pic.twitter.com/eMWb0uCIcO

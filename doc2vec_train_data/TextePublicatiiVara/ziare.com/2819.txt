Duminica, 17 Iunie 2018, ora 10:11
Intr-un context in care nici macar echipa sa FCSB nu vrea sa mai auda de el si anunta sus si tare ca nu mai are nevoie de serviciile sale, Denis Alibec primeste o mana de ajutor neasteptata chiar de la selectionerul nationalei Romaniei la fotbal, Cosmin Contra .
Acesta a declarat, dupa meciul in care a evoluat la Cluj Napoca in fata legendelor Barcelonei, ca nationala inca are nevoie de Alibec si ca are inca incredere in varful stelist, chiar daca acesta nu a fost convocat de Nicolae Dica pentru primul cantonament al lui FCSB, de la Brasov:
"Sper ca Denis sa isi gaseasca rapid o echipa, sa revina la forma la care a fost pentru ca nationala are nevoie de Alibec. Cred ca trebuie sa fim realisti. Eu sunt un tip realist din toate punctele de vedere. Nu mai avem nici Generatia de Aur, nici generatia care a urmat. Avem o alta generatie, s-a schimbat foarte mult profilul jucatorului roman. Nu mai avem jucatori care sa evolueze la echipe de top din Europa, iar asta face ca echipa nationala sa sufere", puncta antrenorul roman la Cluj, in fata presei venita la partida dintre Generatia de Aur si legendele de la FC Barcelona .
Denis Alibec va parasi cel mai probabil FCSB in aceasta vara, dupa ce Nicolae Dica si Gigi Becali au anuntat ferm ca nu se mai bazeaza pe fostul atacant de la Inter sau Mouscron.
Un singur gol a marcat Alibec in Liga 1 in sezonul trecut, plus alte 2 in Europa League.

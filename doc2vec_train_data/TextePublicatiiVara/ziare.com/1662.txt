Vineri, 08 Iunie 2018, ora 17:00
Academia Rapid , echipa care a castigat campionatul Bucurestiului dupa un duel istoric cu cei de la Steaua , se transforma.
Asociatia sportiva care nu a reusit sa obtina personalitate juridica dupa numeroase incercari dispare, iar locul ei este luat de o societate pe actiuni, FC R Bucuresti SA.
Asociatia Municipala de Fotbal Bucuresti a aprobat aceasta modificare desi sezonul inca nu s-a incheiat, iar Academia Rapid transformata in FC R are de disputat barajul pentru promovarea in Liga 3.
"Noi am pus in aplicare modificarea de regulament decisa de Comitetul Executiv FRF ", a incercat sa explice Marian Lumanare, presedintele AMFB, conform gsp.ro .
Academia Rapid avea nevoie de personalitate juridica si Certificat de Identitate Sportiva eliberat de MTS pentru a avea drept de joc in Liga 3.
Cum toate demersurile au fost respinse in instanta, a fost infiintata o noua entitate ce va prelua lotul de jucatori .
Ramane de vazut daca la finala Cupei Romaniei, faza pe Bucuresti, programata duminica, se va prezenta Academia Rapid sau FC R.

de Comunicat de presa
Vineri, 01 Iunie 2018, ora 07:15
Opera Nationala Bucuresti dedica ziua de vineri, 1 iunie, copiilor si incepem dimineata cu un spectacol de exceptie in foaier, de la ora 11:00, cu spectacolul "Flautul fermecat", de Wolfgang Amadeus Mozart, in regia Andei Tabacaru, iar de la ora 17:00, pe scena mare a Operei Nationale Bucuresti, va avea loc reprezentatia "Alba ca zapada si cei sapte pitici", pe muzica lui Cornel Trailescu.
Realizatorii spectacolului "Flautul fermecat" de Wolfgang Amadeus Mozart , respectiv -Anda Tabacaru regie, Smaranda Morgovan conducere muzicala, Adriana Urmuzescu scenografie- invita micii spectatori intr-un univers plin de culoare, fascinant, cu personaje pe care, cu siguranta, le vor indragi.
Muzica incantatoare a lui Mozart, melodiile pline de inspiratie ii vor insoti in aceasta poveste minunata-la pian Anatol Rogut, la flaut Nicoleta Amzulescu, la celesta Maria Paladi.
Participarea corului de copii al Operei Nationale Bucuresti va aduce ineditul in desfasurarea actiunii, insotind permanent personajele operei - miscarea scenica Ileana Sora.
Capodopera mozartiana a fost adaptata pentru copii, subiectul operei putand fi interpretat, datorita originalitatii sale si muzicii fermecatoare, ca un basm plin de invataminte in care se confrunta adevarul si minciuna, curajul si lasitatea, Intunericul si Lumina, prietenia si tradarea.
Compozitorul spectacolului pentru copii "Alba ca zapada si cei sapte pitici" , Cornel Trailescu, despre montarea de pe scena Operei Nationale Bucuresti:
"Consider ca educatia muzicala si drumul muzical incep din copilarie, insa cu obligatia de a da copilului piesele pe care le agreeaza si le intelege. Asta presupune un limbaj special, atractiv. Cum se poate explica faptul ca basmele, cu lumea lor mirifica, exercita si astazi o forta de atractie irezistibila? Sa fie oare pentru ca intamplarile si eroii lor reprezinta de fapt proiectii simbolice in fantastic ale unor nazuinte dintru-nceput ale umanitatii? Oricum, basmele traiesc, si nu numai pentru ca celor mici le place sa le asculte, ci si pentru ca celor mari le place sa le povesteasca. Ele ne vrajesc la fel, indiferent de varsta."
Biletele se gasesc online AICI si la casa de bilete a Operei Nationale Bucuresti (program luni - duminica intre orele 10:00 - 13:00 si 14:00 - 19:00).
Partener oficial: Enel Romania
Sponsori: Aqua Carpatica, Leonidas, Agapitos Cofetarie, Baiatul cu flori
Parteneri: Zarea, Artmark, Hotel Siqua
Parteneri de traditie: RFI Romania
Parteneri media: Radio Romania Cultural, Radio Romania Muzical, Romantic FM, Gold FM, Radio Seven, Observator Cultural, Agerpres, Business Review, Ziare.com, Business24, Raftul cu Idei, Teatral.ro.

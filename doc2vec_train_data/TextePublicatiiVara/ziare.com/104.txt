Duminica, 27 Mai 2018, ora 09:01
Dupa ce Cristiano Ronaldo a facut un anunt cel putin interesant , vorbind la trecut despre Real Madrid , imediat dupa terminarea marii finale cu Liverpool, a venit randul unui alt jucator sa ameninte cu plecarea de la Madrid.
E vorba de nimeni altul decat Gareth Bale, cel care a decis cu cele 2 goluri ale sale finala de sambata cu Liverpool, terminata 3-1, intrat pe teren in partea secunda.
Bale a fost extrem de suparat ca nu a jucat titular in jocul cu Liverpool, fiind in ultima vreme mai mult pe banca de rezerve a lui Zidane. "Ma voi aseza la masa cu agentul si vom discuta despre viitorul meu. Sunt foarte confuz pentru ca n-am fost titular astazi. Stiam ca voi avea un impact pozitiv asupra jocului dupa ce voi intra. In aceasta vara voi lua o decizie impreuna cu agentul meu. Cred ca meritam sa fiu titular", a sunat declaratia lui Bale dupa finala de la Kiev, conform ibericilor de la Marca.
Zidane a folosit sambata aceeasi formula de start ca in finala de anul trecut cu Juventus de la Cardiff, lucru care se intampla in premiera ca aceeasi echipa sa evolueze cu acelasi 11 de start in doua finale europene consecutive.
13 trofee de Champions League a bifat Real Madrid dupa succesul cu Liverpool.
Gareth Bale a fost adus la Madrid de la Tottenham, pentru aproape 100 de milioane de euro.

Luni, 11 Iunie 2018, ora 19:01
Tribunalul de arbitraj sportiv (TAS) a majorat suspendarea jucatoarei italiene Sara Errani, finalista de la Roland Garros in 2012, de la doua la zece luni, din cauza violarii codului antidoping.
In august 2017, o instanta independenta a Federatiei internationale de tenis (ITF) a suspendat-o pe Errani pentru doua luni, din cauza unui control pozitiv inopinat la substanta letrozol, din familia de hormoni si modulatori metabolitici, pe 16 februarie 2017.
Errani, 30 ani, a justificat prezenta substantei prin faptul ca a intrat accidental in contact cu medicamentul pe care mama ei il lua din motive de sanatate. Castigatoare a 5 Grand Slam-uri la dublu, italianca a facut apel la TAS pentru anularea suspendarii, dar forul de la Lausanne a majorat suspendarea la 10 luni cu efect imediat si a anulat rezultatele ei din perioada 16 februarie - 17 iunie 2017.
Agentia italiana antidoping a facut, de asemenea, recurs la decizia ITF si a cerut la TAS o suspendare mai drastica.
Errani, nr. 74 WTA , mai are de efectuat 8 luni de suspendare, dupa cele 2 efectuate deja. Ea a jucat la Roland Garros, unde a fost eliminata in primul tur de frantuzoaica Alize Cornet.

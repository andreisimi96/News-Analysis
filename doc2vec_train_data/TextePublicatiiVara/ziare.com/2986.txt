Luni, 18 Iunie 2018, ora 14:11
Sarbul Aleksandar Kolarov, autorul golului victoriei in partida cu Costa Rica (1-0), disputata duminica, in cadrul Cupei Mondiale de fotbal 2018, a fost recompensat cu un automobil Lada 4x4, oferit de guvernatorul provinciei ruse Samara, unde sunt fabricate celebrele vehicule.
"Kolarov a marcat un gol splendid si i-am oferit un premiu, un certificat pentru o masina Lada 4x4", a declarat guvernatorul interimar Dmitri Asarov, citat de publicatia rusa.
"El a fost foarte multumit si intreaga echipa a sarbatorit acest lucru alaturi de el", a adaugat Asarov.
Fundasul lateral al echipei italiene AS Roma a marcat golul victoriei Serbiei cu o executie spectaculoasa din lovitura libera, in minutul 56.
Marca Lada, cunoscuta sub numele de Jiguli in perioada sovietica, este produsa in continuare in regiunea Samara, la uzina VAZ. Lada nu are o reputatie prea buna pe plan mondial, fiind considerata o masina austera, nesigura si invechita, imagine pe care rusii incearca acum sa o imbunatateasca.

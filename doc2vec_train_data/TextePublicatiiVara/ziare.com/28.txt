Sambata, 26 Mai 2018, ora 17:58
Mihai Chirica, primar de Iasi, considera ca demisia lui Nicolae Banicioiu din Partidul Social Democrat va fi urmata de un val de plecari ale nemultumitilor, fapt care va duce la declinul lui Liviu Dragnea.
Fostul social-democrat, in prezent edil independent, nu este surprins de plecarea din PSD a deputatului Nicolae Banicioiu, intrucat sunt multi nemultumiti de liderul partidului.
"Era prognozabila o astfel de miscare, pentru ca de cateva luni incoace, mai ales dupa esecul guvernarii Tudose, tot mai multi colegi, fosti colegi din PSD, isi pronuntau indignarea, cu teama, in spatii rezervate, fata de posibilitatea parasirii formatiunii politice imediat ce domnul Ponta isi rezolva problemele de justitie.
Acest lucru s-a intamplat. Dumnealui are achitare pe acea speta, iar colegii de partid s-au aliat impreuna cu dumnealui in conturarea unei alte formatiuni politice, care va deveni un centru de putere. In catva timp va reusi sa balanseze formatiuni precum ALDE, respectiv PMP si, sigur ca da, va distruge suprematia lui Dragnea, pentru ca Dragnea fara Parlament e ca roata fara spita, nu conteaza", a afirmat Chirica.
Intrebat daca vor urma si alte plecari din PSD, edilul iesean a spus "cu siguranta, da". Nu acelasi lucru crede despre alte plecari din organizatia PSD Iasi. "De la Iasi, in afara de domnul Banicioiu, care a fost o propunere facuta de mine la alegerile din 2016 peste dorinta organizatiei iesene, nu ma mai astept la mare lucru decat daca persista in tradare.
Domnul Banicioiu si la demiterea domnului Grindeanu a avut acelasi punct de vedere pe care il are si astazi, adica a fost impotriva, nu s-a prezentat in sala de vot, i s-a parut o enormitate politica sa-ti demiti propriul guvern. Deci a ramas consecvent. Fata de ceilalti am o mare rezerva doar din prisma principiului de a trada o cauza, un principiu, o morala.
Probabil ca, daca suma celui care da e mai mare decat suma pe care o primesc astazi, ma refer la avantaje materiale, vor trada. De ce nu?", a sustinut Mihai Chirica.
La o zi dupa ce a parasit PSD, Banicioiu anunta ca ar vota o motiune de cenzura impotriva lui Dancila
Cea mai grava criza morala
El a criticat si reactia celor de la PSD Iasi, care au spus, printr-un comunicat de presa, ca plecarea lui Banicioiu din filiala si din partid nu reprezinta o mare pierdere.
"Nu e mare pierdere ca de la 48% au ajuns in jur de 20 si ceva. Nu e mare pierdere ca pleaca oamenii valorosi din partid, nu e mare pierdere ca isi dau afara primari resedinta de judet , primari din orase din Moldova care au zeci de ani si stagii vechi in acest Partid Social Democrat. Nimic nu e mare pierdere. (...) Asistam in fiecare zi la cea mai grava criza morala in care a fost aceasta natiune dintotdeauna de cand s-a creat statul roman.
Nu e nimic grav in toate astea. E foarte grav ca Belina persista. Nu pot sa fac decat o singura urare, la care tin foarte mult: decat sa ne pierdem vremea cu Dragnea, mai bine ii luam bilet spre Costa Rica si ne vedem de treaba in Romania", a conchis primarul Mihai Chirica.
Dupa plecarea lui Banicioiu, si Augustin Jianu, fost ministru al Comunicatiilor in Guvernul Grindeanu, a anuntat ca se alatura formatiunii Pro Romania . Si fostul ministru al Turismului Mircea Titus Dobre a facut acelasi lucru, urmat de deputatul Gabriela Podasca. Apoi a venit randul lui Mihai Sturzu.
Conform unor informatii din presa, Ecaterina Andronescu si fostul premier Mihai Tudose ar putea sa se alature echipei lui Victor Ponta.
Mutarile recente ale lui Victor Ponta ar putea cantari greu in eventualitatea unei motiuni de cenzura.

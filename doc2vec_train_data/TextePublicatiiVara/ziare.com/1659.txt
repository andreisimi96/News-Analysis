Vineri, 08 Iunie 2018, ora 17:07
Astra Giurgiu va incepe sezonul 2018/2019 cu un nou tehnician, dupa ce contractul lui Gigi Multescu nu a fost prelungit.
Marele favorit pentru a prelua fosta campioana este Marius Maldarasanu, un antrenor tanar si lipsit de experienta.
El are insa marele atu de a fi fost coleg cu presedintele formatiei de la malul Dunarii, Dani Coman, cel care a fost omul cu propunerea.
"Malda e o varianta. Cunoaste foarte bine jucatorii, cunoaste acest club, antreneaza de doi ani la echipa secunda si eu am mare incredere in el. In seara asta vom lua decizia! E prima optiune, clar. Maine (sambata - n.red.) cu siguranta se va face si anuntul oficial", a declarat oficialul Astrei pentru ProSport .
Marius Maldarasanu are 43 de ani si de doua sezoane pregateste echipa secunda a Astrei, ce evolueaza in Liga 3, fara a avea insa rezultate notabile.
Astra a incheiat sezonul trecut pe locul cinci.

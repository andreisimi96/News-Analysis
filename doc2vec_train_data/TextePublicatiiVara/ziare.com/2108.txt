Marti, 12 Iunie 2018, ora 09:28
Rata anuala a inflatiei, care masoara evolutia preturilor de consum in ultimul an, a urcat in luna mai la 5,41%, cel mai inalt nivel din februarie 2013, cand a fost 5,65%, potrivit datelor publicate marti de Institutul National de Statistica (INS).
In aprilie, rata anuala a inflatiei a crescut la 5,2% , in crestere fata de martie, cand a fost 5%.
In mai, fata de aceeasi luna a anului trecut, marfurile alimentare s-au scumpit cu 3,93%, in medie, preturile marfurilor nealimentare au urcat cu 7,75%, iar preturile serviciilor au crescut cu 2,72%.
Fata de decembrie 2017, cele mai mari cresteri de preturi s-au inregistrat, in mai, la cartofi (18,56%), fructe proaspete (18,37%), alte legume si conserve de legume (17,47%) si gaze naturale (10,43%).
Pretul combustibililor, care are un impact mai larg asupra celorlalte preturi, a crescut, in mai fata de decembrie, cu 5,69%.
Rata inflatiei va mai ramane la nivelul de 5%, atins in luna martie, dar apoi va scadea iar la finalul anului va ajunge la 3,6% , a anuntat, luna trecuta, guvernatorul BNR Mugur Isarescu in cadrul unei declaratii de presa in care a prezentat raportul trimestrial asupra inflatiei.
Prognoza a fost insa revizuita in crestere, pentru ca cea anterioara indica o rata de 3,5% pentru sfarsitul anului 2018.
Totodata, la finalul lui 2019, rata anuala a inflatiei va ajunge la 3%, a mai declarat Mugur Isarescu.

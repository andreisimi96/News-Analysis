Luni, 28 Mai 2018, ora 21:00
Luni seara a inceput sa ploua la Roland Garros, iar meciurile au fost intrerupte. Din pacate, prognoza nu arata deloc bine pentru aceasta saptamana, astfel ca va trebui sa avem nervii tari in asteptarea meciurilor sportivelor noastre.
Marti, cand Simona Halep, Irina Begu, Sorana Cirstea si Ana Bogdan vor evolua in primul tur , meteorologii prognozeaza o zi plina cu furtuni la Roland Garros.
Potrivit Accu Weather , ploaia va incepe la ora locala 11:00, cand este programat meciul dintre Sorana Cirstea si Daria Gavrilova. Va fi o ploaie de scurta durata, dar la ora locala 13:00 este asteptata o noua furtuna destul de mica.
Scenariul se repeta si dupa ora 15:00, in timp ce intre 16:00 si 18:00 prognoza arata ca vremea va fi buna pentru tenis. Ploile ar urma sa revina dupa ora 18:00, cand este programat meciul dintre Simona Halep si Alison Riske.
Din pacate, meteorologii anunta ca ploile vor continua la Paris si miercuri si joi, urmand ca vremea sa se imbunatateasca abia de vineri.
In mod special pentru Simona, vestile nu sunt deloc bune, daca ne amintim ca a fost eliminata de la Roland Garros 2016 dupa un meci jucat pe un teren umed, in fata lui Sam Stosur. Dupa acel meci, Simona i-a acuzat pe organizatori, spunand ca nu este normal sa oblige jucatoarele sa evolueze pe ploaie.

Duminica, 03 Iunie 2018, ora 19:24
Presedintele Partidului National Liberal ( PNL ), Ludovic Orban , a anuntat ca va cere sprijinul fiecarui parlamentar, inclusiv a celor din Partidul Social Democrat ( PSD ), pentru sustinerea unei motiuni de cenzura.
"Noi solicitam sustinerea motiunii de cenzura a PNL de catre orice partid politic, grup parlamentar sau parlamentar individual care mai are o urma de bun simt si de constiinta si de dragoste fata de Romania si care intelege ca drumul pe care Dragnea si camarila lui duc Romania este un drum care duce spre nicaieri. Cerem acum la toti, indiferent cum se cheama, carei grupari apartin, inclusiv individual parlamentarilor din PSD le vom cere sustinerea in cazul in care vor avea curajul sa o faca", a declarat Orban intr-o conferinta de presa.
Ludovic Orban s-a aflat duminica in municipiul Medias, cu ocazia zilelor acestui oras condus de primarul liberal Gheorghe Roman .
Recent, Orban afirma ca nu s-a stabilit data la care va fi depusa motiunea de cenzura.
"O vom depune atunci cand vom avea convingerea ca avem maximum de sanse", arata liderul PNL.
Pana la motiunea impotriva Guvernului Dancila, luni se dezbate cea prin care PNL cere demisia ministrului Finantelor, Eugen Teodorovici .
"Au trecut mai bine de 4 luni de cand ati fost investit in functia de ministru al finantelor publice si ati ratat deja sansa de a demonstra ca actiunile dumneavoastra, atunci cand erati doar senator si presedintele Comisiei de buget finante, nu au fost altceva decat exercitii de imagine in interiorul PSD. (...)
Domnule ministru Teodorovici. Nu va reprosam dumneavoastra aberatia denumita 'revolutie fiscala', pe care Guvernul PSD-ALDE nr.2 a girat-o si a promovat-o ca panaceu la problemele economiei romanesti, chiar daca si domnul Ionut Misa si domnul Mihai Tudose cunosteau foarte bine ca aceasta va face mai mult rau decat bine!
Dumneavoastra, in schimb, va reprosam faptul ca, desi cunoasteti relele facute de harababura fiscala a PSD-ALDE, v-ati pus personalitatea inestimabila la umbra de eventuale critici publice si nu ati facut absolut nimic pentru a elimina raul produs de aceste modificari fiscale.
Mai mult, la cele peste 260 de modificari fiscale operate anul trecut, dumneavoastra ati aratat ca puteti fi si mai harnic la capitolul instabilitate si carpeala fiscala, operand peste 120 de modificari ale Codului fiscal, in numai 3 luni!", sustine PNL in textul motiunii simple.

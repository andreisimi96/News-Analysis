Duminica, 17 Iunie 2018, ora 09:12
Leo Messi se simte vinovat dupa ce a ratat un penalti si a facut in general un meci slab in compania Islandei, la debutul Argentinei in Rusia la Cupa Mondiala 2018 .
1-1 a fost scorul sambata seara intre cele doua formatii care fac parte din grupa D, Leo Messi ratand un penalti in minutul 64, penalti care ar fi putut aduce cele 3 puncte formatiei sud-americane.
"Am fost superiori ca joc, am incercat sa mai marcam, dar nu s-a putut. E dureros sa ratezi penalti. Ma simt vinovat pentru acest egal. Nu trebuie sa o luam razna, abia a inceput Mondialul, stiam ca nu va fi usor, dar ne e ciuda, pentru ca am fi meritat victoria.
Trebuie sa ne vedem de treaba pentru ca avem de muncit la anumite capitole. Acest semiesec trebuie sa ne faca mai puternici, vom juca la victorie contra Croatiei", au fost vorbele lui Messi imediat dupa partida, pentru presa din Argentina.
"Nu am gasit spatii intre linii. In repriza a doua, Islanda a jucat altceva, au facut un joc de asteptare. Am fi vrut o victorie in primul meci, ne-ar fi dat liniste", au mai fost vorbele lui Messi, care nu a stralucit deloc in aceasta prima partida.
Croatia e lidera grupei cu 3 puncte dupa victoria in fata Nigeriei, scor 2-0, tot sambata seara.
Urmatorul meci este chiar Croatia - Argentina, derbiul acestei grupe D de la Mondial.

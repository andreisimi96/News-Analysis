Marti, 29 Mai 2018, ora 12:28
Fostul lider al UNPR, in prezent aflat cu totul in PMP, deputatul Valeriu Steriu a anuntat ca paraseste formatiunea si se intoarce in PSD.
Deputatul a explicat ca "nu este ceva ce mi-am dorit sau ceva care sa-mi faca placere, dar este un gest necesar pentru a putea sa-mi pastrez intacte stima de sine si respectul".
El a adaugat pe Facebook ca a condus UNPR spre PMP sperand ca astfel sa se nasca un proiect politic mediu.
"Dupa ce PMP si-a vazut sacii UNPR in caruta proprie si a facut pragul electoral cu votantii UNPR, fuziunea se pregateste sa fie denuntata . Cred ca asta spune mai multe despre PMP decat despre UNPR. (...)
Se pare ca abia asteptau sa scape de noi toti, dupa ce, unul cate unul, oameni de mare valoare din UNPR, precum Cristian Diaconescu sau Ion Toma, au plecat sau au fost indepartati. Dupa ce Congresul PMP va accepta aceasta propunere, practic se valideaza despartirea oficiala a celor doua partide. Ce inseamna asta? Intr-un cuvant: Libertate! Toti cei din UNPR care au venit alaturi de PMP ca simpli membri, consileri locali sau parlamentari provenind din fostul UNPR si care activeaza in prezent in grupurile PMP au libertatea de a-si alege un nou drum politic", a notat el.
Deputatul a precizat ca a ales libertatea si ca mai urmeaza si alti colegi. "Pentru cei care se vor grabi sa ridice piatra: nu, nu parasesc corabia pe vreme de furtuna. Sunt ultimul care paraseste o nava in aflata in deriva, al carei capitan refuza sa o mai conduca", a mentionat Steriu.
Citeste si Ba se retrage, ba vrea alianta cu PNL. Acum Basescu cheama toti nemultumitii de Orban in PMP: Le-am spus "Adio, dar raman cu tine"
Pe de alta parte, Valeriu Steriu se va intoarce la familia sa politica, PSD.
"Ma intorc in familia mea politica, PSD. Revin in grupul PSD din Camera Deputatilor", a spus el, adaugand ca "Opozitia nu-si doreste unitate, este mult mai fericita sa se bucure de victorii marunte in grupuri razlete.
In atare conditii, cred ca datoria unui parlamentar ales de catre alegatorii unei circumscriptii, dar reprezentand egal toti romanii, este sa-si vada pe mai departe de obiectul sau de activitate: sa faca legi si sa sustina tot ce este constructiv si in interesul cetatenilor si al societatii".
Plecarea acestuia din PMP si alaturarea PSD vine in conditiile in care mai multi parlamentari social-democrati au plecat catre partidul lui Victor Ponta.
Saptamana trecuta, Nicolae Banicioiu a lasat PSD pentru Pro Romania . Apoi, si Augustin Jianu, fost ministru al Comunicatiilor in Guvernul Grindeanu, a anuntat ca se alatura formatiunii Pro Romania . Si fostul ministru al Turismului Mircea Titus Dobre a facut acelasi lucru, urmat de deputatul Gabriela Podasca. Apoi a venit randul lui Mihai Sturzu.
Pe de alta parte, PMP a pierdut recent un om foarte important care putea juca un rol esential la europarlamentare, Siegfried Muresan care a trecut la PNL.

Joi, 14 Iunie 2018, ora 17:40
Vedeta nationalei de fotbal a Braziliei, Neymar (PSG), spune ca daca s-ar fi aflat pe teren la meciul nationalei tarii sale contra Germaniei (1-7), din semifinalele CM 2014, rezultatul ar fi fost cu totul altul.
"Mi-as dori foarte mult sa se rejoace acest meci. Cu mine pe teren, cred ca rezultatul ar fi fost altul. De fapt sunt chiar sigur. Din pacate, destinul si-a spus cuvantul atunci", a afirmat Neymar.
Atacantul a lipsit atunci de pe teren dupa ce s-a accidentat in zona spatelui, in partida din sferturi, contra Columbiei.
Acum in varsta de 26 de ani, Neymar spera sa spele rusinea de atunci la CM 2018 din Rusia.
"Daca Brazilia ar ajunge sa se confrunte la actualul turneu final cu Germania ar fi o adevarata revansa pentru noi", a afirmat starul nationalei Selecao.
Plasata in Grupa E, Brazilia va debuta pe 17 iunie cu Elvetia, inainte de a intalni Costa Rica si Serbia.

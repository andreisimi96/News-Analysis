Vineri, 08 Iunie 2018, ora 21:40
Mihai Stoica , directorul sportiv al celor de la FCSB , a dezvaluit care este marele sau regret.
Oficialul vicecampioanei s-a destanuit in cadrul unei emisiuni tabloid, el marturisind ca regreta episodul in care a lovit un spectator in timpul unui meci.
De asemenea, lui Stoica ii pare rau si de incidentul pe care l-a avut cu o echipa de reporteri in urma cu cinci ani.
"Sunt chestii pe care inainte de inchisoare nu le realizam. Am iesit un om mai bun decat am intrat. Daca sunt provocat in trafic, zambesc, merg mai departe. Nu imi vine sa cred cand citesc ce scriam pe Facebook acum 6 ani.
Regret momentul cand am coborat din loja si am lovit un suporter. Ce om sanatos mintal poate sa faca asa ceva?
Si regret cand Gigi m-a rugat sa nu-l supar, in 2013. Iar eu am facut o tampenie a doua zi, cand am avut acel incident cu jurnalistii de la ProTV. In rest, nu-mi reprosez nimic", a declarat Stoica, citat de gsp.ro .
In 2005, in timpul unei partide dintre FCSB si CFR Cluj disputata in Ghencea , Stoica a coborat din loja pe care o ocupa si, protejat de bodyguarzi, a lovit un spectator care critica jocul echipei si ii apostrofa pe fotbalisti.
Ulterior, in 2013, acelasi Stoica a intrat in conflict cu o echipa de reporteri trimisa de cei de la ProTV pentru a acoperi un meci din preliminariile Champions League disputat la Skopje.

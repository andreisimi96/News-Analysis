Marti, 05 Iunie 2018, ora 16:13
Virginia Ruzici, singura tenismena din tara noastra ce a reusit sa castige un turneu de Grand Slam, a fost omagiata la Paris.
Inaintea debutului oficial al zilei de concurs de marti, organizatorii au invitat-o pe Ruzici pe teren si i-au oferit un trofeu pentru a marca implinirea a 40 de ani din momentul in care romanca reusea sa castige finala Roland Garros.
"Acum 40 de ani, aici, mi-am implinit visul. Stiti, pentru noi, jucatoarele din Romania, turneul de la Roland Garros a fost tot timpul cel mai frumos. Am jucat in fata unui public incredibil, care m-a ajutat si m-a purtat spre victorie. Va multumesc nespus de mult!", a declarat Virginia Ruzici, potrivit ProSport .
Una dintre cele mai mari jucatoare de tenis din istorie, americanca Chrissie Evert, a avut un comentariu spumos in timpul ceremoniei.
Sportiva cu 18 titluri de Grand Slam in palmares a comentat pentru postul ITV momentul in care Ruzici a intrat pe "centralul" de la Paris.
"Iat-o pe Virginia Ruzici. A castigat turneul in 1978. Eu nu am jucat in acel an, vreau sa spun asta", a spus Evert.
Ruzici a castigat Roland Garros in anul 1978, reusind sa treaca foarte clar, in doua seturi, de campioana en-titre, Mima Jausovec din fosta Iugoslavie.

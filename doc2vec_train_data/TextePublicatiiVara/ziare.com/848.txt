Vineri, 01 Iunie 2018, ora 21:44
Legendarul tenismen Mats Wilander s-a declarat impresionat de ascensiunea fulminanta a Mihaelei Buzarnescu.
Multiplul campion de Grand Slam considera ca sportiva noastra nu se va opri aici si are un viitor stralucitor in fata.
"Ce poveste! Ce poveste, oameni buni! Mihaela a castigat peste 70 de meciuri in ultimele 12 luni. A revenit si acum e cap de serie! E o jucatoare ce trebuie urmarita neaparat!", a spus Wilander la Eurosport.
Apoi, Wilander a vorbit si despre situatia prin care trece Elina Svitolina la turneele de Grand Slam.
"Pentru mine, Svitolina este o jucatoare din categoria lui Caroline Wozniacki . Se descurca bine in circuitul WTA , dar la turneele de Grand Slam are probleme. Aici nu poate apela la antrenor, se simte mai singura, staff-ul e mai departe de teren si din cauza asta nu se descurca", a adaugat Wilander.
Mihaela Buzarnescu s-a calificat in optimile de finala de la Roland Garros dupa ce a invins-o minunat pe ucraineanca Elina Svitolina, favorita numarul 4.
Sportiva noastra a obtinut victoria carierei dupa o evolutie de exceptie. Scorul final a fost 6-3, 7-5 pentru Mihaela, protagonista unei lectii de tenis.
In optimile de finala, Mihaela o va intalni pe americanca Madison Keys, favorita numarul 13 de la Roland Garros.
Partida din optimi va avea loc duminica, la o ora ce nu a fost stabilita deocamdata si va fi transmisa in direct de Ziare.com.
Pentru calificarea in optimile de finala, Mihaela si-a asigurat un cec in valoare de 222 de mii de euro.

Vineri, 08 Iunie 2018, ora 19:05
Federica Mogherini, Inaltul reprezentant UE pentru Afaceri Externe, a anulat vizita pe care urma sa o efectueze in Israel, dupa ce premierul Benjamin Netanyahu a refuzat sa aiba o intrevedere cu ea.
Un diplomat israelian a oferit justificari pentru refuzul premierului Benjamin Netanyahu de a se intalni cu Federica Mogherini.
"A fost invitata de o organizatie proevreiasca, pentru o conferinta, nu de Israel", a explicat diplomatul. "Pozitiile Federicai Mogherini sunt foarte ostile fata de Israel", a subliniat el, informeaza site-ul israelian Ynetnews.com.
Federica Mogherini, Inaltul reprezentant UE pentru Afaceri Externe, a criticat in mod repetat utilizarea disproportionata a fortei de catre armata israeliana impotriva palestinienilor. De asemenea, Uniunea Europeana se opune colonizarii israeliene in Cisiordania si deciziei Statelor Unite de a recunoaste orasul Ierusalim capitala a Israelului.

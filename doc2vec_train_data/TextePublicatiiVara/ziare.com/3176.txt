Miercuri, 20 Iunie 2018, ora 07:07
Dan Petrescu a spus ca nu a putut refuza oferta venita din China deoarece Guizhou Hengfeng i-a oferit un salariu apropiat de cel al lui Jose Mourinho la Manchester United .
Presa din China dezvaluie insa ca suma pe care Petrescu o castiga la Guizhou este mult mai mica decat cea incasata de Mourinho la United.
Potrivit jurnalistilor chinezi, salariul real pe care Petrescu il castiga la noua echipa este de 5 milioane de euro pe an.
"Bursucul" are si bonusuri de performanta in cazul in care va salva echipa de la retrogradare.
Pe de alta parte, Jose Mourinho are un salariu de 15 milioane de lire sterline pe an la Manchester United.
"Voi intra in top 10 antrenori ca salariu", a spus Petrescu la plecarea din Romania, in incercarea de a explica despartirea de CFR Cluj .
Pentru "Super-Dan" ramane totusi cel mai mare salariu din intreaga cariera de antrenor.
La CFR Cluj, el era platit cu 400 de mii de euro pe an, astfel ca saltul facut dupa plecarea din Romania este unul considerabil.
Obiectivul lui Petrescu este salvarea de la retrogradare a echipei aflata pe ultimul loc in China.

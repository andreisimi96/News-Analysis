Miercuri, 06 Iunie 2018, ora 14:23
Presedintele PNL, Ludovic Orban, a sustinut, miercuri, ca angajati ai institutiilor statului si beneficiari de ajutor social "sunt recrutati cu arcanul" pentru a fi adusi la mitingul PSD de sambata.
"Cum sa faci miting contra abuzurilor cand folosesti abuzul ca mijloc de aducere cu forta a oamenilor la miting? Primim din toata tara informatii despre modul abuziv in care angajati ai institutiilor statului, primariilor, companiilor de stat, serviciilor deconcentrate, serviciilor publice din subordinea Consiliilor Judetene, beneficiari ai ajutorului social sunt recrutati cu arcanul pentru a fi adusi la miting. Pana la urma, acest miting va fi un miting impotriva abuzurilor PSD", a scris Ludovic Orban pe contul sau de Facebook .
Presedintele PSD Liviu Dragnea a anuntat luni ca mitingul impotriva abuzurilor va avea loc sambata, ora 20:00, in Piata Victoriei , in conditiile in care "exista o putere subterana care paraziteaza deciziile importante".
"Un miting organizat impotriva abuzurilor care se intampla in Romania de mult timp, faptul ca democratia si statul de drept sunt afectate de cativa ani in Romania. Facem acest miting pentru a arata ca suntem decisi sa mergem pana la capat.
Ii asteptam pe toti acre vor sa traiasca intr-o tara libera, in care sa nu mai fie institutii aflate sub teroare, unde, din cauza unei propagande toxice uriase se pune problema ca o putere subterana sa paraziteze deciziile si sa influenteze intr-un mod ocult decizii importante, sa permita instruziuni neconstitutionale, sa permita ca cetateni romani, firme romanesti sa fie inchise, zeci, mii de destine sa fie distruse", a declarat luni, dupa sedinta PSD, Liviu Dragnea.

de Irina Olteanu
Luni, 04 Iunie 2018, ora 18:10
Pilonul II de pensii nu va fi nationalizat, a dat din nou asigurari ministrul de Finante, Eugen Teodorovici, luni, in cadrul dezbaterii motiunii simple a PNL , intitulata "Harababura fiscala PSD-ALDE te lasa fara banii tai de pensie".
"Despre Pilonul II, vreau sa fac doua precizari. In primul rand nu se pune problema nationalizarii. Eu am spus ca este firesc sa facem o analiza a acestuia si ca vom iesi in luna iunie sau iulie sa facem publice rezultatele. In al doilea rand, ca cetatean al Romaniei, ca ministru de Finante, nu voi pune niciodata in balanta deficitul bugetar cu venuiturile romanilor, fie ele pensii sau salarii", a declarat Teodorovici in plenul Camerei Deputatilor.
In textul motiunii, liberalii ii reproseaza ministrului de Finante ca atat el, cat si ceilalti colegi din Guvern vor sa faca Pilonul II de pensii optional si ulterior sa il desfiinteze.
"Va solicitam sa nu va mai prefaceti ca nu stiti, ca nu pricepeti, ca nu cunoasteti ca Guvernul urmareste sa elimine pensiile obligatorii administrate privat! Pseudo-simularile pe care le tot invocati ca se fac sau se vor face la Ministerul Finantelor nu urmaresc varianta cea mai buna pentru sustenabilitatea in viitor a pensiilor, ci modul in care reusiti sa peticiti mai repede bugetul, care arata ca un svaiter.
Stim ca nu sunteti nici ministrul muncii si nici prim-ministru, ca sa va atribuim competente in domeniul pensiilor. Cu toate acestea, stim cu totii ca banii pentru pensii, pentru ca acestea sa poata fi platite, trebuie sa existe in buget, luna de luna", se arata in documentul PNL.
Modificarile la Codul fiscal au fost facute pentru a le usura viata oamenilor
In ceea ce priveste modificarile aduse Codului fiscal in acest an, liberalii afirmand ca Teodorovici a aratat ca poate fi "si mai harnic la capitolul instabilitate si carpeala fiscala, operand peste 120 de modificari ale Codului fiscal, in numai 3 luni", ministrul de Finante spune ca toate acestea au fost facute pentru a le usura viata oamenilor.
"Despre Codul fiscal, colegii de la PNL omit sa spuna ca modificarile au fost pentru debirocratizare, pentru simplificarea procedurilor, diminuarea costurilor de administrare si digitalizarea serviciilor, pentru despovararea oamenilor, pentru a reeconomisi timpul si pentru a le usura viata. Mare parte din cele reprosate in motiune au fost solicitate de mediul de afaceri.
Daca o parte dintre colegi numesc carpeala, tin sa precizez ca voi sustine zi de zi, fara retinere, orice modificare a Codului fiscal, atata timp cat prin aceste modificari se poate aduce o imbunatatire, o eficentizare sau o relaxare in domeniul fiscalitatii. Din moment ce nu gasesc motive sa explice ce este gresit in aceste modificari, inseamna ca si semnatarii motiuni ajung la concluzia ca ele sunt bune", a subliniat Eugen Teodorovici.
Totodata, ministrul de Finante a precizat ca si-a propus sa initieze o ampla campanie in luna iunie cu privire la Codul fiscal si la Codul de procedura fiscala.
"Mi-am propus ca in luna iunie a acestui an sa initiez o campanie ampla a celor doua Coduri, Codul fiscal si de procedura fiscala, articol cu articol, alaturi de toti colegii din Senat, Camera Deptuatilor, din Comisiile parlamentare de specialitate si de toti actorii sau structurile si organizatiile reprezentative pentru mediul economic, pentru ca pana in toamna sa venim cu un pachet legislativ nou, modern, usor de inteles si de aplicat", a spus ministrul.
Eugen Teodorovici a explicat ca doreste ca doar Parlamentul sa aiba competenta de a modifica cele doua Coduri, iar Guvernul sa se limiteze la masurile de simplificare si eficientizare.
"Mai mult, doresc sa venim cu o noua initiativa legislativa care sa elimine eventualele abuzuri ale oricarei guvernari. Cum? Printr-o prevedere clara in baza careia modificarile asupra celor doua Coduri sa poata fi delimitate din punct de vedere al competentelor, doar Parlamentul sa aiba dreptul de a adauga, iar Guvernul sa se limiteze la masurile de simplificare si eficientizare.
Fac apel pe aceasta cale la experienta tuturor colegilor din Parlament, inclusiv autorilor acestei motiuni, sa faca dovada adevaratei respnsabilitati politice si sa vina cu propuneri macar in domeniile de competenta, daca acestea exista, si sa lase deoparte placerea jocului asociativ de cuvinte menit a crea doar circ pe scena politica a Romaniei", a mai spus Eugen Teodorovici.
Deficitul bugetar este normal
Referitor la deficitul bugetar , ministrul de Finante a declarat ca este sub nivelul prognozat pentru primul trimestru si "este unul normal".
Motiunea simpla prin care PNL cere demisia ministrului Finantelor, Eugen Teodorovici, a fost dezbatuta luni in Camera Deputatilor, iar votul va fi dat miercuri.
La inceputul discursului, Eugen Teodorovici i-a criticat pe liberali pentru initierea motiunii, afirmand ca in textul sau i se atribuie luari de pozitie si actiuni care au insemnat profesionalism.
"Motiunea imi atribuie luari de pozitie si actiuni care au insemnat profesionalism. Nu credeam ca lupta politica poate schimonosi intr-atat judecata umana incat acest comportament sa fie interpretat in motiune drept diletantism sau exercitiu de imagine", a declarat Teodorovici.

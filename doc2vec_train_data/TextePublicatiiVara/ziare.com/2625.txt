Vineri, 15 Iunie 2018, ora 22:34
Presedintele PSD Liviu Dragnea a declarat vineri, la Scoala Politica a TSD, ca partidul nu va renunta la modificarile legilor Justitiei, deoarece "statul de drept nu este statul de drepti".
"De ce nu cedam privind modificarea legilor Justitiei si a Codurilor Penale? Pentru ca si eu si colegii mei din conducere, cel putin cativa, in primul rand ne tinem de cuvant pentru ca noi credem ce spunem si ii rog pe cei care se mira sa caute in arhive ce am spus eu in campanie. Pe cei din statul paralel, pe care i-am tot nominalizat ii deranjeaza si dreptatea si informatia corecta si adevarul si fug de adevar ca dracu de tamaie pentru ca adevarul inseamna pentru ei sfarsitul.
Incearca prin toate mijloacele. Asa am ajuns sa vedem procurori ca Onea si Portocala, care amenintau, santajau, fabricau probe false, obtineau denunturi mincinoase pentru ca aveau tintele de la sefimea lor. Uite lista, sunt incomozi, dauna totala. Cati oameni vinovati sau nevinovati stau in puscarii, nu stie nimeni. Nimeni nu stie in care din dosare sau procese au fost folosite probe false.
Banuiesc ca va ganditi ca pe voi nu va prinde radarul. Va inselati. Cea mai mare greseala e 'nu am functie, nu sunt vinovat'. Nu e adevarat. Tot spectacolul cu catusele nu era ca sa se dea mari, ci sa dea un semnal. Oricare puteti fi luati. Sa fie frica, teroarea. Noi am hotarat sa nu ne fie frica", a declarat, vineri, la Scoala Politica a TSD, Liviu Dragnea.
Presedintele PSD a mai spus ca partidul de guvernamant va merge pana la capat cu modificarile propuse.
"Vreti sa lasam Justitia la bunul plac al unor indivizi fara scrupule? Nu cred ca sunteti de acord. Statul de drept este altul decat statul de drepti, decat politia politica. Ce ne-a interesat, mergem pana la capat cu programul de guvernare si ce ne-am asumat sa aduce normalitate in legile justitiei si Codurile Penale.
Ma tot acuza, ne tot acuza 'noi afectam independenta Justitiei'. Nu e adevarat, noi afectam dependenta Justitiei. Noi vrem, eu vreu, ca judecatorii sa poata sa judece liberi si dupa propria constiinta, sa nu mai vedem cum se intampla in aceste zile, judecatori amenintati in direct la televizor, cu nume si prenume de asa-zisi moderatori cu grade, sau atat de prosti ca nu au nici grade, dar sunt agatati.
Vrem ca procurorii sa fie independenti sa nu mai faca dosare la comanda smecherilor din statul paralel, sa nu mai tarasca oameni ani de zile in procese, care la final sa fie achitati", a mai spus Dragnea.

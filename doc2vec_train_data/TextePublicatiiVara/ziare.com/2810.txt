de Dan Alexandru
Duminica, 17 Iunie 2018, ora 08:01
Prima mansa a barajului de promovare in Liga 3 a fost doar o formalitate pentru Rapid , care a castigat cu 7-0 in deplasare la AS Singureni, iar acum nu se mai pune problema formatiei care va promova in liga superioara.
Partida a avut loc pe stadionul Astrei din Giurgiu, iar giulestenii nu au avut nicio emotie in ce priveste scorul.
Golurile au fost marcate de Goge, minutele 11 si 57, Daniel Niculae, Vlada, plus Burlacu, eroul meciului, cu un hattrick bifat.
Returul barajului va avea loc pe stadionul Giulesti pe 23 iunie.
Peste 2000 de fani rapidisti au facut deplasarea la Giurgiu pentru aceasta partida.
In minutul 69, la gazde a intrat pe teren si primarul din Singureni, Marian Patuleanu, care pe tricou avea notat "Maryo Primaru'".
Echipele de start:
Rapid: Ciuculescu - Voicu, Iacob, Bratu, Stancu - Dovleac, Maftei, Ladaru, Goge - Niculae, Vlada.
AS Singureni: Popa - Lincu, Ciulica, Nicolescu, Iliescu - Dantes, Amet, Radulescu, Musat - Fluerica, Zamfir.

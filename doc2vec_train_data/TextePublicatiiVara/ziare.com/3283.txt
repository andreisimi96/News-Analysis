de Comunicat de presa
Luni, 02 Iulie 2018, ora 14:13
Anul acesta, cunoscutul vin vrancean Galbena de Odobesti sarbatoreste 50 de ani de cand a fost imbuteliat prima data de VINCON pentru a sta pe mesele romanilor.
Pentru a marca acest moment istoric, VINCON Romania vine vara aceasta cu doua noutati: restilizarea etichetei sticlei de Galbena de Odobesti si lansarea sticlei aniversare Galbena de Odobesti - Editie aniversara 50 de ani.
Istoria vinului si brandului Galbena de Odobesti
Soiul Galbena de Odobesti are o istorie indelungata, fiind unul dintre cele mai vechi soiuri de vita de vie cultivate din Romania. Vinul obtinut din acest soi de struguri este un vin plin de prospetime, racoros, din care razbat delicate arome florale.
Vinificat demisec, acest vin pastreaza un echilibru intre aciditatea specifica soiului si zaharul rezidual care imbraca si sustine componentele aromatice ale soiului. Aceste calitati il recomanda sa fie servit alaturi de preparate usoare precum aperitive sau salate, dar si preparate din peste sau carne de pasare. Pentru a fi savurat pe deplin, temperatura de servire ideala este de 8 - 10 grade.
De-a lungul timpului, soiul Galbena de Odobesti a fost cunoscut sub diferite denumiri in functie de zona unde era cultivat precum "Galbena de Capatanu" "Galbena Grasa" sau "Bucium de Poama Galbena", insa denumirea care a ramas in sufletul consumatorilor este Galbena de Odobesti. Aprecierea calitatilor acestui vin de catre consumatori a conferit soiului o notorietate de brand.
"In urma cu 50 de ani VINCON Romania si-a propus sa ofere consumatorilor un vin menit sa pastreze traditia unui soi si a unei regiuni, un vin care sa ajunga la inima romanilor prin simplitate, naturalete si prospetime. Acest soi a traversat cu bine istoria zbuciumata a Vrancei, motiv pentru care, in tot acest timp ne-am straduit sa garantam viitorul soiului prin programele de reconversie si replantare pe care le-am implementat in decursul ultimilor ani, facand astazi posibila aniversarea a 50 de ani de Galbena de Odobesti. Crama Beciul Domnesc, pastreaza pentru generatiile viitoare marturia primelor sticle de vin imbuteliate din acest soi", spune Corina Nedelcu, Product Manager VINCON Romania.
Noutati in gama Galbena de Odobesti
Cu ocazia sarbatoririi a 50 de ani de cand acest vin este pe mesele romanilor, VINCON Romania relanseaza pe piata acelasi vin indragit de consumatori cu o noua eticheta. S-au pastrat elemente specifice etichetei Galbenei de Odobesti, familiare consumatorilor, adaptate intr-un stil minimalist, discret. Tabloul din eticheta a fost restilizat cu ajutorul pictoritei Ani Ivanoc, care a dat un suflu nou peisajului tipic vrancean.
Pe langa relansarea sticlei de Galbena de Odobesti cu o noua eticheta, VINCON Romania lanseaza si un nou produs pentru a marca acest moment istoric. Noul produs Galbena de Odobesti - Editie aniversara 50 de ani este obtinut din acelasi soi, dar cu o vinificatie care a creat un vin echilibrat, cu o persistenta gustativa mai indelungata.
"Sarbatorim anul acesta 50 de ani de Galbena de Odobesti datorita consumatorilor care timp de peste o jumatate de secol sunt nedespartiti de gustul autentic al acestui soi. De aceea, am vrut sa le oferim vinul cu care sunt obisnuiti si pe care-l indragesc, dar cu o noua infatisare, mai moderna, un vin perfect pentru ocazii de sarbatoare. Galbena de Odobesti - Editie aniversara 50 de ani are o tarie alcoolica mai mare, de 13.5%, in care se regasesc pronuntate aromele specifice soiului, puse in valoare intr-un mod inedit", spune Ionelia Craciun, Brand Manager VINCON Romania.
Despre VINCON Romania
VINCON Romania este unul dintre cei mai mari producatori de vinuri din Romania. Infiintata in anul 1949, compania detine astazi peste 1500 de hectare cultivate, in cea mai mare parte, cu vita de vie nobila in Regiunea Viticola a Piemontului de la Curbura Carpatilor, in podgorii cu renume - Cotesti, Odobesti, Panciu - precum si in Husi.
Portofoliul VINCON Romania cuprinde peste 200 de produse din categoriile vin, vinars, bauturi spirtoase si otet. Brandurile de vin din portofoliul companiei sunt prezente in categoria superpremium si premium, precum Mirabilis Machina, Ambrosio, Rose Far Niente, Vinoteca, Comoara Pivnitei, Oenoteca, Egregio, Rose Verite, Beciul Domnesc Grand Reserve, dar si mainstream si economy. Brandurile de vinars din portofoliu sunt Miorita si Jad.
Compania detine 11 ferme viticole si 11 crame, dintre care cea mai renumita este Crama Beciul Domnesc, construita in secolul al 15-lea - crama monument istoric din patrimoniul cultural al Romaniei, crama unde sunt pastrate peste 100.000 de sticle de vin datand din 1949 pana in prezent.
In ultimii zece ani, produsele VINCON Romania au castigat peste 350 de medalii la competitii nationale si internationale.

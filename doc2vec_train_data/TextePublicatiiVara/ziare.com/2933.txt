Luni, 18 Iunie 2018, ora 07:44
Comisia parlamentara speciala pentru sistematizarea, unificarea si asigurarea stabilitatii legislative in domeniul justitiei se reuneste luni, de la ora 12:00, pentru dezbateri asupra modificarilor la Codul de procedura penala si pentru reexaminarea, la solicitarea sefului statului, a Legii 304/2004 privind organizarea judiciara.
Potrivit ordinii de zi, in sedinta de luni va fi dezbatut proiectul de lege pentru modificarea si completarea legii 135/2010 privind Codul de procedura penala. Vor fi dezbateri si la proiectul pentru modificarea si completarea legii 304/2004 privind organizarea judiciara.
Propunerea de modificare a Codului de procedura penala a fost adoptata saptamana trecuta de Senat, in calitate de prima Camera legislativa sesizata. Actul normativ urmeaza sa fie adoptat si de Camera Deputatilor, care este for decizional.
Legea pentru modificarea si completarea Legii 304/2004 privind organizarea judiciara a fost adoptata de Parlament, dar a fost trimisa spre reexaminare de presedintele Klaus Iohannis vineri.
"Prin continutul lor normativ, unele dintre aceste dispozitii sunt neclare, lipsite de coerenta si previzibilitate, putand afecta exigentele constitutionale si standardele europene si internationale in materie de independenta si buna functionare a sistemului judiciar, motiv pentru care se impune reexaminarea acestora de catre Parlament", sustine Iohannis in cererea de reexaminare transmisa presedintelui Camerei Deputatilor, Liviu Dragnea.
Seful statului afirma ca prevederea potrivit careia "configuratia salii de judecata trebuie sa reflecte principiul egalitatii de arme in ceea ce priveste asezarea judecatorului, procurorilor si avocatilor" este una neclara si lipsita de previzibilitate, contrar cerintelor constitutionale de calitate a legii.

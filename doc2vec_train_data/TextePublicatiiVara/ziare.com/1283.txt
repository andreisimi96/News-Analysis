Marti, 05 Iunie 2018, ora 23:02
Harvey Weinstein a pledat nevinovat in fata Curtii Supreme a statului New York, dupa ce saptamana trecuta a fost pus oficial sub acuzare.
Weinstein, in varsta de 66 de ani, anuntase deja prin avocatul sau ca nu a fost implicat niciodata in relatii sexuale non-consensuale, transmite BBC .
Daca va fi gasit vinovat la oricare dintre capetele de acuzare formulate in urma plangerilor a doua femei, el risca pana la 25 de ani de inchisoare.
Identitatea uneia dintre femeile care-l acuza pe producator a fost confirmata de avocatul acesteia. Este vorba de Lucia Evans, o fost actrita, care l-a acuzat public pe Weinstein de agresiune sexuala petrecuta in anul 2004.
Deja mai bine de 70 de femei sustin ca au fost victimele agresiunilor sexuale din partea fostului producator de film. Multe dintre aceste acuzatii fac subiectul unor investigatii aflate in desfasurare in Los Angeles, in Londra, precum si la nivelul autoritatilor federale americane.
Imbracat sobru, cu costum negru si cravata, Weinstein, alaturi de avocatul sau, Benjamin Brafman, a trecut fara a face niciun comentariu pe langa multimea de reporteri si de fotografi adunata in fata tribunalului din Manhattan.
Avocatul sau a declarat: "Vom inainta o serie de motiuni care vor aduce multe informatii utile in acest caz, si speram ca vom reusi sa evitam sa ajungem la proces - dar daca vom ajunge acolo vom lupta cu vigoare si cu tenacitate pentru a dovedi nevinovatia domnului Weinstein."
Brafman acuzase deja presiunea enorma, inclusiv de natura politica, la care sunt supusi procurorii pentru a determina acuzarea si condamnarea lui Weinstein, clientul sau, ca urmare a notorietatii publice a acestuia, precum si a amplificarii miscarii #MeToo de denuntare a hartuirii si abuzurilor de natura sexuala.
Weinstein a platit cautiunea de un milion de dolari si va fi judecat in libertate. Pana la finalizarea procesului va purta un dispozitiv de localizare GPS si si-a predat pasaportul autoritatilor.
Abuzurile sexuale ale lui Harvey Weinstein au stat la baza declansarii celebrei campanii #MeToo, care le-a incurajat pe femeile din intrega lume sa faca public numele celor care le-au abuzat sexual.

de Dan Alexandru
Duminica, 17 Iunie 2018, ora 17:23
Gabriela Ruse este un nume care incepe din ce in ce mai mult sa se afirme in tenisul mare, avand in vedere ca are acum doar 20 de ani impliniti.
Ruse va intra incepand de luni intre cele mai bune 200 de sportive din circuitul WTA , urcand de pe locul 205 pana pe 196, dupa ce a reusit sa intre pe tabloul principal de la Nottingham, pierzand in primul tur la Magdalena Rybarikova (Slovacia), locul 18 WTA, scor 0-6, 6-3, 1-6.
Tenismena noastra a ajuns pe tablou si la Praga in acest an, bifand acolo un tur 2.
Ea are in palmares 6 titluri ITF cucerite.
Incepand de luni, Romania va avea 8 jucatoare in top 200 WTA, incepand cu evident lidera mondiala WTA Simona Halep , proaspat campioana la Roland Garros.
In foarte scurt timp putem avea 9 sportive acolo, pentru ca Jaqueline Cristian este pe locul 204. Cele doua sunt in calificarile turneului ITF de la Ilkley (Marea Britanie).
La capitolul WTA, avem incepand de luni doua turnee importante, ambele pe iarba, la Mallorca si Birmingham.

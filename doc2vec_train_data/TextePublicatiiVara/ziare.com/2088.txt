Luni, 11 Iunie 2018, ora 23:55
Liderul nord-coreean Kim Jong Un a efectuat, luni noapte, cu cateva ore inainte de summitul istoric cu Donald Trump, un tur al orasului-stat Singapore, ocazie cu care a acceptat sa faca pentru prima data un selfie.
Flancat de armata sa de bodyguarzi, de masini si motociclete de politie, Kim Jong Un a parasit hotelul St. Regis, unde este cazat, el fiind surprins cateva ore mai tarziu intrand intr-un alt hotel de lux din oras, Marina Bay Sands, dotat cu piscina infinity si celebrul restaurant Ce La Vi pe acoperis.
In timpul acestei plimbari nocturne, liderul nord-coreean a acceptat sa faca un selfie, alaturi de ministrul de Externe din Singapore, Vivian Balakrishnan, si ministerul Educatiei, Ong Ye Kung.
Fotografia a fost postata pe contul de Twitter al lui Balakrishnan cu mesajul: "#jalanjalan #guesswhere?".
- Vivian Balakrishnan (@VivianBala) June 11, 2018
Expresia "Jalan-jalan" inseamna "la plimbare" in limba malaieza.
In timpul turului, multimea a aplaudat aparitia lui Kim Jong Un, in timp ce jurnalistii de la agentia de stat Korean Central News Agency au inregistrat fiecare miscare a liderului Coreei de Nord, scrie CNN.
Intalnirea dintre Donald Trump si KIm Jong Un - absolut de neimaginat in urma cu cateva luni, cand erau angajati in invective ce alimentau cele mai rele temeri, este prevazuta marti dimineata, intr-un hotel de lux din Singapore.
Citeste si Intalnire istorica: Donald Trump si Kim Jong-Un, fata in fata marti .

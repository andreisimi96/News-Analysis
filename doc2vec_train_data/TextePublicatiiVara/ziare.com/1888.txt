de Emilian Isaila
Duminica, 10 Iunie 2018, ora 12:08
Cel mai mare partid din Romania, aflat la guvernare din ianurie 2017, dupa ce a schimbat doi prim ministri si a creat un adevarat haos in Executiv, a simtit nevoia sa arate ca inca mai are sustinerea oamenilor.
Pe de alta parte, Liviu Dragnea, liderul social-democrat, care se afla sub presiunea unei decizii a judecatorilor intr-un nou dosar de coruptie , si-a dorit un miting care sa-i relanseze cariera politica. Dar, in opinia mea, nici partidul si nici presedintele sau nu si-au atins scopul.
Puterea de mobilizare a activului de partid din postura de formatiune aflata la guvernare a fost impresionanta. 1200 de autobuze si 800 de microbuze au sosit in Capitala, conform unor surse din Politie. Va urma nota de plata, o nota piperata care va pune si ea presiune pe liderii locali din partid.
Gabriela Firea provoaca stupoare cu o intrebare anapoda
Social democratii au reusit sa aduca in Piata Victoriei peste 100.000 de oameni din toata tara, dar aceasta a fost singura reusita a lui Liviu Dragnea. Un succes care l-a dat peste cap. Ceea ce trebuia sa fie o sarbatoare, o "victorie asupra Statului Paralel" s-a transformat, in opinia mea, intr-un dezastru.
In primul rand, consultantii formatiunii s-au ocupat de forma, dar fondul a fost creat de cei care au urcat pe scena si au vorbit.
Gabriela Firea a avut un discurs schematic si a provocat stupoare cand i-a intrebat pe manifestanti daca au fost adusi cu forta, iar lumea a tacut rusinata. A raspuns tot ea, dar efectul a fost catastrofal.
O multime tacuta a asistat la un discurs suprarealist in engleza
Deputatul PSD Liviu Plesoianu a mutat mitingul intr-o zona suprarealista, incepand sa le vorbeasca participantilor in limba engleza, sustinand ca se adreseaza "reprezentantilor presei straine". Mii de oameni priveau scena si nu intelegeau nimic, nici ce spune deputatul, nici motivul pentru care acesta vorbeste "limbi straine".
Viorica Dancila a incercat din toate pueterile ei sa mobilizeze multimea, dar teama sa nu citeasca gresit de pe foaie a facut ca discursul ei sa semene cu o poezie pe care o recita o eleva mediocra ce incearca sa ia o nota de trecere.
Liviu Dragnea a infierat Securitatea si stalinismul in lupta cu statul paralel
Dar de departe cel mai dezamagitor discurs a fost cel al presedintelui PSD Liviu Dragnea. Pe parcursul unei jumatati de ora s-a luptat cu fantome, cu spaimele sale provocate de posibilitatea unei noi condamnari, cu serviciile de informatii care au cotropit tara, cu Securitatea lui Ceausescu si cu stalinismul, ambele, in opinia liderului PSD au supravietuit si continua sa faca ravagii.
Mitingul PSD a fost ingropat de mizeria lasata in urma de manifestantii adusi de liderii locali din intreaga tara. O imagine care i-a socat pe bucuresteni, amintind de Mineriade - Foto Ziare.com
Combinatia de concepte create de consilierii sai politici si fricile sale ca-si pierde privilegiile de multimilionar aflat in serviciul public a demobilizat oamenii, desi activistii din fata scenei luptau din greu sa obtina aprobarea multimii, multime care a inceput sa se risipeasca.
Pesedistii plecau leganat spre autocare si microbuze. Ora de incheiere a mitingului anuntata de PSD a fost depasita, iar punctul culminant al evenimentului a fost ratat.
Imaginea care a socat - covorul de gunoi care acoperea Piata Victoriei
Ca-ntr-o nunta luxoasa facuta de parveniti, liderii PSD au urcat pe scena si si-au aprins lanternele de la telefoanele mobile, imitand protestele #Rezist. Erau atat de timorati, de nelalocul lor, facand gesturi pe care le-au urat si le-au criticat atata vreme, incat privitorii aveau senzatia ca telefoanele le ard degetele liderilor PSD si vor fi scapate din mana.
La asta adaugati faptul ca in timpul discursului lui Liviu Dragnea, protestatarul Cristian Mihai Dide a reusit sa proiecteze pe Palatul Victoria lumini care formau cuvantul #Rezist, in ciuda faptului ca toata jandarmeria si toata politia au lucrat intens sa tina la distanta "infiltratii" de care se temea Liviu Dragnea.
Dar lovitura de gratie pentru PSD a venit de la covorul de murdarie care acoperea Piata Victoriei dupa plecarea manifestantilor. Imaginile cu mizeria lasata in urma au fost prezentate de televiziuni si au fost distribuite masiv pe retelele sociale.
Mitingul PSD, in opinia mea, a fost ingropat de propria mizerie si de lipsa de consistenta a unei conduceri politice formata din persoane mediocre, corupte si care profita cu cinism de sustinatorii lor.

Marti, 12 Iunie 2018, ora 17:20
Primarul Capitalei, Gabriela Firea, si-a redeschis, marti la amiaza, pagina de Facebook, dar a sters toate comentariile negative primite luni seara dupa momentul de pe Arena Nationala , cand a fost fluierata.
UPDATE: La scurt timp dupa ce si-a reactivat pagina personala de Facebook, Gabriela Firea a dezactivat-o din nou, dupa ce internautii s-au luat la intrecere in a lasa cat mai multe comentarii negative.
Luni seara, Gabriela Firea si-a inchis pagina de Facebook dupa ce a primit numeroase reactii negative la un mesaj in care s-a plans de modul in care oamenii au reactionat pe Arena Nationala cand a premiat-o pe Simona Halep.
Marti la amiaza pagina respectiva a fost reactivata, dar, surpriza! Niciunul dintre comentariile negative de luni seara nu mai exista, fiind doar in jur de 100 de comentarii pozitive.
Insa in doar cateva minute pe pagina de Facebook a primarului au inceput sa apara din nou sute de comentarii negative. De aceasta data, oamenii au criticat si decizia de a inchide pagina.
Internautii spun ca a fost o miscare gresita a echipei primarului sa inchida pagina si sa stearga comentariile, pentru ca acum vor fi chiar si mai multe.
Reprezentantii Gabrielei Firea au sustinut insa intr-un punct de vedere oferit Pro TV ca primarul nu a inchis pagina de Facebook, ci ca s-a blocat din cauza numarului mare de mesaje.
Despre miile de mesaje care au disparut nu au spus insa nimic.
"In ceea ce priveste contul de Facebook al Primarului General, precizam ca acesta nu a fost inchis, ci s-a blocat ca urmare a avalansei de mesaje primite", au spus reprezentantii edilului.

Vineri, 01 Iunie 2018, ora 17:28
Mihaela Buzarnescu a vorbit despre succesul superb obtinut in turul trei de la Roland Garros in fata favoritei numarul 4, Elina Svitolina.
Mihaela a explicat trairile pe care le-a avut in timpul meciului si si-a adus aminte ca, in urma cu un an, era in afara top 400 WTA .
"Sunt foarte fericita! In timpul meciului ma gandeam ca voi castiga, mai ales cand eram in avantaj, dar imi spunea si ca trebuie sa fiu atenta. A trebuit sa fiu mereu pozitiva pentru ca, in trecut, din cauza unor ganduri am pierdut meciul cu Cibulkova din semifinalele de la Starsbourg", a spus Mihaela Buzarnescu la finalul meciului.
"In urma cu un an eram cam pe locul 400 pe vremea asta, aveam mari probleme cu genunchiul, ma gandeam sa renunt la tenis, dar familia m-a ajutat atunci foarte mult, in special tatal meu", a adaugat Mihaela.
Mihaela Buzarnescu s-a calificat in optimile de finala de la Roland Garros dupa ce a invins-o minunat pe ucraineanca Elina Svitolina, favorita numarul 4.
Sportiva noastra a obtinut victoria carierei dupa o evolutie de exceptie. Scorul final a fost 6-3, 7-5 pentru Mihaela, protagonista unei lectii de tenis.
In optimile de finala, Mihaela o va intalni pe americanca Madison Keys, favorita numarul 13 de la Roland Garros.
Partida din optimi va avea loc sambata, la o ora ce nu a fost stabilita deocamdata si va fi transmisa in direct de Ziare.com.
Pentru calificarea in optimile de finala, Mihaela si-a asigurat un cec in valoare de 222 de mii de euro.

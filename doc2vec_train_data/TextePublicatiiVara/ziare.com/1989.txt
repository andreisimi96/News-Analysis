Luni, 11 Iunie 2018, ora 07:49
O creatura misterioasa a esuat pe o plaja in Namibia, saptamana trecuta. Pentru ca nu semana cu nimic cunoscut, oamenii de stiinta au inceput sa o analizeze. In final, desi se banuia ca era vorba de un soi de delfin, s-a dovedit ca vietuitoarea era o specie de balena, dar nu oricare.
E vorba despre o balena din specia Ziphius cavirostris, adica mamiferul despre care se stie ca ajunge la cea mai mare adancime, repectiv 1.000 de metri, conform Science Alert .
Surpriza a fost mare pentru biologi, pentru ca o astfel de vietuitoare rar este vazuta la suprafata apei. De fapt, in apele Namibiei nu a mai fost vazuta din 2000. Asta, cu toate ca nu e vorba despre vreo vietuitoare greu de zarit, ci de una care ajunge la o lungime de 7 metri si care cantareste si mai bine de 3 tone.
Se presupune ca in oceanele de pe Terra ar inota circa 100.000 de astfel de creaturi, insa sa vezi una in carne si oase e cu adevarat un eveniment.
In prezent, ramasitele mamiferului esuat sunt studiate, pentru a se afla mai multe despre viata si moartea sa. Desi moartea sa, in sine, e un eveniment trist, e o oportunitate rara pentru biologi.
Vezi si O creatura misterioasa intriga comunitatea stiintifica. Si totusi exista monstri ca Nessie? (Video)

Luni, 02 Iulie 2018, ora 15:54
Presedintele Consiliului Judetean Ilfov, Marian Petrache, a anuntat, luni, ca va da in judecata Guvernul, deoarece nu a aprobat un proiect pentru intocmirea unui master plan in valoare de 350 de milioane de euro, desi in patru ani s-au efectut 15 controale.
"Am inceput in 2014 un proiect, un master plan pe apa si canal, pe 350 milioane de euro. Au trecut patru ani. La finalul acestui an se inchide sesiune de depunere a proiectului. De patru ani s-au facut 15 verificari. Adica suntem la un pas sa pierdem banii si nu din vina mea", a declarat Marian Petrache.
El a mai spus ca va cere Executivului sa ia toate masurile, astfel incat sa se aprobe proiectul.
"340 de milioane de euro inseamna foarte mult, bani pe care nu ii are consiliul. Consiliul are 50 de milioane de euro buget, anual", a adaugat presedintele CJ Ilfov.

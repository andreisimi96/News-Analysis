Miercuri, 06 Iunie 2018, ora 20:29
Angie Kerber a recunoscut superioritatea Simonei Halep dupa ce romanca a invins-o in sferturile de finala de la Roland Garros .
Sportiva germana sustine ca partida a fost decisa la capitolul agresivitate, acolo unde Halep a fost mai buna.
In plus, Kerber a transmis ca a facut tot ce putea pentru a trece de Simona, insa numarul 1 WTA a fost mai buna.
"In final, Simona a fost mai agresiva decat mine si asta a fost cheia meciului de astazi. Am dat tot ce aveam mai bun. Cred ca am facut tot ce puteam. In final, mi se pare ca nu a fost un sezon slab de zgura pentru mine in acest an", a declarat Kerber in cadrul unei conferinte de presa de la Paris.
Simona Halep a obtinut o calificare splendida in semifinalele Roland Garros , ea trecand la capatul unui meci de mare lupta de Angie Kerber, numarul 12 WTA .
Sportiva noastra s-a impus in trei seturi, scor 6-7 (2), 6-3, 6-2, reusind sa revina excelent dupa ce a cedat dramatic primul act.
Mai departe, in semifinale o asteapta spaniola Garbine Muguruza , cea care s-a distrat miercuri, in sferturi, cu Maria Sharapova .

Miercuri, 30 Mai 2018, ora 19:00
Simona Halep a dezvaluit ca a apelat, miercuri, la o lectie pe care a invatat-o de la Maria Sharapova .
Sportiva noastra a cerut o pauza de toaleta dupa ce a pierdut primul set al meciului cu Alison Riske si spune ca acest lucru a ajutat-o.
Este un truc la care Sharapova apeleaza in mod obisnuit cand se afla in dificultate si prin care reuseste sa-si scoata adversarele din ritm.
"Nu prea fac acest lucru (sa ia pauza de vestiar - n.red.), dar astazi am simtit nevoia sa merg si sa ma spal un pic cu apa rece. Am vorbit un pic cu mine, in sensul ca am incercat sa ma relaxez mai mult, sa nu ma mai gandesc la rezultat, ci doar sa imi dau drumul la brate si sa lovesc mingea mai puternic", a spus Simona, potrivit ProSport.
Simona Halep a invins-o pe americanca Alison Riske si a ajuns in turul doi de la Roland Garros .
Sportiva noastra s-a impus cu 2-6, 6-1, 6-1 la capatul unui meci pe care l-a inceput greoi.
Pentru Simona urmeaza meciul cu americanca Taylor Townsend, ce va avea loc joi, la o ora ce nu a fost stabilita deocamdata.
Taylor Townsend ocupa locul 72 in clasamentul WTA si a pierdut singura intalnire directa cu Simona Halep, anul trecut la Cincinnati.

Sambata, 16 Iunie 2018, ora 16:19
Autoritatea sanitar veterinara din Polonia a decis vineri sa retraga de pe piata aproximativ 4,3 milioane de oua contaminate cu antibiotice, la cateva zile dupa ce 73.000 de oua provenite din Olanda au fost retrase de la comercializare in Germania.
"Retragerea a fost motivata de prezenta unui antibiotic denumit lasalocid la un nivel care depaseste pragul maxim admis", se arata intr-un comunicat de presa.
Directorul Autoritatii sanitar veterinare din Polonia, Pawel Niemczuk a precizat ca antibioticul a fost adaugat din greseala in nutretul pentru gainile ouatoare de la o ferma din apropiere de Poznan. "Nutretul pentru pui de carne (care contine in mod legal antibiotice) a fost administrat din greseala gainilor ouatoare", a precizat Pawel Niemczuk.
Tu stii ce mananci? Ce crezi ca e important sa stii despre ouale pe care le cumperi? Esti sigur?
Marti, autoritatile germane au retras din supermarketuri 73.000 de oua provenite din Olanda dupa ce s-a descoperit ca au fost contaminate cu substanta toxica denumita fipronil, la mai putin de un an de cand insecticidul a fost descoperit in milioane de oua din Olanda.
Acest anunt a relansat ingrijorarile provocate in vara anului trecut, cand retailerii din cateva state europene au retras din supermarketuri milioane de oua, ca masura de precautie fata de o posibila contaminare cu pesticide a oualor provenite din Belgia si din Olanda, al doilea mare exportator de pasari, dupa SUA.
Organizatia Mondiala a Sanatatii (OMS) considera ca aceasta substanta este moderat toxica si ingerarea ei in cantitati insemnate pe termen lung poate provoca vatamarea organelor interne.
Ziare.com a lansat Campania Tu stii ce mananci? - o campanie de informare si constientizare a importantei de a cunoaste ce mancam si a impactului pe care il au anumite alimente sau ingrediente asupra sanatatii noastre. De ce este important ca pe fiecare produs sa existe lizibil o lista cu toate ingredientele continute, dar si cu orice alt element (tip de procesare, ambalare etc) care ne-ar putea afecta sanatatea? Ce inseamna ingredientele sau mentiunile trecute pe eticheta? Ce spun studiile despre impactul diferitelor alimente sau ingrediente asupra sanatatii? Sunt intrebari la care raspundem in cadrul acestei campanii. Daca aveti si voi intrebari sau vreti sa ne semnalati nereguli pe care le intalniti in magazinele din care va faceti cumparaturile, trimiteti un mail pe adresa viatasanatoasa@ziare.com. Fiti parte din aceasta campanie, care militeaza pentru o viata sanatoasa!

Marti, 12 Iunie 2018, ora 18:04
Real Madrid a anuntat, marti seara, numele noului antrenor, dupa ce Zinedine Zidane a hotarat sa plece in aceasta vara de la echipa.
Potrivit unui comunicat oficial, noul antrenor este nimeni altul decat actualul selectioner al Spaniei, Julen Lopetegui.
El va prelua echipa dupa Campionatul Mondial din Rusia si a semnat un contract valabil pe urmatoarele trei sezoane.
Venirea lui Lopetegui reprezinta o surpriza de proportii in Spania, in conditiile in care nimeni nu vehicula numele sau pentru a prelua echipa.
In varsta de 51 de ani, Lopetegui a preluat nationala Spaniei in urma cu doi ani, iar in cariera a mai pregatit reprezentativele de juniori si tineret ale ibericilor, Rayao Vallecano, Real Madrid B si FC Porto .
Ca jucator, Lopetegui a fost un portar fara mari realizari. El a stat timp de trei ani in lotul lui Real Madrid (1988-1991), dar a prins un singur meci. Intre 1994 si 1997 a fost la FC Barcelona , pentru care a disputat cinci meciuri .
Lopetegui va prelua acum o echipa ce vine dupa trei Ligi ale Campionilor castigate la rand, iar prima sa misiune este deciderea lotului pentru sezonul urmator, in conditiile in care jucatori precum Cristiano Ronaldo si Gareth Bale vor sa plece.

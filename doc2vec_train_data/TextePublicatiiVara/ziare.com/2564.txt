Vineri, 15 Iunie 2018, ora 17:00
Cristiano Ronaldo plateste scump in cazul de evaziune fiscala in care a fost implicat in Spania.
Starul portughez a recunoscut ca este vinovat de patru infractiuni fiscale, potrivit USA Today , si va plati o suma uriasa.
Sursa citata scrie ca amenda se ridica la 18.8 milioane de euro.
De asemenea, ziarul El Mundo noteaza ca Ronaldo a acceptat si o condamnare la doi ani de inchisoare cu suspendare, dar acordul trebuie ratificat si de autoritatile spaniole.
Initial, Ronaldo a negat acuzatiile de evaziune fiscala, dar in cele din urma a fost de acord sa plateasca aceasta suma.
Potrivit procurorilor spanioli, Ronaldo a apelat la o schema financiara complicata pentru a evita plata taxelor din drepturile salariale si de imagine.
In ultima perioada, starul portughez a tot repetat ca vrea sa plece de la Real Madrid in aceasta vara.
Destinatia sa ar putea fi Anglia, unde este dorit de Manchester United , sau Franta, unde e dorit de PSG .

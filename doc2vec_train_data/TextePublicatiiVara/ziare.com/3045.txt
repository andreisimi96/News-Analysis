de Marius Doroftei, Editor Ziare.com
Luni, 18 Iunie 2018, ora 22:53
Anglia a inceput bine Campionatul Mondial, reusind sa se impuna la limita, scor 2-1, in fata Tunisiei.
A fost insa o victorie chinuita, ce a venit abia in prelungirile partidei, salvatorul englezilor fiind uimitorul Harry Kane.
Partida disputata luni seara a inceput spectaculos, elevii lui Gareth Southgate ratand ocazii foarte mari in primele 10 minute, Lingard fiind ghinionistul zilei.
In minutul 11 a iesit la rampa Kane, atacantul lui Tottenham marcand dupa ce portarul Hassen a reusit sa respinga superb de la vinclu un balon trimis de Stones si pe care scria 1-0.
Condusi pe tabela, tunisienii au incercat sa ameninte buturile portii lui Pickford, insa au aratat ca nu au forta pentru a emite pretentii. Asta pana cand tot englezii i-au readus in joc, Walker provocand complet gratuit un penalti transformat apoi cu emotii de Sassi.
In finalul primei reprize Lingard a mai ratat o sansa uriasa, de aceasta data balonul lovind bara portii tunisiene.
Partea secunda a fost una chinuitoare pentru Anglia, care a incercat in zadar sa gaseasca drumul spre golul doi, acesta venind cand nimeni nu se mai astepta.
In primul minut de prelungiri, Kane a aparut din nou la locul potrivit si a adus victoria echipei sale cu o lovitura de cap. Anglia a invins, dar nu a convins deloc in fata unui adversar destul de modest ca exprimare in teren.
Min.90+4 Final de partida!
Min.90+1 GOOOOOOL Anglia! Kane ii salveaza pe englezi in prelungiri!
Min.79 Young trimite peste poarta din lovitura libera.
Min.76 Ne apropiem de final, iar Anglia se chinuie in continuare teribil pentru a marca.
Min.68 Avem in continuare un meci in care englezii macina in gol in cautarea golului doi.
Min.60 Englezii domina teritorial, insa tunisienii se apara ceva mai bine decat in prima repriza.
Min.50 Mustapha retine fara probleme balonul trimis cu capul pe directia sa.
Min.46 Incepe repriza secunda.
Min.45+3 Finalul primei reprize.
Min.45 BARA ANGLIA! Lingard are din nou sansa de a inscrie, insa balonul ridicat frumos peste portarul tunisian loveste bara.
Min.39 Ce ocazie! Ben YOussef respinge de pe linia portii in urma unui atac in care englezii au ratat incredibil.
Min.35 GOOOOOL Tunisia! Sassi inscrie de la 11 metri cu multa sansa!
Min.34 Galben pentru Walker.
Min.33 Penalti Tunisia! Din nimic, Walker il loveste pe Ben Youssef in careul propriu, iar "centralul" arata punctul cu var!
Min.33 Au facut un pas in spate englezii, insa tunisienii ataca destul de naiv in aceasta partida.
Min.27 Sassi suteaza din afara careului, dar balonul este deviat de englezi in corner.
Min.18 Henderson suteaza de la distanta, Mustapha retine.
Min.16 Accidentat cu cateva minute inainte, portarul Hassen este inlocuit cu Ben Mustapha.
Min.16 Englezii domina in continuare cu autoritate si nu pare ca tunisienii vor putea emite pretentii in aceasta partida.
Min.11 GOOOOOOOOL ANGLIA! Kane deschide scorul! Corner din partea stanga, Stones reia cu capul bine, portarul advers scoate fabulos de la vinclu, iar Kane, oportunist pe recuperare, trimite in plasa!
Min.10 Kane incearca un sut din afara careului, dar nu pune in pericol poarta tunisiana.
Min.4 Ce ratare! Lingard este lansat din nou, pasa in fata portii goale, de unde Sterling nu poate trimite in plasa!
Min.3 Inca o sansa pentru englezi! Hassen respinge din nou de la vinclu!
Min.3 Ce ocazie! Lingard are sansa lui 1-0, insa Hassen scoate fabulos!
Min.1 Incepe partida!
ECHIPELE DE START
Tunisia: Hassen; Meriah, Syam Ben Youssef, Bronn, Maaloul; Skhiri, Badri, Sassi; Fakhereedine Ben Youssef, Khazri, Sliti.
Anglia: Pickford; Walker, Stones, Maguire; Trippier, Lingard, Henderson, Alli, Young; Sterling, Kane.
Arbitru: Wilmar Roldan (Columbia)

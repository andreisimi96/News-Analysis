Marti, 29 Mai 2018, ora 07:40
Vicepresedintele PSD, Gabriela Firea, a declarat, luni seara, ca sapte parlamentari au ales sa intre in Partidul Social Democrat, in ultimele zile, existand posibilitatea ca numarul acestora sa fie mai mare. Aceasta a precizat ca PSD nu poate sta "cu mainile in san" privind cum mai multi membri pleaca.
"Ii apreciez pe oamenii care stiu sa treaca impreuna peste greutati si nu dezerteaza, nu tradeaza. Nu este o foarte mare bucurie atunci cand afli ca parlamentari pleaca de la un partid la altul, dar, din nefericire, suntem pusi in aceasta situatie. Fosti colegi de ai nostri, care astazi erau numai zambete, rasete, erau de o veselie generala ca se coalizeaza cu opozitia sa dea jos un guvern PSD-ALDE.
Este normal ca nici noi sa nu stam cu mainile in san privind la aceasta tragi-comedie. Am aceasta informatie. Acum cateva zile, mai multi parlamentari au semnat in biroul presedintelui adeziunea la PSD. Eu stiu de sapte, poate vor fi mai multi. Domnul presedinte (Liviu Dragnea - n.red.) va face aceste anunturi mai concrete zilele urmatoare", a declarat Gabriela Firea, la Antena 3.
Vicepresedintele PSD a explicat ca membrii care au ales sa plece din formatiune si-au tradat alegatorii.
"Este regretabil pentru ca parlamentarii care au plecat de la PSD au fost votati pe listele acestei formatiuni politice. Atunci nu le-a fost nici jena, nici rusine, nu au avut nici comentarii la adresa conducerii partidului, atunci au fost in aceasta sigla de partid si in acel program de guvernare pe care unii l-au si prezentat in emisiuni sau pe Facebook.
Acum, acest partid care le-a oferit aceste pozitii inalte si importante, acum nu mai e buna aceasta formatiune politica. Nu este o tradare a noastra, ca fosti colegi, ci mai degraba o tradare a votului romanilor care au pus stampila in casuta PSD, iar acum, acesti oameni pleaca intr-o alta directie total opusa", a mai precizat Gabriela Firea.
Anuntul Gabrielei Firea vine dupa ce mai multi membri importanti ai Partidului Social Democrat, printre care Nicolae Banicioiu, au ales sa paraseasca aceasta formatiune si sa se alature partidului Pro Romania fondat de Victor Ponta.

Joi, 14 Iunie 2018, ora 10:31
Simona Halep este una dintre favoritele la castigarea turneului de la Wimbledon , potrivit unei analize publicata recent pe un portal de tenis.
Specialistii de la Livetennis scriu ca numarul 1 WTA a demonstrat ca se descurca bine inclusiv pe iarba, chiar daca nu este suprafata ei favorita.
In plus, acestia se intreaba cum va reveni Simona in circuit dupa ce a reusit sa se impuna in premiera intr-un turneu de Grand Slam.
"Halep a demonstrat in trecut ca poate juca foarte bine pe iarba, chiar daca aceasta suprafata nu se potriveste foarte bine stilului de joc. A fost semifinalista la Wimbledon in 2014, fiind invinsa de Bouchard, si a ajuns in sferturi la ultimele doua editii, pierzand la limita in 2017 cu Johanna Konta.
Castigarea primului titlu de Grand Slam aduce, in mod normal, un soi de mahmureala (atat metaforic cat si la propriu) iar Halep a fost primita ca o eroina la revenirea in tara natala, asa ca va fi interesant de vazut cum se va descurca cu toate aceste lucruri. Totusi, nu poate fi mai dificil decat a ocupa locul unu in clasament fara un trofeu major in palmares si fiind nevoita sa raspunzi la intrebari despre acest lucru la fiecare conferinta de presa. O vom urmari atent pe Halep dupa ce va reveni din binemeritata vacanta", noteaza sursa citata.
Simona Halep va reveni in circuitul feminin peste doua saptamani, ea urmand a evolua in cadrul turneului de la Eastbourne, ce debuteaza pe 24 iunie.
La Wimbledon, Simona va fi cap de serie numarul unu.

de Alexandra Sandru
Luni, 18 Iunie 2018, ora 21:30
Deputatii Puterii au mers inainte cu modificarea in viteza a Codului Penal, in ciuda protestelor colegilor din Opozitie care spun ca nu se poate vota ceva atat de important fara o dezbatere reala.
Dezbatere de o singura ora
Parlamentarii de la USR si PNL acuza un abuz, pentru ca avizul favorabil de la Comisia condusa de Florin Iordache abia a fost dat cu azi, dupa ce proiectul pusese pus pentru vot pe agenda plenului Camerei.
"Mergem inainte pentru ca ne-am saturat de abuzuri", a spus insa Florin Iordache, dupa care a fost votat ca timpul de dezbatere pentru acest raport ce numara cateva sute de pagini sa fie doar de o ora.
Cand cei din Opozitie au contestat ca nu pot fi dezbatute 330 de pagini intr-un timp atat de scurt, li s-a taiat microfonul.
Urmariti live cum se desfasoara votul pe modificarile dorite de PSD si ALDE la Codul Penal:
Amendamentele Opozitiei, respinse pe banda rulanta
Doar cei de la PNL si USR si-au sustinut si in plen amendamentele respinse in comisii, insa si de aceasta data au fost respinse pe bada rulanta. Ba chiar devenise asa o obisnuinta, incat presedintele de sedinta, social-democratul Gabriel Vlase, numit de Iohannis la sefia SIE, a si zis la un moment dat din greseala "respins" in loc sa dea startul votului pe unul dintre amendamente.
Stelian Ion de la USR, membru si in Comisia condusa de Florin Iordache, a venit la tribuna imbracat in tricoul alb cu mesajul "Fara penali in functii publice".
El a explicat intr-o scurta postare pe Facebook inainte de inceputul votului ce inseamna daca vor fi votate aceste modificari.
"PSD&ALDE se pregatesc sa voteze modificarea Codului de Procedura Penala in regim de urgenta. Daca acest proiect va trece astazi de Camera Deputatilor, Romania va deveni raiul hotilor, violatorilor si criminalilor pentru ca legea pe care vor sa o adopte va face imposibila prinderea si condamnarea lor. Rusine!", a scris deputatul USR.
Vot pe repede inainte in fluieraturile Opozitiei
La finalul orei de dezbatere a amendamentelor s-a pus punct si nu s-a mai prelungit timpul, dorind sa se dea startul la vot. Insa liderul minoritatilor, Varujan Pambuccian, a spus ca daca ar fi sa se voteze azi articol cu articol ar dura in jur de 6 ore, adica sedinta de plen s-ar incheia undeva la 2 noaptea.
Pentru a scurta timpul, deputatii puterii cer sa fie votate amendamente in bloc. Dupa cateva minute de discutii, Vlase a anuntat ca se va vota in aceasta seara articol cu articol. Votul merge in viteza, PSD si ALDE avand majoritate. Cei de la USR opun singura rezistenta de care dispun in aceasta situatie: aplauda si fluiera la fiecare articol votat de Putere. Din sala colegii ii cer lui Vlase sa-i opreasca, insa acesta nu opreste votul si spune, ironic, ca functioneaza mai bine cu fluieraturi.
In putin peste o ora s-a reusit si votul pe articole, asa ca acum urmeaza sa fie dat votul final. Chiar la vot, sistemul de vot electronic a inceput sa dea cartela, asa ca PNL a cerut sa fie vot nominal. Propunerea a fost insa respinsa.
PNL contesta la CCR
Cei de la PNL au anuntat deja ca vor sesiza la Curtea Constitutionala.
"PNL va contesta la CCR acest proiect de lege", a anuntat de la tribuna plenului Camerei Deputatilor, liderul deputatilor PNL, Raluca Turcan, inainte de inceperea dezbaterilor.
In prealabil, PNL solicitase retrimiterea la comisia speciala pentru Legile Justitiei a proiectului pentru modificarea Codului de procedura penala, deoarece votul s-a incheiat cu cateva minute inaintea dezbaterilor, raportul nefiind inca tiparit si distribuit. Cererea de retrimitere la comisie a fost insa repinsa de parlamentarii din plen cu 75 voturi "pentru", 136 "impotriva" si 5 abtineri.

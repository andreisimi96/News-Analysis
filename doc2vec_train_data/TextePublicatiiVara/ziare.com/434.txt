Marti, 29 Mai 2018, ora 22:27
Senatorii au respins in plenul de marti initiativa legislativa privind Statutul de autonomie al Tinutului Secuiesc, cu 96 de voturi pentru respingere, noua voturi impotriva si nicio abtinere. Senatul este for decizional pentru acest proiect de lege .
Senatorul PMP de Covasna, Gheorghe Baciu , a anuntat ulterior de la tribuna Senatului ca PMP votat impotriva adoptarii proiectului de lege, spunand ca "nu vreau si nu pot sa permit nimanui ca aceasta himera numita Tinutul Secuiesc sa tulbure linistea si Constitutia Romaniei".
Viceliderul grupului UDMR , senatorul Laszlo-≈êdon Fejer a spus, dupa vot, ca spera ca "data viitoare cand o sa luptam o sa luptam pentru o Romanie prospera bazata pe o descentralizare reala".
Pe 11 aprilie, Camera Deputatilor a respins propunerea legislativa privind Statutul de autonomie al Tinutului Secuiesc, Comisia pentru administratie publica aratand ca initiativa vizeaza, practic, crearea unei entitati statale distincta, paralela cu statul national unitar roman.
Deputatul UDMR Kulcsar-Terza Jozsef-Gyorgy este cel care a initiat proiectul de lege, sustinand ca nu propune modificarea granitelor, ci numai autonomie teritoriala a tinutului secuiesc in interiorul statului roman.
"Locuitorii Tinutului Secuiesc se constituie in comunitate autonoma ca expresie a identitatii sale istorice, in scopul asigurarii egalitatii de sanse a cetatenilor si protectiei identitatii nationale maghiare", conform textului initiativei legislative.
De asemenea, "Tinutul Secuiesc devine o regiune autonoma cu personalitate juridica in cadrul Romaniei, iar competentele regiunii sunt stabilite prin prezentul Statut al regiunii sau de dreptul international", potrivit sursei citate. Totodata, "Regiunea are dreptul de decizie si de gestionare in domeniile care apartin competentelor sale specifice, iar acest drept include adoptarea si exercitarea unei politici proprii regiunii".

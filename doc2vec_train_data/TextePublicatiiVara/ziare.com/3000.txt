Luni, 18 Iunie 2018, ora 21:16
Consilierul prezidential Simina Tanasescu a avut o prima reactie publica, dupa intreg scandalul provocat de intalnirea cu judecatorul CCR Petre Lazaroiu, declarand ca pozitia Administratiei este una foarte clara. Documentul arata ca aceasta nu a reprezentat Presedintia in discutie.
"Sper sa nu mi-o luati in nume de rau, dar ce a fost declarat, s-a declarat in comunicat. Chiar nu am nimic in plus de adaugat", a declarat Simina Tanasecu, consilier prezidential.
Totodata, Simina Tanasescu a fost reticenta sa comenteze si o posibila interventie a sa, in 2015, asupra membrilor Comisiei de Revizuire a Constitutiei, asa cum a relatat duminica presedintele Senatului, Calin Popescu Tariceanu.
"Nu confirm nimic, nici ca a fost, nici ca nu a fost. Chiar nu intra in discutia aceasta. In aceasta discutie (intalnirea cu judecatorul CCR, Petre Lazaroiu - n.r.), comunicatul Administratiei Prezidentiale e mai mult decat clar, in opinia mea. Ori alte speculatii nu fac obiectul discutiei acesteia", a mai spus Simina Tanasescu, pentru Mediafax.
Petre Lazaroiu a spus vineri ca a avut o intalnire cu Simina Tanasescu in biroul acesteia de la Facultatea de Drept, unde judecatorul CCR ar fi fost chemat de aceasta si, in discutie ar fi aparut si subiectul posibilei revocari a sa de la Curte, pe motiv ca i-a expirat mandatul.
Vezi aici acuzatiile lui Lazaroiu si filmul declaratiilor sale care se bat cap in cap
La scurt timp dupa izbucnirea scandalului, Administratia Prezidentiala a anuntat ca in discutia pe care Simina Tanasescu a avut-o cu judecatorul CCR, nu a reprezentat Administratia Prezidentiala.
"Consilierul prezidential doamna Simina Tanasescu s-a intalnit joi, 14 iunie a.c., cu judecatorul Petre Lazaroiu la sediul Facultatii de Drept a Universitatii Bucuresti pentru a-i inmana acestuia doua carti de specialitate pe zona dreptului financiar. Mentionam ca in aceste zile consilierul prezidential Simina Tanasescu se afla in concediu de odihna tocmai pentru ca desfasoara activitati didactice.
In acest context, a avut loc o discutie pur teoretica pe marginea solicitarii asociatiei civice VeDem Just, o discutie tehnica, intre doi profesionisti de drept constitutional, care nu a implicat in niciun fel institutia Presedintelui Romaniei. Drept urmare, sunt complet neadevarate si nefondate orice fel de speculatii sau insinuari cu privire la eventuale presiuni exercitate asupra judecatorului Petre Lazaroiu", se arata in pozitia Administratiei Prezidentiale.
Presedintele Senatului, Calin Popescu Tariceanu, a declarat duminica ca Simina Tanasescu a intervenit si in 2015 asupra alesilor dintr-o comisie parlamentara.

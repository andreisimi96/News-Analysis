Duminica, 10 Iunie 2018, ora 08:20
Tatal Simonei Halep a avut un mesaj special de transmis dupa ce fata sa a triumfat in premiera intr-un trofeu de Mare Slem, sambata la Roland Garros , dupa o finala epica in fata lui Sloane Stephens din Statele Unite.
3-6, 6-4, 6-1 a fost scorul din aceasta finala, care a condus-o pe Simona Halep catre primul sau trofeu de Mare Slem din cariera.
Simona Halep a castigat Roland Garros 2018, dupa o revenire fantastica in finala cu Sloane Stephens (Video)
Tatal Simonei, Stere Halep a vorbit dupa meci si a spus ca este tare mandru de fata lui, raspunzand si la intrebarea daca aceasta este cea mai fericita zi din viata sa:
"In fiecare an am venit aici sa castigam un Grand Slam, dar Dumnezeu a vrut sa castigam azi. N-am apucat sa vorbesc cu Simona dupa meci. Nu asta e cea mai fericita din viata mea. Cea mai fericita zi a fost cand m-am nascut, pentru ca m-am nascut cu noroc si mi-a dat Dumnezeu un copil ca Simona. Sunt mandru ca fata mea a ajuns sa reprezinte o tara intreaga pe acest glob. Cred ca minune mai mare ca asta nu poate fi!
Unde s-a facut diferenta anul acesta? Simona a crescut cu un an mai mult si s-a maturizat, a castigat experienta si s-a vazut. Hagi si Popescu m-au sustinut si le multumesc. Am trecut mult mai usor prin aceste emotii", puncta dupa partida Stere Halep, pentru televiziunile din Romania aflate la Paris.
Pentru Simona Halep urmeaza turneul de Mare Slem de la Wimbledon , de la inceputul lunii iulie, acolo unde va fi favorita 1 si poate bifa al doilea mare trofeu.

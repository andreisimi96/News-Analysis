Duminica, 17 Iunie 2018, ora 17:31
Cel putin 20 de persoane, printre care si un baiat de 13 ani, au fost ranite intr-un atac armat de la un festival din Trenton, New Jersey.
Politia a informat ca cel putin doi oameni au deschis focul la ora locala 03:00 in timp ce 1.000 de persoane erau prezente, scrie BBC.
Unul dintre suspecti, un barbat in varsta de 33 de ani, a fost impuscat mortal, iar inca o persoana se afla in custodia politiei.
Patru persoane dintre cele ranite se afla in stare critica.
Unul dintre cei prezenti, Angelo Nicolo, a declarat pentru presa americana ca era la festival cu fratele sau si a auzit zgomote puternice, moment in care oamenii au inceput sa fuga in strada.
"Am vazut doi politisti cum escortau un barbat care era impuscat in picior. L-au bandajat si l-au evacuat", a declarat Nicolo.
Organizatorii au comunicat pe pagina de Facebook a festivalului ca sunt "socati" si "intristati" de ce s-a intamplat.
"Ne doare inima iar ochii ne sunt incetosati dar determinarea noastra de a face din Trenton un oras mai bun prin creativitate si inspiratie nu va ceda niciodata", se arata in postarea lor de pe Facebook.

Sambata, 09 Iunie 2018, ora 08:40
Florin Talpan, juristul celor de la Steaua Bucuresti, nu renunta la litigiul cu Academia Rapid , echipa despre care sustine in continuare ca nu are drept de promovare si ca a legitimat neregulamentar mai multi jucatori .
Talpan ameninta ca, daca nu va avea castig de cauza la instantele sportive din tara, se va adresa celor internationale.
"Sunt incalcari foarte grave ale statutelor si regulamentelor FIFA , UEFA , FRF , iar eu si conducerea clubului vom notifica FRF despre aceste incalcari foarte grave facute de AMFB, a carei conducere e in afara legii. E foarte grav ce se intampla acolo. Daca nu se rezolva aici, la noi in tara, lucrurile astea vor fi aduse la cunostinta structurilor abilitate internationale. Conducerea AMFB, care nu e legala din punct de vedere juridic, si-a asumat chiar ieri transformarea unei asociatii fara personalitate juridica intr-o societate comerciala, substituindu-se practic instantelor de judecata romanesti. Asta in conditiile in care instantele i-au refuzat de trei-patru ori. In ce tara traim? Tot ce se face acolo e in afara legii.
Eu nu am pierdut si nu voi pierde. Voi merge pana in panzele albe pentru ca adevarul si dreptatea in tara asta sa se reinstaureze. Cel putin in sport. Voi utiliza urmatoarea cale de atac, Comisia de Apel din cadrul AMFB, care sper sa realizeze lucrurile grave care se intampla acolo. Daca nu ne dau nici ei dreptate, vom face recurs la FRF, apoi am sa ma adresez forurilor internationale.
Suntem o institutie publica, respectata in tara asta. Sunt convins ca mai sunt si alti jucatori fara drept de joc, pentru ca ei nu au depus contractele. S-a venit fara niciun inscris la Comisia de Disciplina. Daca sunt oameni corecti si vor sa se stie adevarul, sa depuna contractele in original, ca nu e secret de stat", a spus Talpan la DigiSport .
In plus, acesta nu a renuntat la ideea de a se intalni cu presedintele FRF, Rzvan Burleanu, caruia i-a solicitat o audienta.
"Vreau neaparat sa ajung la domnul Burleanu. Vreau sa-i explic ce se intampla in Romania, in ceea ce priveste fotbalul, pentru ca nu mai putem sa fim bataie de joc. Suntem un club infiintat in urma cu 71 de ani si cred ca datorita noua s-au obtinut foarte multe rezultate la nivel intern si international. Nu putem fi bataia de joc a nimanui. Dorim ca legile si statutele si regulamentele sa fie respectate. Si la FRF au avut loc incalcari ale statutelor si regulamentelor. Nu se poate asa ceva", a mai declarat juristul Stelei.
Steaua a contestat dreptul de joc in cazul a cinci jucatori de la Academia Rapid, insa Comisia de Disciplina a AMFB a respins memoriul dupa o analiza controversata.
Stelistii au dreptul de a ataca sentinta si, apoi, pot merge chiar pana la Tribunalul pentru Arbitraj Sportiv daca se considera nedreptatiti.

Duminica, 03 Iunie 2018, ora 08:40
Simona Halep nu si-a ascuns nemultumirea faa de decizia organizatorilor turneului de la Roland Garros de a-i programa meciul cu Andrea Petkovic pe un teren mai mic.
Simona a jucat sambata pe terenul cu numarul 18 si a marturisit la conferinta de presa din final ca a avut probleme.
Ea sustine ca tribunele sunt mult mai aproape de suprafata de joc si de aceea atmosfera este diferita fata de arenele importante de la Paris.
"Terenul era micut si am simtit ca toata lumea e acolo, pe teren, cu mine. Este diferit sa joci pe un astfel de teren. Simti ca spectatorii sunt cu tine pe teren, dar pentru ambele jucatoare e la fel si nu am sa gasesc scuze. A fost destul de greu, dar si placut. A fost greu sa ma adaptez, gandindu-ma ca vin de pe Chatrier (cel mai mare teren de tenis de la Roland Garros - n.red.) . Dar, cred ca am jucat ok. A fost la nivel foarte inalt. La finalul primului set, am simtit increderea si ca pot sa domin meciul", a spus Simona dupa partida, informeaza ProSport .
Intrebata despre momentul in care si-a pus prosopul pe cap, Halep a revenit la problemele pe care i le-a pus terenul mic.
"A fost o atmosfera putin ciudata, aveam nevoie sa incerc sa nu mai aud zgomotul. Nu neaparat ca ma deranja, dar aveam nevoie sa pot sa ma concentrez."
Simona Halep s-a calificat, sambata, in optimile de finala de la Roland Garros , al doilea turneu de Grand Slam al anului, dupa o victorie cu emotii in fata nemtoaicei Andrea Petkovic.
Scorul a fost 7-5, 6-0, dupa o ora si 28 de minute de joc, meci decis in setul 2 si de o accidentare a sportivei din Germania, fosta numar 9 mondial.

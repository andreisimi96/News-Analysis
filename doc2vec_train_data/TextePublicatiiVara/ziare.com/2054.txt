Luni, 11 Iunie 2018, ora 19:48
Fondatorii Ro+ cer demisia imediata a lui Liviu Dragnea din functia de presedinte al Camerei Deputatilor, subliniind ca discursul sau violent si amenintator este inacceptabil pentru un demnitar al statului roman.
"Presedintele PSD si al Camerei Deputatilor trebuie sa demisioneze imediat din functia detinuta in statul roman si sa inceteze sa-si mai foloseasca puterea politica pe care i-o confera statutul public de presedinte de Camera parlamentara si de partid pentru a ameninta magistratii, societatea civila si alti cetateni.
De asemenea, amenintarile proferate de presedintele PSD la adresa aliatilor nostri strategici si structurilor europene si Nord-Atlantice din care facem parte, amenintari care au drept singura motivatie lupta lui Liviu Dragnea cu dosarele sale penale, arata ca pentru a scapa de Justitie acest personaj este pe cale sa scoata Romania de pe harta democratiilor occidentale de care ne-am apropiat cu mari sacrificii in ultimii 30 de ani", se arata intr-un comunicat al Miscarii Romania Impreuna (RO+).
Fondatorii miscarii atrag atentia ca "discursul violent, amenintator si plin de ura si invective folosit de Liviu Dragnea la adresa judecatorilor, procurorilor, presedintelui Romaniei si a societatii civile este o incercare disperata si grotesca de a timora Justitia, administratia prezidentiala, membrii miscarilor civice si alti cetateni care apara valorile si principiile democratice in Romania".
Iata principalele declaratii ale liderilor Puterii, de la mitingul de sambata
"Acest lucru este inacceptabil si trebuie sa inceteze de indata prin demisia acestui personaj toxic pentru tara din toate functiile publice detinute", subliniaza semnatarii.
Acestia mai arata ca, in lupta sa cu un personaj imaginar numit "statul paralel", Liviu Dragnea a trecut toate liniile rosii ale moralitatii, decentei si respectului pentru justitie si functia publica, iar singura iesire acceptabila din aceasta situatie este demisia sa imediata din functiile detinute in statul roman si in PSD, in cazul in care acest partid mai aspira la statutul de organizatie democratica.
"Prin pozitionarea liderilor sai impotriva procurorilor si a sistemului de justitie, PSD este departe de a mai fi compatibil cu principiile de functionare ale democratiei si cu legislatia partidelor politice care cere tuturor organizatiilor politice respectarea ordinii de drept si a principiilor democratice", se mai arata in comunicat.
Solicitarea vine in contextul in care liderul PSD, Liviu Dragnea, dar si alti reprezentanti ai Puterii, au lansat, in acest weekend, mai multe atacuri la adresa magistratilor.

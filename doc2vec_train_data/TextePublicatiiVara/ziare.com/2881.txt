de Dan Alexandru
Duminica, 17 Iunie 2018, ora 19:54
Campioana mondiala en-titre Germania a fost invinsa surprinzator de Mexic in primul meci de la Cupa Mondiala, o victorie miraculoasa dupa un meci de exceptie facut de nord-americani, scor 1-0 pe marele stadion Lujniki din Moscova.
Unicul gol a fost semnat de Lozano in minutul 36, la capatul unei faze exceptionale facute de Chicharito Hernandez.
Probabil Germania - Mexic a fost cel mai frumos meci de pana acum de la acest Campionat Mondial. Inca de la inceput s-a vazut faptul ca vom avea un meci deschis, un meci cu multe faze de poarta, placut ochiului, in care cele doua formatii se vor axa mult mai putin pe defensiva decat tot ce am vazut pana acum la Mundial.
Mexicanii au avut doua ocazii inca de la start, Neuer avand primele emotii dupa doar 2 minute. Werner a replicat cu un sut frumos la coltul lung, usor alaturi. Primul sfert de ora s-a incheiat cu impresia ca Mexicul e echipa mai prezenta in atac, mai activa din punct de vedere ofensiv.
Si acest lucru s-a vazut si pe tabela in minutul 36, complet meritat am spune pentru nord-americani, care au marcat prin Lozano la coltul scurt, dupa o faza creata in exclusivitate de Chicharito, care s-a distrat practic cu defensiva teutona.
Un 1-0 la pauza care a zguduit acest Mondial, in care se prefigura deja cea mai mare surpriza de pana acum.
Nemtii au iesit si mai hotarati dupa pauza, au avut iarasi ocazii ca si in primul mitan, multe suturi de la distanta marca Kroos sau Draxler, primul chiar lovind bara transversala cu o bijuterie din lovitura libera directa.
Kimmich a avut o reluare surpriza din foarfeca in minutul 64, care l-a surprins pe Ochoa, dar nu s-a schimbat nimic pe tabela.
In minutul 73, s-a creat istorie la Cupa Mondiala, Rafa Marquez (39 de ani) intrand pe teren la mexicani, in a 5-a sa Cupa Mondiala, doar alti 3 sportivi de pe planeta putandu-se lauda cu asta, Carbajal, Matheus si Buffon.
Nici gurile de tun Reus, Gomez si Brandt introduse pe teren de Low nu au facut ce trebuia, nu au creat superioritate, nu au adus ocazii de gol.
Doar Brandt a avut frumoasa inspiratie sa trimita o torpila de la 25 de metri, iar mingea a sters bara din dreapta a lui Ochoa, in cea mai mare sansa a nemtilor.
25 de suturi la poarta au trimis germanii campioni mondiali la poarta mexicana
E fara indoiala cea mai mare surpriza de la acest Mundial, peste Argentina - Islanda 1-1, iar mexicanii se vad acum liderii grupei, cu 3 puncte, maine urmand sa avem pe teren a doua partida, Suedia - Coreea de Sud.
Nemtii se vad obligati sa castige ambele partide pe care le mai au, pentru a evita rusinea ca o campioana en-titre sa fie scoasa din grupe, lucru care s-a intamplat ultima data in 2014, cand Spania parasea turneul pe usa din dos.
Final de meci, o imensa surpriza, Mexic bate campioana mondiala!
INFO: Germania a sutat de 25 de ori la poarta lui Ochoa.
INFO: 3 minute de prelungire!
Min.90: Herrera mai culege si el un cartonas galben.
Min.89: Ce sut prinde Brandt, sut care sterge bara din dreapta, reusita frumoasa de la 20 de metri, ce ocazie!
Min.85: Brandt ii ia locul lui Werner, e ultima schimbare la nemti.
Min.83: Sut bun Kroos, prins in doi timpi de Ochoa. Galben apoi Hummels, multi nervi au campionii mondiali!
Min.82: Galben vazut de Thomas Muller, foarte putin s-a vazut in meci starul lui Bayern!
Min.81: Layun are din nou ocazia sa inchida meciul, dar trasorul sau ocoleste de putin vinclul.
Min.79: Gomez ii ia locul lui Plattenhardt, o schimbare foarte ofensiva a nemtilor.
Min.77: Layun face o cursa lunga din jumatatea sa spre careul lui Neuer, dar sutul e dezamagitor.
Min.75: Toni Kroos suteaza milimetric de la distanta, foarte aproape de egalare nemtii.
Min.73: Rafa Marquez la 39 de ani intra pe teren la Mexic, a mai participat si la alte 4 Cupe Mondiale in afara de aceasta. I-a luat locul lui Guardado. Doar Carbajal, Matheus si Buffon se mai pot lauda cu asemenea performanta!
Min.71: Reus putea da lovitura pe contra, sutul sau merge insa peste bara.
Min.70: Chicharito cere penalti dupa un contact cu Hummels in careu, nu se acorda nimic!
Min.67: Draxler suteaza milimetric pe langa poarta, s-a dat corner, Werner are apoi inca o mare ocazie, dar s-a fluierat offside.
Min.66: A doua schimbare la mexicani, iese Lozano si intra Jimenez.
Min.64: Kimmich are o reluare interesanta din foarfeca, mingea cade pe plasa barei transversale.
Min.60: Si vine prima schimbare si la nemti, intra Reus si iese Khedira.
Min.58: Prima schimbare din meci, iese Vela si intra Alvarez la mexicani.
Min.56: Mexicul putea sa dea lovitura pe contra, Guardado suteaza din careu, mult peste, dar mai devreme Chicharito a ratat pasa la Vela, ce eroare..
Min.54: Salcedo deviaza nefericit balonul in corner, dar putea fi mult mai rau, dupa sutul lui Draxler.
Min.52: Sut slab de la distanta Draxler. Mult peste poarta. Are posesia Germania, dar inca nu se vede nimic pe tabela.
Incepe partea secunda!
Pauza, Mexic conduce surprinzator la pauza campioana mondiala, 1-0!
Min.39: Galben pentru Moreno, deja trag de timp mexicanii, ceea ce este o problema.
Min.38: Toni Kroos are o ocazie uriasa, sut din lovitura libera de la 25 de metri, deviat de Ochoa in bara!
Min.36: GOOOOOOOOOOOOOOOOOOOOOOOOOOOOOOOOOOL Mexiiic! Ce surpriza avem la Moscova, 1-0 pentru jucatorii nord-americani, Lozano de 22 de ani marcheaza, joaca la PSV Eindhoven, a sutat sec la coltul scurt dupa o faza creata superb, in proportie de peste 90 la suta de Chicharito. Ce meci avem aici!
Min.28: Si acelasi Layun mai are o incercare de la distanta, prinde Neuer.
Min.26: Contra buna a mexicanilor, sut Layun din afara careului, putin peste bara.
Min.21: Si mai vine un sut pe poarta, Draxler, tot din afara careului. Si tot fara rezultat pe tabela.
Min.19: Sut Werner din intoarcere in careu, prinde Ochoa.
Min.15: Draxler reia si el periculos de la distanta, prinde in doi timpi Ochoa. E un meci care place ochiului.
Min.13: Moreno incearca si el o lovitura de cap dupa o centrare buna din lovitura libera, Neuer mai scoate o minge grea.
Min.10: Sut puternic de la distanta Guardado, Neuer are din nou emotii, dar prinde.
Min.8: Layun a avut o buna sansa din lovitura libera centrala, 20 de metri, a sutat peste.
Min.6: Sut slab Hummels de la marginea careului dupa un corner, prinde Ochoa.
Min.3: Sut Werner la coltul lung extrem de periculos, trece putin alaturi de poarta!
Min.2: Inceput nebun al mexicanillor, cu 2 ocazii mari de gol chiar la debut. Neuer a prins la ultima sansa de gol in doi timpi o lovitura de cap, cu mari emotii.
17.55: Au fost ascultate si imnurile, sunt mii de germani in tribune, ziarele germane au titrat azi: "Germania cucereste Moscova!"
17.53: Avem primele imagini de la Moscova, jucatorii intra pe teren, ne pregatim de imnuri!
17.31: Iata caseta tehnica oficiala din partea FIFA , la acest meci:
Echipe de start:
Germania: Neuer - Kimmich, Boateng, Hummels, Plattenhardt - Khedira, Kroos - Muller, Ozil, Draxler - Werner.
Rezerve: Ter Stegen, Trapp, Sule, Rudy, Rudiger, Reus, Hector, Gundogan, Goretzka, M. Gomez, Ginter, Brandt.
Antrenor: J. Low.
Mexic: Ochoa - Salcedo, Ayala, Moreno, Layun - Herrera, Guardado - Lozano, Gallardo, Vela - Hernandez.
Rezerve: Talavera, J. Corona, E. Alvarez, J. Aquino, M. Corona, G. dos Santos, J. dos Santos, M. Fabian, E. Gutierez, R. Jimenez, R. Marquez, O. Peralta.
Antrenor: J.C. Osorio.
Germania incepe acest Campionat Mondial din postura de campioana mondiala en-titre si are un meci dificil cu nationala mexicana, care mereu a avut prestatii foarte bune la Mundial.
Nemtii au castigat ultimele 10 partide disputate, iar in fiecare din ultimele 7 partide, s-au marcat minim 3 goluri.
Este al 6-lea meci direct dintre cele doua grupari, iar germanii conduc cu scorul de 3-0. S-au inregistrat doua egaluri intre cele doua, iar oamenii din America de Nord nu au bifat vreo victorie in istorie.
Mexicanii se pot lauda cu doua sferturi de finala bifate la CM, dar amandoua au fost reusite in editiile in care au si gazduit turneul final.
Ei vor gazdui pentru a 3-a oara Cupa Mondiala in 2026, alaturi de SUA si Canada.
Germania: Neuer- Hector, Boateng, Hummels, Kimmich- Khedira, Kroos- Draxler, Ozil, Muller- Werner.
Mexic: Ochoa- Salcedo, Ayala, Moreno, Layun- Herrera, Guardado- Corona, Vela, Lozano- Hernandez (Chicharito) .
Arbitru: Alireza Faghani (Iran).
Partida va fi televizata pe TVR si TVR HD.

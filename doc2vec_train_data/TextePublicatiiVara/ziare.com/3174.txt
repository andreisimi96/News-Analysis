de Ioana Ene Dogioiu, Senior editor
Miercuri, 20 Iunie 2018, ora 07:21
PSD-ALDE au dat lovitura de justitie cu adjunctul secretarului de Stat SUA, Wess Mitchell, la Bucuresti, la cateva ore dupa ce acesta a tinut la Facultatea de Drept un discurs care, fara a avea coroziunea Victoriei Nuland, a punctat necesitatea ca Romania sa nu faca pasi inapoi in privinta anticoruptiei, dupa progresele uriase din ultimii ani care ne-au transformat intr-un model.
Presedintele Iohannis spune ca ambasadele UE sunt ingrijorate. Din informatiile mele, sunt mai mult decat atat si cauta solutii. Dar asta stie PSD de la vizita vicepresedintelui CE, Frans Timmermans , cel putin, dar nu l-a oprit din drum.
Cred ca asta spune totul despre atentia pe care actuala majoritate o mai acorda presiunii externe in materie de justitie. Si asta pentru ca penalii politici au ajuns in situatia definita de Varujan Vosganian, om aparat de Justitie prin votul colegilor: "Nu ne putem salva pe rand, trebuie sa ne salvam toti odata!".
Si ca sa se salveze ne sacrifica pe noi, pentru ca modificarile Codului de Procedura Penala expun fiecare om din aceasta tara, devenita autentic Penalistan, unui risc urias de a fi victima oricarei infractiuni de mare violenta.
Iata cateva exemple dincolo de cele foarte bine cunoscute care ii permit lui Liviu Dragnea sa scape de condamnarea in dosarul Referendumul.
Ce patim noi ca sa se salveze ei?
- Suspectul sau inculpatul poate participa la efectuarea oricarui act de urmarire penala sau la orice audiere, la solicitarea acestuia. Deci un violator sau un pedofil, poate agresorul copilului tau, poate solicita sa asiste la audierea victimei pe care sa o priveasca in ochi tot timpul.
- Nu se poate dispune extinderea procesului penal in faza de judecata pentru alte fapte sau circumstante decat cele pentru care s-a dispus trimiterea in judecata. Deci daca inculpatul e trimis in judecata pentru un viol, iar pe parcursul judecatii mai sunt descoperite doua violuri sau o talharie comisa cu ocazia violului, instanta nu se poate atinge de ele.
- Datele obtinute dintr-un sistem informatic sau dintr-un sistem de stocare a datelor informatice care nu au legatura cu infractiunea pentru care se efectueaza urmarirea penala si pentru care a fost autorizata perchezitia in acea cauza se sterg definitiv si nu pot fi folosite in alte cauze penale si pentru dovedirea altor fapte pentru care nu exista mandat de perchezitie.
Adica faci perchezitie cautand facturi fictive si dai peste probele unei pedofilii pe care insa nu le poti valorifica, ba trebuie sa le si distrugi. Sau dai peste niste probe ale unui act terorist, poate fara sa iti dai seama din prima despre ce este vorba. Dar tu trebuie sa distrugi totul, iar atunci cand firele se leaga si ce ai descoperit tu capata relevanta, proba nu mai exista.
- Controlul judiciar e limitat la 160 de zile. Daca in timpul acela nu obtii condamnarea definitiva, ceea ce este exclus, infractorul iti pleaca linistit unde vrea el, in Costa Rica, in Panama sau unde vede cu ochii.
- Instanta de apel nu poate desfiinta achitarea decisa de prima instanta decat daca sunt readministrate probe noi. In schimb, condamnarea din prima instanta poate fi desfiintata si transformata in achitare. Deci daca prima instanta, de rang inferior, judecatori cu mai putina experienta, cu mai putine filtre profesionale, pronunta o solutie gresita si un criminal, un violator, un talhar, un pedofil este achitat, nimeni nu mai poate corecta eroarea. Omul e liber sa ucida, sa violeze, sa talhareasca din nou.
- Reprezinta privare nelegala de libertate retinerea sau arestul preventiv, daca ulterior persoana e achitata. Oricand intr-un proces poate aparea o proba noua, o evolutie noua care sa poata conduce la achitare si de care judecatorul sau procurorul nu avea cum sa stie in momentul retinerii/arestarii. De exemplu, o recunoastere din partea adevaratului faptuitor.
Se poate intampla ca pe parcursul procesului penal sa apara o decizie a CCR care sa duca la dezincriminarea partiala a faptei sau la o schimbare de procedura care sa duca la achitare. Deci e posibil ca o privare de libertate legala si temeinica sa fie urmata de o achitare din motive ulterioare si de neanticipat. Ce judecator va mai risca sa aresteze un infractor, oricat de periculos, stiind ca circumstante ulterioare, independente de vointa lui si pe care nici macar nu le poate anticipa, il pot pune in situatia de a fi comis o infractiune?
- Urmarirea penala in rem nu poate dura mai mult de un an, dupa care dosarul trebuie clasat. In dosarele cu autor necunoscut de crima, de talharie, de viol, de pedofilie dureaza de multe ori si ani pana cand un indiciu, o intamplare, o noua fapta leaga din nou firele si duce la descoperirea faptasului.
Intr-un recent interviu pe care mi l-a acordat, seful Serviciului Omoruri din Politia Capitalei, comisarul-sef Radu Gavris, spunea ca "in 24 de ani s-au adunat 90 de dosare cu autor necunoscut. Inca lucram la ele si am avut si rezultate. (...) Am avut dosare din '97-'98 solutionate, cu autori condamnati." Nu va mai fi niciunul solutionat.
- Atunci cand singura proba a infractiunii este filmarea realizata cu un telefon mobil, ea nu mai poate fi folosita ca proba. Deci daca un vecin filmeaza cu telefonul cum va e sparta masina, puteti pastra filmul ca amintire, pentru ca mai mult nu aveti ce sa faceti cu el.
Citeste si Un procuror din Bucuresti arata impactul modificarilor la Codurile Penale: Voi avea de clasat vreo 1.500 de dosare, de la conducere fara permis la ucidere din culpa
Si acestea sunt doar nenorocirile la prima strigare, pentru ca altele continua sa iasa la iveala la fiecare lectura. "Bill of rights" in varianta PSD - ALDE este: decat un politician la puscarie, mai bine 100 de criminali si violatori liberi.
Si mai putem pati ceva. Daca UE se va radicaliza in fata acestei lovituri de justitie, cu mult mai grava decat in Polonia, efectele le vom simti cel putin in taieri de fonduri. Ma intreb ce am face cu 4 milioane de oameni facuti pachet de pe unde lucreaza in UE si trimisi sa le dea PSD-ALDE locuri de munca platite la acelasi nivel?
In aceste conditii, nu cred ca ar trebui sa ne bazam foarte mult pe efectele reactiei externe. Dimpotriva, faptul ca PSD este dispus sa sacrifice statutul nostru euro-atlantic e o problema in plus.
Cel pe care ar trebui sa ne bazam acum e presedintele Romaniei, singurul care poate reusi sa coaguleze o reactie care, potrivit recentului sondaj IMAS , pluteste deja in aer.
Oamenii au nevoie de un lider pentru a-si face din nou simtita puterea.
Nu cred ca exista un moment mai bun pentru presedinte decat acum sa fie extrem de vocal, extrem de hotarat, sa convoace referendumul pentru justitie, sa cheme poporul la lupta. Asta daca isi aduce aminte de ce l-au votat 6,4 milioane de oameni. Cu siguranta nu pentru a asista ingrijorat la distrugerea statului roman.
Si trebuie sa ne bazam pe noi. Clujul a dat deja semnalul ca refuza dictatura borfasilor . Da, indiferenta ucide!

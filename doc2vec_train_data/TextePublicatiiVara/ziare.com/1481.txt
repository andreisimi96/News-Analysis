Joi, 07 Iunie 2018, ora 09:12
SUA si-au retras mai multi diplomati din China dupa ce ei au prezentat simptome similare cu cele confirmate de staff-ul diplomatic din Cuba, ceea ce a crescut ingrijorarile ca ar putea fi vorba de un atac sonic.
Departamentul de Stat al SUA a comunicat ca mai multi angajati ai guvernului care lucrau in Guangzhou au fost trimisi inapoi in SUA pentru a fi evaluati, scrie The Guardian. Purtatoarea de cuvant a departamentului, Heather Nauert, a declarat ca a fost trimisa o echipa medicala dupa ce un angajat s-a imbolnavit luna trecuta, existand posibilitatea ca o tara rivala SUA sa fi dezvoltat un dispozitiv acustic sau cu microunde.
"Siguranta si securitatea personalului american si ale familiilor lor sunt principala noastra prioritate. Drept consecinta a analizelor de pana acum, departamentul a trimis mai multe persoane pentru a-si evalua simptomele in Statele Unite", a declarat Nauert. Ea a confirmat ca medicii vor incerca sa determine daca simptomele sunt similare cu cele din Cuba.
In 2017, 24 de diplomati americani si familiile lor din Cuba au fost victimele unor "atacuri" misterioase care i-au lasat cu rani similare unor traume pe creier.
Luna trecuta, SUA au emis o alerta de sanatate catre cetatenii americani din China dupa ce unul dintre angajatii consulatului a suferit un traumatism minor la creier.
Secretarul de Stat Mike Pompeo a declarat ca angajatul consulatului din Guangzhou a avut simptome "foarte similare cu cele ale americanilor din Havana".
Un comunicat al Departamentului de Stat nu face referire la posibilitatea unui atac intentionat al Chinei. Totusi, in comunicat, diplomatii sunt sfatuiti sa anunte staff-ul medical "daca observa noi simptome care ar fi putut incepe in asociere cu senzatii auditive neidentificate".
"Printre simptome se numara ameteli, dureri de cap, tinitus, oboseala, probleme cognitive, probleme vizuale, pierderea auzului si dificultati in a dormi", se arata in comunicat.

Miercuri, 30 Mai 2018, ora 16:36
Dupa decizia Curtii Constitutionale in cazul Kovesi, de a admite sesizarea Guvernului privind existenta unui conflict institutional intre Executiv si Presedintie in cazul revocarii lui Kovesi, Opozitia reactioneaza dur si critica decizia.
Deputatul USR Cristian Ghinea sustine ca CCR a dat "o decizie absurda prin care desfiinteaza de facto autoritatea presedintelui" si spune ca solutia este depolitizarea Curtii Constitutionale, asa cum a propus USR.
"Aberatie la CCR? Solutia e depolitizarea. Cum a propus USR! CCR da o decizie absurda prin care desfiinteaza de facto autoritatea Presedintelui. Este o urmare fireasca a politizarii permanente a numirilor la Curtea Constitutionala. Solutia USR este simpla: sa putem numi la Curte doar persoane care (indeplinind conditiile de studii si experienta actuale), sa nu fi fost membre de partid in ultimii noua ani", a scris deputatul pe contul sau de Facebook.
USR sustine, de asemenea, si obligatia de a publica opiniile si argumentele tuturor judecatorilor constitutionali.
"Solutiile USR au fost propuse intr-un proiect de lege deja respins de odioasa majoritate actuala. Solutiile USR vor fi aplicate cand, prin voturile dumneavoastra, vom ajunge sa guvernam Romania", mai scrie Cristian Ghinea.
Stelian Ion: Deciziile CCR ajuta Puterea
La randul sau, deputatul USR Stelian Ion sustine ca, in ultima perioada, Curtea Constitutionala a dat decizii care par sa ajute Puterea, afirmand ca se incearca luarea unor atributii importante ale presedintelui Romaniei.
In plus, el considera ca presedintele nu poate fi constrans in vreun fel sa respecte decizia Curtii.
"Nu exista nicio modalitate de constrangere directa a presedintelui sa se supuna acestei decizii. In mod normal, intr-un stat asezat, aceste decizii trebuie si sunt respectate, acum depinde sa vedem cum vede presedintele si cat de grava i se pare decizia CCR. Este exclusiv mingea in terenul domniei sale", crede Stelian Ion.
Deputatul acuza Curtea Constitutionala ca a luat in ultima perioada mai multe decizii menite sa ajute Puterea.
"Am vazut in ultima perioada o insiruire de decizii CCR care par a ajuta consistent puterea actuala. Ceea ce nu a reusit prin legile justitiei PSD-ALDE iata ca, cu ajutorul masiv al CCR, s-a reusit sub aceasta forma. Sunt obligatorii deciziile CCR, trebuie sa le respectam, dar putem sa ne permitem sa le si comentam si sa aducem critici unei institutii care pe zi ce trece arata tot mai clar ca judecatorii CCR sunt numiti politic", a afirmat acesta.
El sustine ca se incearca luarea unor atributii importante ale presedintelui Romaniei, care este "obligat se execute in tocmai ce dicteaza ministrul Justitiei".
Predoiu: Decizia CCR, fundamental eronata
Si deputatul PNL Catalin Predoiu spune ca decizia Curtii Constitutionale este fundamental eronata din punct de vedere tehnic juridic, iar sesizarea era inadmisibila.
"In general, ma abtin sa comentez deciziile CCR, nu am facut-o nici atunci cand au fost discutabile, din punctul meu de vedere. Dar, in acest caz, avem o decizie fundamental eronata din punct de vedere tehnic juridic. Sesizarea era inadmisibila.
Pe langa faptul ca legea este foarte clara in privinta atributiilor prezidentiale, nu poate exista conflict juridic in interiorul aceleiasi puteri, de aceea, vorbim in teorie de conflict juridic constitutional intre puteri.
Alina Gorghiu: solutia in ce priveste revocarea sefei DNA a lovit puternic in credibilitatea CCR
"Solutia de astazi a CCR a lovit puternic in credibilitatea CCR. Nu exista din punct de vedere logic si legal alta solutie decat respingerea solicitarii ca inadmisibila, insa nu e prima data cand, in ultimii ani, Curtea Constitutionala se compromite. Motivarea va fi extrem de importanta, sper ca de acolo sa intelegem argumentele judecatorilor care au pronuntat aceasta decizie. Ar fi pacat ca votul sa fi fost strans, pentru ca asta ne-ar duce cu gandul la o cheie evident politica. Este foarte important sa vedem pe ce considerente CCR a decis sa dea astazi apa la moara unui proces care duce, de exemplu, la revocarea sefului DNA pe aceeasi procedura sau la fel de facil ca revocarea unui ministru sau a unui prefect. Nu imi doresc sa vad guvernarile viitoare incepandu-si mandatele prin schimbarea procurorilor si a prefectilor, cred ca nimeni din Romania nu vrea asa ceva", a scris Gorghiu, miercuri, pe Facebook.
Ea a adaugat ca argumentele juridice erau de partea Institutiei prezidentiale si in mod cert deciziile CCR anterioare spun acelasi lucru.
"In functiile publice, presedintele numeste fara sa poti sa ii golesti atributul prezidential de continut si de importanta. Este gresit sa asistam la schimbari nejustificate ale jurisprudentei CCR pentru ca, in acest caz, tot sistemul constitutional devine subred. Si eu si alti oameni politici si institutiile statului ne bazam declaratiile si actiunile pe deciziile CCR pe care le consideram ca interpretari ale Constitutiei. De aceea CCR ar trebui sa nu schimbe propriile opinii din trecut de la alb la negru atat de brusc, pentru ca atunci nu vom mai sti ce repere trebuie sa avem. Iar consecintele deciziei pronuntate azi vor trece mult dincolo de limitele mandatului procurorului sef Laura Codruta Kovesi. Nu cred ca puterea incredintata ministrilor justitiei care vor urma, de a schimba in felul acesta procurorii cu rang inalt, va fi folosita cu intelepciune. Nici macar nu este vorba numai despre conducerea DNA", a mai scris Gorghiu.
Senatorul liberal considera ca cea mai grava consecinta este ca se instituie, prin decizie CCR, autoritatea ministrului Justitiei asupra procurorilor.
Cititi pledoaria prof. univ. dr. Simina Tanasescu, sustinuta la CCR si veti gasi in continut argumente impecabile si imbatabile.
Si atunci, ce contra-argumente le-a infrant in viziunea CCR? Probabil cele de oportunitate. Dar cand infrangi dreptul cu oportunitatea, ii invadezi sfera sau invers, iesi din sfera principiilor de drept. Sa vedem acum si motivarea si solutia indicate de CCR in concret pentru iesirea din conflict", a scris, pe Facebook, Catalin Predoiu.
Amintim ca judecatorii Curtii Constitutionale au admis, miercuri, sesizarea Guvernului , dupa ce Klaus Iohannis a refuzat sa o revoce pe Laura Codruta Kovesi, procuror sef al DNA.
Curtea Constitutionala a decis, cu majoritate de voturi, ca exista un conflict institutional intre Executiv si Presedintie.
"S-a admis cererea Guvernului. Vom publica minuta sedintei si acolo va fi indicata calea de rezolvare a conflictului", a spus presedintele Curtii, Valer Dorneanu.
"Laura Codruta Kovesi ar fi trebuit revocata de presedinte", a adaugat seful CCR.

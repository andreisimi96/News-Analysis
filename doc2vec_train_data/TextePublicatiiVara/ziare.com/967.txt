de Anca Petrache
Duminica, 03 Iunie 2018, ora 15:00
Chiar daca inca nu am reusit sa facem colonii pe Marte, e clar ca dispunem in prezent de un nivel de tehnologie la care stramosii nostri doar indrazneau sa viseze. Insa chiar si asa, natura ne da clasa in cele mai neasteptate feluri.
Exista pe Terra niste animale cu niste abilitati uimitoare, adaptari dintre cele mai ciudate, dobandite in mii sau milioane de ani. Iata doar cateva dintre ele, conform Listverse .
Crocodilul si trucul sau pentru a cobori pe fundul apei
Daca noi avem nevoie de submarine pentru a ajunge pe fundul apei, crocodilii au invatat un truc pentru a face acelasi lucru. Cand au nevoie sa ajunga pe fundul apei, pentru a-si inhata cina, pur si simplu inghit cateva pietre. Asa isi maresc greutatea si reusesc sa se lase pe fundul apei, unde si prada e mai mare.
In plus, pietrele din stomac ii ajuta si la digestie.
Molustele cu dinti din cel mai puternic material pe care il poate fabrica un organism
Am ajuns asa departe ca specie, insa tot avem probleme cu dintii. Chiar si atunci cand ii inlocuim cu unii artificiali, tot pot aparea probleme. Exista insa un animal care nu va avea in veci probleme cu dantura. Chitonul, un tip de molusca marina care traieste in Golful Mexicului, are cei mai puternici dinti din cati exista.
Acestia sunt facuti din magnetit, cel mai rezistent material pe care il poate produce un organism. Si cand te gandesti ca nu ii foloseste decat pentru a se hrani cu alge iti dai seama ca pe lumea asta nu mai exista dreptate...
Uraste asa mult sexul ca se inmulteste singura
Exista in lumea asta vietuitoare care nu au nevoie de masculi pentru a se inmulti. E cazul insectelor femele din familia Phasmidae, care sunt capabile sa se inmulteasca prin pertenogeneza.
Atunci cand sunt bine hranite, acestea depun oua, din care, chiar si nefecundate, se dezvolta noua generatie.
Insa femelele din aceasta specie sunt chiar mai ciudate de atat. Pur si simplu nu vor sa faca sex, asa ca au evoluat astfel incat pot emite la o intalnire cu un mascul o substanta anti-afrodiziac, cu care ii taie acestuia cheful de a se imperechea.
Mic, dar cu un stomac mai mare ca el
La o adancime de 3.000 de metri, in ocean, traieste un tip de peste care are abilitatea de a-si extinde stomacul pentru a inghiti prazi de doua ori mai mari decat el si cu o masa de 10 ori mai mare.
Pe numele sau stiintific Chiasmodon niger, pestele din familia Chiasmodontidae are cel mult 25 de centimetri, insa are un apetit greu de stavilit. Cand isi extinde stomacul la maximum, pielea sa devine pur si simplu transparenta.
In plus, are si niste dinti ascutiti ca niste lame, asa ca prada sa are putine sanse sa scape.
Soparla lui Iisus, capabila sa mearga pe apa
Soparla lui Iisus nu se numeste asa intamplator. Baziliscul verde, din familia Corytophanidae, e capabila sa traverseze, atunci cand se simte amenintata, intinderi de apa calcand pe luciul acesteia in mare viteza, fara a se scufunda.
Nu e insa o soparla care sa se teama de apa. E si o foarte buna inotatoare, rezistand sub apa si cate 30 de minute.
Citeste si Animale care au reusit lucruri uimitoare. Bondarii chiar stiu fotbal! (Video & Galerie foto)

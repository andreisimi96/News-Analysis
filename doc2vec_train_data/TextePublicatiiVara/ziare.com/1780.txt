Sambata, 09 Iunie 2018, ora 17:10
Fostul premier Victor Ponta , lider al Pro Romania, a transmis un mesaj pentru cei care vor protesta sambata, in care spune ca "solutia pentru Romania nu este conflictul, ura si dezbinarea, ci unirea si constructia".
"In aceasta zi speciala am un mesaj pentru toti cei care protesteaza de o parte sau alta a 'baricadelor' ridicate intre romani: solutia pentru Romania nu este conflictul, ura si dezbinarea - ci unirea si constructia!", a scris Ponta, sambata, pe Facebook .
In opinia sa, in prezent exista "mai multa dezbinare intre romani ca niciodata".
"In septembrie 2014 ne-am intalnit pe Arena Nationala ca sa lansam o idee fundamentala: o Romanie Unita, capabila sa construiasca si sa se dezvolte pe termen lung. (...) La 4 ani dupa acel moment, avem mai multa dezbinare intre romani ca niciodata; mai multa nesiguranta si instabilitate; mai putina speranta in viitor; un guvern mult mai slab pregatit; un parlament mai ineficient; un presedinte mai ezitant si mai slab; o justitie mai putin credibila si respectata; o economie care isi epuizeaza potentialul; un sistem de educatie si de sanatate mai contestate ca niciodata; romani nemultumiti de tara lor si tineri care isi vad viitorul in afara Romaniei!", a completat Ponta.
El precizeaza ca "singura solutie pentru Romania este un proiect pozitiv".
"Cred acum la fel de mult ca in 2014 ca singura solutie pentru Romania este un proiect pozitiv, de constructie si de unire! Dezbinarea, lupta impotriva unor dusmani fara chip si fara forma, folosirea Puterii pentru conflicte interne ne vor duce din nou la dezastrul din 2010! #ProRomania inseamna sa muncim impreuna pentru tara noastra si copiii nostri!", a mai scris Victor Ponta.

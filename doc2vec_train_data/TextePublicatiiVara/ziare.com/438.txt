Marti, 29 Mai 2018, ora 22:57
Rusia si Belarus vor imbunatatirea relatiilor cu Alianta Nord-Atlantica, dar exprima ingrijorare in legatura cu intensificarea activitatilor militare NATO in apropierea frontierelor, conform ministrilor de Externe din cele doua tari, Serghei Lavrov (foto) si Vladimir Makei.
"Am evaluat aproape in totalitate situatia de pe continentul european si din zona euro-atlantica. Suntem ingrijorati de intensificarea activitatilor NATO la care am asistat recent in apropierea frontierelor noastre, in principal in zona tarilor baltice si Poloniei", a afirmat ministrul rus de Externe, Serghei Lavrov, dupa intrevederea cu omologul sau din Belarus, Vladimir Makei.
Potrivit sefului diplomatiei ruse, administratiile din Rusia si Belarus cred ca suplimentarea capabilitatilor NATO in apropierea frontierelor celor doua tari este distructiva. "Aceste activitati submineaza increderea si intelegerea reciproca in Europa, conducand la fragmentarea spatiului de securitate european", a subliniat Serghei Lavrov, citat de agentia Tass.
"Am convenit sa continuam identificarea de modalitati pentru imbunatatirea relatiilor (cu NATO -n.red.), in conformitate cu prevederile documentelor semnate la nivel inalt in anii 1990, la sfarsitul Razboiului Rece", a spus Serghei Lavrov.
Alianta Nord-Atlantica a aprobat in 2016 planul de consolidare a prezentei militare in Europa de Est, prin desfasurarea a mii de militari in Polonia si in tarile baltice. O structura multinationala NATO urmeaza sa fie stationata in Romania. In plus, Alianta a preluat controlul asupra sistemului antiracheta, care include nave americane dotate cu sisteme antibalistice in largul Spaniei, un radar in Turcia si elementele de interceptare din Romania.
Rusia a avertizat in mai multe randuri ca este "extrem de preocupata" de instalarea sistemelor antibalistice NATO in Romania si Polonia, afirmand ca sunt interzise prin Tratatul privind Fortele nucleare intermediare (INF) si avertizand ca va lua masuri pentru a se apara.

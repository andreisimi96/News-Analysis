Duminica, 27 Mai 2018, ora 21:21
Fostul presedinte Traian Basescu a declarat ca a avut, in vremea mandatului sau de presedinte, discutii cu Shimon Peres si cu Beniamin Netanyahu, despre mutarea ambasadei la Ierusalim, dar la acea vreme a spus categoric nu.
"Imi fac un autodenunt, acest subiect l-am discutat si cu Shimon Peres si cu Netanyahu. Chiar seful statului a avut o reactie nefericita, spunand stiu eu ce or fi discutat ei cu evreii, dupa care si-a cerut scuze. E greu sa mai dregi relatia bilaterala, o asemenea abordare. Cert e ca am lansat un subiect de mare interes si pentru Israel si pentru tarile arabe, iar noi in stil dambovitean, spunem ca mai avem nevoie de o luna ca sa reflectam.
Trebuiau sa decida de zece ori pana acum mutarea ambasadei. Noi am pierdut averea pe care am avut-o acolo, credibilitatea cu Israelul si cu tarile arabe. Acum sa faci pasi inapoi, tratati-ne iar cu credibilitate. S-a dus", a declarat, duminica, la Romania TV, Traian Basescu.
Fostul presedinte atrage atentia ca Romania s-a asezat, fara sa ii ceara nimeni, intre doi aliati la fel de importanti - SUA si Europa.
"Palatul Cotroceni probabil are cea mai buna expertiza pe securitate, pentru ca acolo se aduna informatia de securitate de pe toate caile, SIE sau alte zone. Avea informatia de securitate, avea pulsul luat de Bogdan Aurescu acum la Wasghinton, pozitia UE o cunoaste si timpul trebuia scurtat. Eu nu am fost adeptul unei astfel de abordari. Am avut aceste subiecte pe masa de discutie, cu Netanyahu si Shimon Peres.
Am fost transant. Am spus nu. Noi am recunoscut inca din anii 80 si ceva statutul palestinian. Dar acel moment a trecut. Acum dupa balbaiala pe care am facut-o nu mai suntem ce am fost pentru tarile arabe. Si atunci o pozitie ferma este absolut necesara", a mai spus Basescu.
Guvernul Dancila a adoptat, in urma cu o luna, un memorandum, initiat de Ministerul de Externe, privind mutarea ambasadei din Israel, de la Tel Aviv la Ierusalim .
Iata si alte reactii pe aceasta tema:

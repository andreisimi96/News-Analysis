Luni, 11 Iunie 2018, ora 07:43
Incepand de luni, persoanele fizice vor putea plati taxele si impozitele prin CEC Bank, a anuntat premierul Viorica Dancila, vineri, la inceputul sedintei de Guvern.
Ea a precizat ca pana la finalul anului CEC Bank nu va percepe niciun comision.
"De luni, toate taxele si impozitele datorate catre ANF se vor putea plati catre unitatile CEC Bank. Pana la sfarsitul acestui an, CEC Bank nu va percepe niciun comision. Este vorba despre taxe datorate de persoane fizice, indiferent daca au sau nu cont la CEC", a subliniat Viorica Dancila.
Premierul a mai spus ca si taxele pentru pasaport se vor putea plati la CEC.
"Si taxele de pasaport se pot plati la CEC Bank, in aceleasi conditii, prin intermediul celor peste 1.000 de unitati", a conchis Viorica Dancila.
Ulterior, la finalul sedintei, purtatorul de cuvant al Guvernului, Nelu Barbu, a precizat ca persoanele fizice care aleg sa-si achite obligatiile fiscale catre ANAF trebuie, in prealabil, sa fie inscrise in Spatiul virtual privat (SPV).
"Nu este vorba despre un act normativ. Am inteles ca s-a stabilit intre Ministerul Finantelor si CEC. Dar este un amanunt si trebuie precizat, si anume ca este vorba despre acele persoane care sunt deja inregistrate in Spatiul privat virtual (SPV) pentru ca si cei de la CEC sa poata verifica exact ce obligatii de plata au", a declarat Nelu Barbu, la Palatul Victoria.
El a adaugat ca persoanele inscrise in SPV care vor apela la aceasta metoda de achitare a obligatiilor catre ANAF nu vor plati comision la CEC.
"Sunt persoane care prefera sa se duca la Trezorerie si atunci Ministerul Finantelor a luat aceasta decizie sa fie mai multe centre in care persoanele fizice au posibilitatea sa-si achite obligatiile", a explicat Barbu.

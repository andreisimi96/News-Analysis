Luni, 04 Iunie 2018, ora 06:03
Karolina Pliskova a criticat-o pe Maria Sharapova dupa meciul direct din turul trei de la Roland Garros .
Pliskova a fost invinsa categoric de Sharapova si a acuzat faptul ca rusoaica apeleaza la tot felul de tertipuri, cum ar fi tragerile de timp dintre puncte si tipetele puternice.
"Jucatoare precum Sharapova incearca lucruri diferite decat cele pe care le fac eu. Eu nu fac pauza de 30 de secunde intre fiecare punct doar de dragul de a-mi deranja adversara si astfel de lucruri.
E vorba si despre cum te comporti, nu doar despre tenis. Nu e vorba jocul de tenis, ci despre comportament, ea face tot posibilul pentru a castiga. Nu conteaza cate secunde trec, nu conteaza cat de tare urla, ea face totul pentru a castiga", a spus Karolina Pliskova intr-o conferinta de presa.
Maria Sharapova a invins-o pe Karolina Pliskova in turul trei cu 6-2, 6-1, la capatul unui meci ce a durat doar 59 de minute.
In optimi, Sharapova se va duela cu Serena Williams , luni dupa ora 17:00, in direct pe Ziare.com.

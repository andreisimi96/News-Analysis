Luni, 18 Iunie 2018, ora 16:12
Oficialii detinatoarei Cupei Romaniei spun ca nu au primit pana acum decizia de luni a Curtii de Apel Timisoara, insa explica faptul ca litigiul la care face referire Mititelu nu are ca obiect palmaresul Stiintei.
Iata comunicatul oltenilor:
"Pentru o mai buna intelegere a procesului de la Curtea de Apel Timisoara, cu toate ca pana in acest moment nu exista o informare oficiala, facem urmatoarele precizari:
Clubul Sportiv Univeristatea Craiova de drept public a sesizat instanta printr-o cerere sa se pronunte asupra existentei palmaresului in patrimoniul sau. Instanta a respins aceasta cerere fara a hotari daca acesta ii apartine sau nu, asa cum Inalta Curte de Casatie l-a folosit ca argument pentru a stabili ca stema cu leul apartine Clubului Sportiv Universitatea Craiova . Pentru a exemplifica, este ca si cum o persoana, sa spunem "Adrian Vasile" merge la instanta pentru a obtine o hotarare din care sa reiasa ca este acea persoana. Instanta ii va respinge cererea indrumandu-l catre evidenta populatiei, dar fara a se pronunta daca este sau nu acea persoana. Tinem sa precizam ca aceasta hotarare este cu recurs la Inalta Curte de Casatie si Justitie unde va urma sa fie data decizia finala.
Nu in ultimul rand societatea lui Adrian Mititelu inscrisa in Liga a IV-a Dolj nu are nicio calitate in acest dosar el facand doar o cerere de interventie astfel ca instanta nu are cum sa-i acorde vreun drept asupra palmaresului, lucrul pe care il cunoaste foarte bine. Nu ne-am judecat cu niciuna dintre societatile lui acestea neavand cum sa ridice pretentii asupra palmaresului istoric, asa cum de altfel Inalta Curte de Casatie si Justitie a hotarat.
Leul este acasa, iar palmaresul nu a plecat niciodata!"

Sambata, 09 Iunie 2018, ora 16:27
Aproximativ 30 de autoturisme au ramas blocate sambata pe Transalpina, intre localitatile Tau Bistra si Oasa din judetul Alba, din cauza aluviunilor aduse pe sosea in urma ploilor torentiale.
Conform Centrului Infotrafic, pe DN 67C - Transalpina - intre localitatile Tau Bistra si Oasa, judetul Alba, s-au acumulat aluviuni pe carosabil in urma precipitatiilor abundente. Din acest motiv, aproximativ 30 de autoturisme au ramas blocate in zona, iar circulatia rutiera este oprita pe ambele sensuri de mers.
La fata locului se afla chiar acum utilaje ale C.N.A.I.R. pentru curatarea soselei.

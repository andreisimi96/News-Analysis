Luni, 04 Iunie 2018, ora 17:07
Daca in fata tragediei lichidarii democratiei romanesti de catre CCR si PSD, romanii, in majoritatea lor, tac ori protesteaza pe FB, oare cine sa lupte pentru ei? Tariceanu? Studentimea apuseana? UE? Consiliul Europei?
La ordinul cui a desfiintat CCR sistemul politic si democratia, determinandu-l pe C.P. Tariceanu sa exulte, impreuna cu Iordache-alta intrebare si ceilalti stalpi ai regimului Dragnea, incantati la culme de metamorfozarea regimului prezidential intr-unul "parlamentar"?
Caci poporul, care in orice democratie veritabila e suveran, n-a fost intrebat. Nici prin referendum, nici prin alegeri anticipate, cum ar fi trebuit.
Iar presedintele, domnind, conform justei observatii a lui Cristian Preda pentru Ziare.com, mai degraba ca un rege , decat ca un sef de stat implicat, luptand pentru poporul care l-a ales, s-a vazut redus la dimensiunea unui Don Quijote de la Mancha.
Nu e foarte clar daca acest cavaler al tristei figuri se va decide, asa cum ar trebui sa faca un presedinte ce se respecta si-si onoreaza mandatul si poporul, sa revina cu picioarele pe pamant si sa reziste asaltului asupra Constitutiei, refuzand demiterea procurorului-sef al DNA.
Nu e clar nici ce anume se va intampla la mitingurile programate sa aiba loc sambata , cand prezenta PSD-istilor intr-un spatiu reclamat din timp de manifestantii #rezist ar fi nu doar ilegala, ci o reteta sigura de violente.
Clar e ca romanii au acum, mai mult decat oricand, nevoie de ajutor. Dar cine sa li-l furnizeze? Oligarhia moldoveana, care, aparent miraculos, tocmai a pierdut alegerile pentru Primaria Chisinaului?
Tinerii din Vest imbratiseaza fara jena marxismul
Ca studentimea occidentala are probleme net mai urgente decat democratia liberala din Romania, Europa ori Statele Unite, s-ar fi putut anticipa citindu-se profeticul volum "The Closing of the American Mind".
Au aflat tristul adevar, intre timp, din statistici, pana si sociologii, care l-au ignorat pe Allan Bloom si nu i-au studiat cartea. S-a constatat, mai nou, ca o treime din tinerii americani nascuti la cumpana dintre milenii imbratiseaza fara jena marxismul elogiat recent de seful nominal crestin-democrat al Comisiei Europene, Juncker, in catedrala din Trier.
Da, e chiar omul care a sarit mai nou ca ars, pe de o parte, sa-i insulte pe italieni, iar, pe de alta, sa apere Rusia lui Putin. E politicianul care nu s-a jenat sa ceara sa se sisteze huiduirea unui regim care se pregateste sa manipuleze iar, din greu, prin Campionatul Mondial de fotbal si ale carui crime de o insolenta rara americanii, britanicii si olandezii se pregatesc sa le sanctioneze mai aspru.
Vaca sacrificata de UE
Oare ce ajutor le-ar putea da romanilor, care sunt pe cale sa-si inmormanteze democratia si se afla si ei demult in colimatorul lui Putin, un astfel de sef de comisie, ale carei reguli tocmai au condamnat-o la moarte pe nenorocita Penka ?
E vorba de o vaca stand sa fete, care a avut nefericita inspiratie de a nu respecta, pe pajiste, granita bulgareasca a UE cu Serbia. Ca atare gestanta s-a deplasat pe propriile-i copite de cealalta parte a frontierei, ca sa se sature cu iarba vecinatatii apropiate.
Or, regulile organismului condus de Juncker prevad ca repatrierea ei de cealalta parte a campului, situat pe teritoriul comunitatii, trebuie, din ratiuni profilactice, s-o coste capul.
Cui ii mai trebuie oare dusmani, spre a-l parafraza pe seful Consiliului European, Tusk, alt mare amic al Americii lui Trump, cata vreme Penka si fermierul care o ingrijeste au prieteni atat de miscator de indatoritori, ocupandu-se atat de migalos de bunastarea si protectia lor si a esteuropenilor?
Cine sa mai aiba timp in vestul Europei de o biata CCR si de tragatorul de sfori al sefei de guvern si al Curtii functionand parca pe baza mecanismelor unui tribunal stalinist?
Ce bine ca macar seful structurii anticoruptie din OECD, Drago Kos, a facut o observatie de bun simt, observand, potrivit Ziare.com , ca recenta decizie a CCR contravine echilibrului puterilor in stat si independentei sistemului judiciar in Romania.
Unde-i America? Unde-i Europa?
Dar a-l lasa doar pe el sa deplanga "directa subordonare (de catre CCR) a procurorilor fata de un actor politic" e ca si cum i-ai picura pe limba ratacitului insetat din desert vreo doua lacrime sarate si amare.
Unde-i America? A amutit-o Dragnea cu mutarea ambasadei la Ierusalim? Dar Europa? A smintit-o si paralizat-o caderea ultimului ei pion, Slovenia, care s-a mutat, iata, cu arme si bagaje, dupa alegeri, in tabara dreptei populiste, ungaro-austriaco-italiano-ceho-poloneze?
Romanilor, sa nu uitam, li s-a vidat de continut dreptul de a alege de vreme ce in 2014 au ales aur, preferandu-l pe neamtul liberal PSDistului plagiator si mitoman, dar s-au trezit, dupa sentinta CCR, cu dejectii si impresia ca ar fi optat pentru o gramada de fier vechi si-o fantosa, nu pentru un sef de stat real.
Jefuiti de un drept elementar si cu democratia pe butuci, ar fi trebuit, desigur, sa intervina in forta nu doar Consiliul European, ci si Consiliul Europei, respectiv Adunarea lui Parlamentara. Care insa tace, in pofida noimei sale, cum a tacut ori pus batista pe tambal si la desfiintarea statului de drept in Turcia.
De ce a amutit? De ce suporta unii ca acest Consiliu care are drept obiectiv promovarea democratiei si a statului de drept sa practice "diplomatia caviarului"? Ori ca eurodeputata Norica Nicolai sa-l spele la greu de pacate pe tiranicul, dar pentru unii darnicul lider azer Aliev, de al carui paradis ar fi beneficiat ilegal, intre alti oficiali europeni si Cezar Preda?
De ce mai tin in viata contribuabilii europeni acest Consiliu, intretinandu-l pe bani grei?
Sub inepta conducere a norvegianului Jagland, eurocratii au prefacut Consiliul Europei din aparator al drepturilor omului in paradis al nepotismului.
A devenit o "mafie" si o "birocratie pupincurista", dupa cum ne-a marturisit recent un insider extrem de bine informat. S-a prefacut intr-o structura aproximativ la fel de corupta ca FIFA, astfel incat regimul turc, de pilda, santajeaza Consiliul, amenintandu-l ca-i taie sursele de finantare, daca se incumeta sa caraie.
Cu banii europenilor astfel aruncati pe geam nu-i de mirare ca democratia romaneasca e defuncta. Iar Europa, saraca, precum Penka. Cu capul sub taisul ghilotinei.

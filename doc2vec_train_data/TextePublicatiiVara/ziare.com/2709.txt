Sambata, 16 Iunie 2018, ora 14:00
Primarul orasului Madrid, Manuela Carmena, a reactionat dupa ce Ion Tiriac a amenintat ca va muta turneul de tenis intr-un alt oras in cazul in care municipalitatea nu va construi o noua arena si nu va suporta o parte din premiile oferite.
Manuela Carmena a anuntat ca a programat deja o intalnire cu reprezentantii turneului in data de 21 iunie si spera sa-l determine pe Tiriac sa se razgandeasca.
"Am fost surprinsi de declaratiile facute deoarece nu aveam informatii despre aceasta noua abordare. Asteptam sa ascultam solicitarile lor si vom cauta cea mai buna solutie pentru Madrid si turneu", a spus Carmena intr-o conferinta de presa.
Ziarul Marca a anuntat, in urma cu doua saptamani, ca Tiriac a amenintat primaria Madrid ca va muta turneul de tenis intr-un alt oras in cazul in care nu i se va construi o arena noua, cu o capacitate de aproximativ 10 mii de locuri.
Tiriac vrea sa incaseze bani mai multi din vanzarea biletelor si considera ca solutia perfecta ar fi ca autoritatile din Madrid sa construiasca o noua arena, dupa ce au investit peste 300 de milioane de euro in complexul Caja Magica.
Totodata, Tiriac si-ar dori si ca autoritatile sa suporte o parte din premiile pe care le acorda la Madrid.
"Daca nu primesc un raspuns pozitiv, mut turneul!", a spus Tiriac conform Marca.
Potrivit sursei citate, omul de afaceri are trei oferte concrete pe masa: de la Berlin si Munchen si inca una din Rusia.
Tiriac are un parteneriat cu primaria Madrid, prin care se obliga sa pastreze turneul in acest oras pana in 2021.
In schimbul acestui parteneriat, Tiriac primeste anual o suma de pana la 10 milioane de euro.

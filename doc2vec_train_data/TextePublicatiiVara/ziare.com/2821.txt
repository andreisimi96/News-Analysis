Duminica, 17 Iunie 2018, ora 10:15
Exista o legatura directa intre afectiunile orale si cele gastro-intestinale, iar acest lucru este valabil in ambele sensuri: mai bine de 90% din bolile generale au semne la nivelul gurii, iar o parte din afectiunile dentare au efecte asupra sistemului digestiv.
Doctorul Mihaela Dan, specialist ortodont, a explicat pentru Ziare.com care este legatura dintre aceste probleme de sanatate si care sunt cele mai frecvent intalnite.
Probleme dentare precum cariile dentare si complicatiile lor (pulpita-inflamatia nervului, abcese dentare etc.), prin durerile pe care le produc, precum si extractiile dentare sau lucrarile dentare incorect executate afecteza masticatia si digestia alimentelor, putand produce temporar tulburari digestive, care pot deveni cronice. De aceea, tratarea cariilor, inlocuirea dintilor cu implante dentare si lucrari protetice corecte, precum si indreptarea dintilor cu ajutorul aparatului dentar pentru corectarea ocluziei (muscaturii) vor preveni aparitia problemelor de digestie.
Medicul atentioneaza ca unele boli digestive au efecte negative asupra dintilor si gingiilor, iar medicul stomatolog poate ajuta la diagnosticarea acestor afectiuni urmarind semnele lor orale.
La persoanele supraponderale sau dupa o masa mai copioasa sau compusa din alimente picante, ciocolata sau alcool, este posibil ca o parte din continutul gastric sa reflueze la nivelul esofagului.
Acizii din stomac pot ajunge spre gat, pana la nivelul cavitatii orale, producand tuse, senzatie de arsura, demineralizarea smaltului, hipersalivatie sau, dimpotriva, scaderea cantitatii de saliva. Aceasta are rol protector asupra dintilor, iar lipsa ei nu numai ca nu spala acizii, dar favorizeaza si inmultirea bacteriilor. Atat bacteriile, dar mai ales acizii, scot calciul din smaltul dentar, iar daca refluxul gastro-esofagian nu este un fenomen izolat, efectele asupra smaltului pot fi extrem de nocive si ireversibile. Cariile si eroziunea pot deveni atat de severe incat sa necesite protejarea dintilor cu ajutorul coroanelor dentare.
Ficatul este laboratorul organismului, iar imbolnavirea lui cronica produsa de infectii virale, alcoolism, exces de medicamente etc. are numeroase efecte negative asupra intregului corp. Pacientii cu afectiuni cronice ale ficatului prezinta sangerari gingivale spontane, pete vinetii si ingalbenirea mucoasei orale, iar riscul de sangerare dupa interventii chirugicale orale este foarte mare, din cauza tulburarilor de coagulare a sangelui.
In acesta boala cronica inflamatorie intestinala severa, semnele orale apar chiar inaintea celor intestinale, astfel ca identificarea lor de catre stomatolog poate trimite din timp pacientul la gastroenterolog. Aceste semne sunt: leziuni la colturile gurii, usoara umflare a limbii si gingiilor, mucoasa bucala cu aspect de pavaj.
Asadar, controlul stomatologic periodic poate ajuta la diagnosticarea si tratarea unor boli generale care influenteaza cavitatea orala, dar si a celor dentare care afecteaza sistemul digestiv.
Dr. Mihaela Dan, specialist ortodontie si ortopedie dento-faciala, absolventa a Universitatii de Medicina si Farmacie "Carol Davila" din Bucuresti, Facultatea de Stomatologie.
Daca aveti vreo intrebare pentru medicii colaboratori ai Ziare.com, va invitam sa le-o adresati printr-un comentariu sau printr-un mail pe adresa sugestii@ziare.com.

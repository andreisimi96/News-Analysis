Vineri, 01 Iunie 2018, ora 19:01
Andrea Petkovici este cu increderea la cote maxime inaintea meciului cu Simona Halep din turul trei de la Roland Garros .
Chiar daca recunoaste ca sportiva noastra e favorita , Petkovici a promis ca va face un meci mare si ca va alerga chiar si o zi si o noapte daca va fi nevoie.
"Voi intra pe teren sa castig, nu vreau sa fiu o prada usoara pentru Simona. Am jucat multe meciuri bune impotriva ei, am fost mereu aproape, asa ca va trebui sa iau cele mai bune decizii. Castig incredere pe zi ce trece si sper sa merg mai departe.
Voi juca riscant, chiar si cu riscul de a comite greseli. Nu conteaza tenacitatea Simonei, nu conteaza ca poate sa alerge mult. Si daca meciul va avea patru ore, nu va fi o problema pentru mine! Voi alerga pana a doua zi dimineata daca e nevoie!", a spus Petkovici cu o zi inaintea meciului Simonei Halep.
Sportiva noastra s-a impus in doua seturi, scor 6-3, 6-1, la capatul unui meci pe care l-a controlat aproape in totalitate.
In faza urmatoare, sportiva noastra se va intalni cu Andrea Petkovici, ocupanta locului 107 in clasamentul WTA .
Simona o conduce cu 6-1 pe nemtoaica in intalnirile directe, iar printre acestea se afla si o semifinala la Roland Garros 2014, castigata de sportiva noastra.
Partida din turul trei va avea loc sambata, la o ora ce nu a fost stabilita momentan de organizatori.

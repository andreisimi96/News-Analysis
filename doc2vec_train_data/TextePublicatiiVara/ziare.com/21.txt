Sambata, 26 Mai 2018, ora 19:02
O echipa de oficiali Casa Alba urmeaza sa se deplaseze in acest weekend la Singapore pentru a pregati posibilul summit intre presedintele american Donald Trump si liderul nord-coreean Kim Jong-Un, a declarat un purtator de cuvant al Administratiei de la Washington.
Anterior, publicatia Politico a relatat ca o echipa de 30 de oficiali de la Casa Alba si Departamentul de Stat se pregateste sa plece weekendul acesta la Singapore.
Presedintele SUA, Donald Trump, a semnalat, vineri dupa-amiaza, ca a reluat contactele cu Phenianul si ar putea reactiva intrevederea cu liderul Coreei de Nord, Kim Jong-Un, desi tocmai o anulase.
Precizam ca sambata a avut loc o intalnire surpriza intre presedintii celor doua Corei, care au discutat tocmai despre acest posibil summit cu americanii.

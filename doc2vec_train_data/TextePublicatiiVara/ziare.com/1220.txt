Marti, 05 Iunie 2018, ora 14:51
Uniunea Salvati Romania (USR) lanseaza, saptamana viitoare, o dezbatere pe tema revizuirii Constitutiei, deputatul Stelian Ion afirmand ca propunerea formatiunii va fi ca judecatorii CCR sa fie numiti pe de o parte de presedinte, Parlament, dar si de Cosiliul Superior al Magistraturii.
"Vom propune tuturor partidelor politice sa vina la dezbatere si sa alegem impreuna cea mai potrivita varianta cu privire la numirea judecatorilor la CCR, pentru ca in prezent sunt numiti doar de clasa politica, ceea ce este nefiresc.
Judecatorii CCR trebuie sa aiba o reprezentativitate mult mai mare. Propunerea noastra va fi ca pe viitor sa propunem revizuirea Constitutiei, judecatorii sa fie numiti pe de o parte de presedinte, Parlament, dar si de Cosiliul Superior al Magistraturii.
Este nevoie si de o detaliere a conditiilor de numire, ar trebui sa impunem aceasta conditie, ca anterior numirii sa nu fi facut parte din partide politice cu cel putin noua ani inainte, e propunerea noastra pe care o vom discuta saptamana viitoare", a declarat deputatul USR Stelian Ion.
De asemenea, USR propune modificarea articolului 132, pentru a se preciza ce se intelege prin autoritatea ministrului Justitiei asupra procurorilor, dar si modificari in plan legislativ cu privire la Legea 47/1992 referitoare la organizarea si functionarea CCR, pentru a se specifica detalii cu privire la incetarea mandatelor judecatorilor Curtii Constitutionale.
Toader da o replica rapida dupa ce Iohannis a spus ca procurorii nu pot fi in subordinea unui ministru
Presedintele USR, Dan Barna a sustinut ca decizia CCR prin care il obliga pe presedinte sa o revoce pe sefa DNA afecteaza statul de drept.
"Aceasta decizie are efecte seminificative pentru ceea ce inseamna statul de drept, este o decizie prin care CCR devine abuziv un legiuitor activ, un jucator politic activ si in acest context intentia de a schimba efectiv forma de guvernamant a Romaniei din republica prezidentiala, asa cum a fost gandita in Constitutia aprobata de poporul roman, in republica parlamentara este foarte greu de acceptat. (...)
Solutia USR este clara. E nevoie de o noua Constitutie! Invitam partidele parlamentare marti sa avem dezbatere si sa reusim sa clarificam problema independentei procurorilor si modalitatea de functionare a CCR care a devenit un jucator politic, ceea ce e de neacceptat", a spus Dan Barna.
La dezbaterea de pe 12 iunie sunt invitate toate partidele politice, sunt invitati reprezentantii organizatiilor profesionale ale magistratilor si reprezentantii societatii civile.
Dezbaterea vine in contextul in care saptamana trecuta Curtea Constitutionala a decis ca exista un conflict institutional , dupa ce Guvernul a sesizat un posibil conflict intre Executiv si Presedintie, ca urmare a faptului ca presedintele Klaus Iohannis a refuzat sa o revoce pe Laura Codruta Kovesi, procuror sef al DNA.

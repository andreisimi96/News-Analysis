Marti, 05 Iunie 2018, ora 16:50
Fostul presedinte Traian Basescu ii recomanda Elenei Udrea sa se apere, dupa ce marti instanta suprema a condamnat-o definitiv la 6 ani de inchisoare cu executare, in dosarul Gala Bute.
"A fost o hotarare a Guvernului (organizarea Galei Bute - n.red.) . Imi pare rau. Si eu am vrut sa se faca Gala Bute. Nu am fost unul care sa spun sa nu boxeze campionul mondial in Rommania. A avut avizul ministrului Justitiei. Cred ca este calea revizuirii", a afirmat fostul presedinte Traian Basescu, dupa sedinta Colegiului Executiv al PMP de la Parlament.
Intrebat daca ii recomanda fostului ministru al Turismului sa revina in tara, Traian Basescu a raspuns: "Ii recomand sa se apere. Ce va face decide ea. Am si vorbit (cu Elena Udrea - n.red.) ".
Completul de 5 judecatori de la Inalta Curte a pronuntat, marti, sentinta definitiva in dosarul Gala Bute, caz in care Elena Udrea (44 de ani), fost ministru al Dezvoltarii, a contestat o condamnare la 6 ani de inchisoare cu executare, data in prima instanta.
Inalta Curte a decis condamnarea definitiva a Elenei Udrea tot la 6 ani de inchisoare cu executare, iar Rudel Obreja a fost condamnat la 5 ani cu executare. Magistratii au pastrat in cazul celorlati inculpati deciziiile date in faza de fond.

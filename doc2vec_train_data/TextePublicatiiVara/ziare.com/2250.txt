Miercuri, 13 Iunie 2018, ora 12:04
Birourile permanente reunite ale Camerei Deputatilor si Senatului au aprobat o cerere a premierului Viorica Dancila pentru organizarea unei dezbateri legate de preluarea presedintiei UE de catre Romania, iar discutiile vor avea loc miercurea viitoare in plenul reunit al celor doua Camere.
"Avand in vedere importanta dialogului intre Guvern si Parlament pe acesta tema, imi exprim, domnule presedinte, disponibilitatea de a prezenta in plenul Parlamentului Romaniei, in perioada imediat urmatoare, stadiul procesului de pregatire si temele de interes care vor sta la baza Programului de lucru al Presedintiei Romaniei la Consiliul UE.
Dezbaterile care vor putea avea loc, cu aceasta ocazie, vor constitui un sprijin consistent in procesul de elaborare si adoptare, de catre Guvern, a primei versiuni a Programului de lucru al Presedintiei Romaniei la Consiliul Uniunii Europene", scrie prim-ministrul Viorica Dancila in scrisoarea transmisa catre presedintele Camerei Deputatilor, Liviu Dragnea, si aprobata miercuri de conducerea Parlamentului.
Pe 8 mai a avut loc la Palatul Victoria reuniunea Consiliului Interministerial pentru Pregatirea si Exercitarea Presedintiei Romaniei la Consiliul Uniunii Europene, sedinta fiind prezidata de premierul Viorica Dancila.
In cadrul reuniunii, au fost prezentate progresele inregistrate in ultimele luni pentru pregatirea acestui moment important pentru tara noastra si a fost aprobata prima versiune a temelor de interes ale presedintiei Romaniei la Consiliul Uniunii Europene care va fi preluata in ianuarie 2019.
"Dupa consultarea legislativului, Guvernul Romaniei va adopta prima versiune a documentului si va intra intr-un dialog cu Secretariatul General al Consiliului UE pentru ca in noiembrie, conform calendarului, Executivul sa adopte forma finala a programului de lucru.
Temele de interes reflecta marile provocari si transformari care apar din multiplicarea discutiilor la nivel european cu privire la viitorul Uniunii. Prin alegerea acestor teme, se doreste un consens larg in privinta procesului de pregatire si exercitare a Presedintiei Romaniei la Consiliul Uniunii Europene", se arata in comunicatul de presa al Guvernului.
La nivelul Parlamentului exista si o comisia speciala comuna a Camerei Deputatilor si Senatului pentru coordonarea activitatilor parlamentare necesare pregatirii Presedintiei Consiliului Uniunii Europene din primul semestru al anului 2019, condusa de senatorul PSD, Titus Corlatean.

Luni, 28 Mai 2018, ora 21:23
Fostul premier Victor Ponta, liderul Pro Romania, sustine ca principalul obiectiv al partidului pe care il conduce este schimbarea guvernului Dancila pana la 1 ianuarie 2019.
El a declarat, luni seara, intr-o emisiune la Realitatea Tv, ca viitorul premier va fi sustinut atat de Pro Romania, cat si de PSD.
"La 1 ianuarie 2019, cand va prelua Romania presedintia Uniunii Europene, sa avem un guvern de oameni competenti, vorbitori de limbi straine, profesionisti. (...) Pana atunci, sa reusim sa convingem, in primul rand, oamenii din PSD, ca ei au majoritate, si ceilalti sa facem un guvern care, timp de sase luni, sa dea clasa Europei, sa zica 'ce prim-ministru am intalnit in Romania, ce ministru al Agriculturii, al Educatiei'", a afirmat Ponta.
Acesta a precizat ca nu crede ca este posibila o schimbare de majoritate parlamentara care sa functioneze si ca viitorul premier nu trebuie sa fie anti-PSD-ist.
Victor Ponta a mai afirmat ca Pro Romania nu va sustine un guvern condus de liderul PNL, Ludovic Orban.
Totodata, liderul Pro Romania a admis ca partidul sau ar putea nominaliza un candidat la alegerile prezidentiale din 2019 care sa aiba si sustinerea social-democratilor.
"Noi, pentru ca PSD nu este in stare sa propuna un candidat, vom propune noi un candidat care sa fie de centru-stanga, care sa fie sprijinit si de PSD, si de Romania, si de toti cei care sunt de centru-stanga", a mai adaugat Victor Ponta.

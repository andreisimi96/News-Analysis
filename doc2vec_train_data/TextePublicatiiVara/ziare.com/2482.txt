Vineri, 15 Iunie 2018, ora 07:19
Selectionerul Rusiei, Stanislav Cherchesov, a oferit faza zilei la scurt timp dupa ce reprezentativa gazda a castigat categoric meciul de deschidere al Cupei Mondiale cu Arabia Saudita.
Telefonul lui Stanislav Cherchesov a sunat in timpul conferintei de presa, iar acesta s-a ridicat brusc de la masa pentru a raspunde, relateaza The Independent
Dupa cateva momente, timp in care jurnalistii prezenti la conferinta de presa au ramas uluiti, Cherchesov s-a intors si a dezvaluit ca a fost sunat de Vladimir Putin pentru a-l felicita.
"M-a sunat seful statului. M-a felicitat si mi-a transmis sa-i felicit si pe jucatori pentru aceasta performanta. Mi-a mai spus sa jucam asa in continuare", a spus Cherchesov.
Rusia a spulberat Arabia Saudita in meciul de deschidere al Cupei Mondiale din 2018.
5-0 a fost scorul intalnirii la care a asistat si Vladimir Putin, care inaintea meciului a tinut si un scurt discurs, in uralele spectatorilor.
Din Grupa A a Cupei Mondiale mai fac parte reprezentativele Uruguayului si Egiptului, care se intalnesc astazi, de la ora 15:00.
Cupa Mondiala din 2018 se desfasoara in Rusia, in perioada 14 iunie - 15 iulie.

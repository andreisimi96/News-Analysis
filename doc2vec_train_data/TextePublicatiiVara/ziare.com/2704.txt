Sambata, 16 Iunie 2018, ora 13:28
Liderul PNL, Ludovic Orban, sustine ca Liviu Dragnea si-ar dori ca procedura de suspendare a presedintelui Klaus Iohannis sa demareze inainte de 21 iunie, pentru a pune presiune pe completul de judecata ce urmeaza sa se pronunte in cazul sau .
Potrivit presedintelui PNL, a existat o sedinta in care PSD-ALDE au luat decizia sa il suspende pe Iohannis, insa acest lucru nu se poate fara un referendum.
"Eu nu fac parte dintre cei care sa fabuleze. Nu vedeti ca nu a existat nicio dezmintire din partea PSD-ALDE?! A existat o sedinta in care ei au discutat si au luat decizia sa il suspende pe presedinte. Sigur ca ei lanseaza o ineptie constitutionala: ca pot sa il suspende pe presedinte fara sa se ajunga referendum. O asemenea nebunie eu nu am mai auzit.
Suspendarea in sine face parte din procedura de demitere, nu este o procedura separata, iar procedura de demitere se finalizeaza cu referendum, pentru ca poate sa fie demis presedintele Romaniei numai de cei care l-au ales, adica de cetatenii romani.
Ca atare, declararea procedurii de suspendare va duce la referendum. Am lansat acest mesaj public pentru informarea oamenilor. (...) Din cate stiu, interesul lui Dragnea este ca procedura sa demareze inainte de data de 21 ca sa puna o presiune suplimentara asupra completului de judecata care urmeaza sa se pronunte in cazul sau", a declarat presedintele PNL, Ludovic Orban, sambata, la Bistrita.
La randul sau, Calin Popescu Tariceanu, lider ALDE, a declarat, vineri, ca nu a discutat, nici oficial, nici neoficial, cu social-democratii sau cu Liviu Dragnea despre intentia de a-l suspendata din functie pe presedintele Klaus Iohannis.
Ludovic Orban a mai spus saptamana aceasta ca are "informatii aproape certe" ca Liviu Dragnea va declansa procedura de demitere a presedintelui saptamana viitoare.
Adrian Dobre (PSD) respinge aceasta varianta. "Eu nu stiu de unde are Ludovic Orban aceste informatii. Noi n-am discutat in partid despre un timing sau despre o sanctiune concreta", a declarat Dobre, vineri, la RFI Romania.
Iata cele mai noi informatii despre planurile PSD care ar putea include suspendarea lui Iohannis:

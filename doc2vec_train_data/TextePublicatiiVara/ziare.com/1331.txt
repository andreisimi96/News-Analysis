Miercuri, 06 Iunie 2018, ora 11:13
Caroline Wozniacki a fost eliminata inca din optimile de la Roland Garros si este departe de forma aratata de la Australian Open .
Daneza nu a mai castigat niciun trofeu de la Australian Open incoace si a suferit mai multe infrangeri surprinzatoare.
Tocmai de aceea, in lumea tenisului se discuta tot mai des despre o retragere, macar temporara, a jucatoarei din Danemarca.
Un scenariu pe care fosta mare tenismena Conchita Martinez il considera foarte probabil, avand in vedere ca Wozniacki a aratat o lipsa de motivatie in ultima perioada si a fost mai activa in afara terenului.
"Wozniacki este jucatoarea cu cel mai bun fizic din circuitul WTA , dar in ultima vreme a avut suisuri si coborasuri. Mai are oare motivatia sa continue? Daca raspunsul este da, atunci cred ca poate sa castige Grand Slam-uri si sa urce pe primul loc.
Dar sa nu uitam ca este logodita cu un baschetbalist, a castigat deja multi bani. N-as fi deloc surprinsa daca va anunta din senin ca se va retrage pentru a deveni mama. Oricum, ar putea reveni chiar si dupa acest episod", a spus Conchita Martinez la postul BT Sports.
Wozniacki s-a logodit cu baschetbalistul David Lee si se pregateste de nunta, astfel ca presa internationala a scris adesea ca ne putem astepta din senin la un anunt in privinta unei retrageri temporare din partea Carolinei.
Un scenariu similar s-a intamplat si in cazul Anei Ivanovici, care a parasit tenisul la doar 29 de ani dupa ce l-a cunoscut pe fotbalistul Bastian Schweinsteiger.

Luni, 04 Iunie 2018, ora 07:03
La inceput, saptamana trecuta a parut sa se scurga ca multe altele, adica sa fie o combinatie de delir si kitsch: Tariceanu propunea ca Parlamentul sa creeze o comisie "adevar si reconciliere", fostul ministru Vladescu platea o cautiune cu lingouri de aur, PSD hotara ca mitingul din 9 iunie sa nu mai fie unul "pro-Dancila", ci unul "anti-justitie", Ponta si Dragnea transferau deputati ca sa-si intareasca taberele parlamentare, cu ajutorul carora spera sa transeze disputa din clanul social-democrat, ministrul Culturii aloca bani unui teatru inexistent, Basescu zicea ca Opozitia ar trebui sa se uneasca in jurul lui Crin Antonescu, Mazare trimitea tarii o poza din Madagascar, Udrea anunta ca o cauta Netflix ca sa faca un serial despre viata ei in Costa Rica si tot asa.
Citeste toate textele scrise de Cristian Preda pentru Ziare.com
Miercuri a cazut bomba: CCR a hotarat ca presedintele trebuia s-o revoce pe Kovesi, atunci cand i-a cerut ministrul Toader.
Au urmat reactiile. Iordache-alta-intrebare a jubilat in fata camerelor: "Codruta, go home!", a zis el. Tariceanu a aplaudat transformarea regimului in unul parlamentar. Trompetistii majoritatii au amenintat ca-l suspenda pe presedinte daca nu va face ce i-au dictat Dorneanu & co., iar sefei DNA i-au transmis ca ar fi mai bine sa isi dea demisia.
Suporterii lui Iohannis i-au cerut lucruri dintre cele mai diverse: unii - sa intre in greva, altii - sa amane decizia revocarii, inclusiv pana ce Parlamentul ajunge sa aiba 300 de deputati, analistii i-au sugerat sa ancheteze Curtea Constitutionala, iar niste gazetari au zis ca e momentul optim pentru ca Iohannis sa organizeze referendumul promis anul trecut etc.
Vrand parca sa arate ca imaginatia e in pana, seful PNL a declarat ca hotararea CCR e o "lovitura de stat", dupa ce deunazi el insusi fusese acuzat de a fi pus la cale asa ceva, intrucat a depus o plangere penala impotriva Vioricai Dancila.
Cateva mii de oameni au iesit in strada, ca s-o sustina pe sefa DNA. E interesant ca au reactionat si peste 500 de procurori. Acestia au semnat o "declaratie de principii", in care cereau ca independenta sistemului de justitie sa fie respectata.
Singurul care a tacut a fost chiriasul de la Cotroceni. Atitudinea asta nu e noua. Ea tine de ceea ce s-ar putea numi deriva monarhica a presedintelui. Klaus Iohannis e zgarcit cu cuvintele, intrucat nu crede ca ar trebui sa guverneze, ci - precum un rege - sa domneasca. Iata de ce el a inteles coabitarea ca o auto-izolare.
Singurele sale batalii au privit apararea asa-numitelor atribute regaliene ale statului, care privesc politica externa si Justitia. In ultimele luni, majoritatea i-a contestat tocmai asumarea acestora, provocand un scandal monstru referitor la mutarea ambasadei la Ierusalim si, respectiv, introducand o plangere la CCR despre revocarea Codrutei Kovesi.
Procedand asa, atat MAE & Dragnea, cat si judecatorii constitutionali au mers mai departe decat se astepta Iohannis, un sef de stat care a vrut sa fie absent precum un monarh, dar se trezeste acum deposedat de orice putere.
Regele Klaus e silit sa abdice. Asta ar putea fi o ocazie pentru presedintele Iohannis sa-si ia in serios mandatul.
Cristian Preda este profesor la Universitatea din Bucuresti (din 1992) si deputat european (din 2009).

Joi, 14 Iunie 2018, ora 16:18
Portarul roman Ionut Andrei Radu s-a transferat, joi, de la Inter la Genoa.
Premium Sport anunta ca Inter i-a cedat la Genoa pe Radu si fundasul dreapta Federico Valietti in schimbul a 15 milioane de euro.
Intelegerea implica insa si ca Inter sa-l achizitioneze pe atacantul Eddy Salcedo, dar dupa 1 iulie, pentru a nu afecta bilantul financiar pe sezonul in curs.
In schimb, Radu si Valietti vor fi achizitionati inca de pe acum, tocmai pentru a o ajuta pe Inter sa-si puna la punct bilantul in vederea Fair Play-ului Financiar.
Ionut Radu are 21 de ani si se afla sub contract cu Inter inca din 2013, pe cand avea doar 16 ani.
In sezonul precedent a evoluat sub forma de imprumut la Avellino, in Serie B.
In 2016, Radu a prins chiar cateva minute in echipa mare a "nerazzurrilor", care au introdus in tranzactia cu Genoa si o clauza de rascumparare.

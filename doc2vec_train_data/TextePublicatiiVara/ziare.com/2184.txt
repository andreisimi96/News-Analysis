Marti, 12 Iunie 2018, ora 20:08
Se implinesc 52 de ani de la gestul considerat cel mai frumos din istoria turneului de la Roland Garros.
In 1966, ungurul Istvan Gulyas a dat o lectie de fair-play cum rar s-a vazut in sportul profesionist.
Fostul tenismen maghiar a avut posibilitatea de a castiga fara sa joace turneul de la Roland Garros, dar a refuzat.
S-a intamplat la editia din 1966, cand adversarul sau din finala, Tony Roche, s-a accidentat la glezna si a anuntat ca nu poate juca.
Pentru organizatori a fost o lovitura teribila, mai ales ca biletele se vandusera deja, iar fanii tenisului din acele vremuri asteptau cu sufletul la gura marea finala.
In aceste conditii, s-a ajuns la o solutie de neconceput in zilele de astazi. Ei l-au intrebat pe Istvan Gulyas daca accepta ca meciul sa fie amanat pana cand Roche isi va reveni, iar ungurul a dat o mare lectie de sportivitate.
El a acceptat amanarea meciului, desi, in cazul in care ar fi refuzat ar fi primit automat titlul de campion la Roland Garros.
Meciul s-a jucat in cele din urma cu o zi intarziere, iar Gulyas a pierdut. El a ramas insa in istorie ca fiind jucatorul care a facut cel mai impresionant gest de fair-play de la Roland Garros.
In urma acestui gest, el a fost si premiat de UNESCO in 1967 pentru lectia de sportivitate data.

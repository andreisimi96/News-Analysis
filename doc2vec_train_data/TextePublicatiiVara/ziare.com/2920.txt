Luni, 18 Iunie 2018, ora 06:40
Un cutremur puternic a lovit vestul Japoniei luni dimineata, in urma caruia mai multe persoane au murit, printre care o fetita de noua ani.
Canalul public de televiziune NHK, precum si canalul privat TV Asahi au evocat "mai multe" posibile decese, in timp ce agentia de presa Kyodo a precizat ca fetita a fost strivita de un zid la marginea unei piscine, intr-o localitate la nord de Osaka. Contactata de AFP, initial politia din Osaka a spus ca nu poate confirma aceste informatii.
Fox News anunta trei decese si peste 40 de raniti.
Seismul, cu magnitudinea 5,3 potrivit institutului american USGS, s-a produs la orele 07.58 (duminica, 22.58 GMT) in apropiere de Osaka, la o adancime de 15,4 kilometri.
La randul sau, agentia meteorologica a evaluat magnitudinea la 5,9 pentru o intensitate de "sase minus" pe scara seismica japoneza, utilizata pentru a evalua efectele la suprafata ale unui cutremur de pamant.
Ea se intinde de la gradul unu (seism abia perceptibil) la gradul sapte (mobilele zboara prin camera si casele se prabusesc) . La gradul "sase minus", este dificil sa ramai in picioare.
Pe de alta parte, nu exista riscul de tsunami, au informat autoritatile nipone.
Cel putin un incendiu a izbucnit intr-o locuinta situata la nord de Osaka, potrivit imaginilor transmise de televiziune care, de asemenea, au aratat avarierea unei canalizari cu apa.
Premierul Shinzo Abe a luat rapid cuvantul pentru a da asigurari legate de mobilizarea guvernului, cu "prima prioritate de a salva viata oamenilor". El a ordonat echipei sale "sa adune cu promptitudine informatii despre eventuale pagube".
Puternicul seism a provocat avarierea retelei de distributie a energiei electrice in unele zone, determinand suspendarea traficului feroviar la o ora de mare afluenta si afectand peste 170.000 de locuinte, dar nu a provocat momente de panica.
Autoritatea de reglementare nucleara nu a detectat nimic anormal in centralele din regiune.
Japonia este situata in Cercul de foc al Pacificului, o zona vasta care concentreaza majoritatea cutremurelor de pamant si a eruptiilor vulcanice de pe Terra. Ea este lovita anual de peste 20% din seismele cele mai puternice inregistrate pe glob.
Strong earthquake hits Osaka in western Japan; partial building collapses reported https://t.co/WCCpvN3XYC
- Fox News (@FoxNews) 18 iunie 2018

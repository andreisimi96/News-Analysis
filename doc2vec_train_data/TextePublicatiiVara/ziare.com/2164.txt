Marti, 12 Iunie 2018, ora 16:22
Partidul Social Democrat considera ca declaratiile facute marti de presedintele Klaus Iohannis referitoare la decizia Curtii Constitutionale privind solutionarea conflictului dintre presedinte si ministrul Justitiei reprezinta un atac deosebit de grav la adresa ordinii constitutionale din Romania.
Mai mult, afirma social democratii, intentia sefului statului de a pune in discutie, intr-o dezbatere publica, decizia CCR "constituie un act de agresiune asupra acestei institutii fundamentale pentru sistemul democratic din Romania".
"Deciziile Curtii Constitutionale sunt definitive si general obligatorii - ele se executa, nu se discuta! In logica presedintelui Iohannis, orice decizie a unei instante de judecata din Romania ar fi pusa in discutie, in loc sa fie de indata executata.
Mai mult decat atat, Curtea Constitutionala este singura institutie abilitata sa stabileasca interpretarea corecta a Legii fundamentale. Nimeni altcineva, nici presedintele, nici alta autoritate a statului si nici macar societatea civila, nu are dreptul sa se substituie autoritatii CCR pentru a da verdicte cu privire la respectarea Constitutiei Romaniei", afirma PSD intr-un comunicat remis Ziare.com.
Social democratii mai spun ca declaratiile lui Iohannis echivaleaza cu un indemn la nesupunere in fata legilor si instantelor judecatoresti din Romania.
"Dupa modelul presedintelui Iohannis, orice cetatean poate intarzia dupa bunul plac punerea in aplicare a unei obligatii legale, a unei amenzi sau a unei sentinte, pe motiv ca vrea sa inteleaga mai bine motivarea celor care au emis sanctiunea.
Este inadmisibil ca presedintele Iohannis sa insinueze ca decizia CCR ar pune sub semnul intrebarii independenta procurorilor. Nimeni, nici Curtea Constitutionala, nici majoritatea parlamentara, nici ministrul Justitiei si nimeni altcineva nu a pus nici macar un moment in discutie independenta procurorilor in administrarea cauzelor.
Asadar, insinuarea presedintelui ca cineva ar dori sa intervina in independenta procurorilor este o actiune deliberata de dezinformare a opiniei publice din Romania, ceea ce este incalificabil in raport cu functia de presedinte al republicii", se mai arata in comunicat.
Potrivit PSD, si afirmatia lui Iohannis potrivit careia PSD sau CCR ar urmari amputarea atributiilor sale reprezinta o dezinformare si intoxicare a cetatenilor.
"Nu poti amputa ceva ce nu exista. Constitutia Romaniei nu confera niciun rol presedintelui Romaniei in revocarea procurorilor-sefi. Este deci o minciuna ca atributiile sale constitutionale ar fi fost restranse printr-un demers al PSD sau prin deciziile CCR", considera PSD.
"Declaratiile cu privire la statul paralel sunt ironice"
Social democratii s-au aratat deranjati si de afirmatiile sefului statului cu privire la statul paralel.
"Nu in ultimul rand, PSD condamna declaratiile ironice ale presedintelui Iohannis cu privire la Statul Paralel, care in optica sa ar fi doar "o poveste". Protocoalele secrete prin care justitia a fost subordonata serviciilor secrete reprezinta o realitate, nu o poveste.
Abuzurile procurorilor Lucian Onea si Mircea Negulescu "Portocala" care acum sunt cercetate penal reprezinta o realitate, nu o poveste! Deciziile unor instante de judecata care au respins dosare DNA pe motivul falsificarii probelor sau distorsionarii unor interceptari nu sunt o poveste, ci o realitate foarte concreta.
Achitarile in marile dosare politice, facute in functie de agenda politica a celor alesi, reprezinta, de asemenea, o realitate si nu o poveste. Miopia politica a domnului Iohannis cu privire la toate aceste abuzuri grave pune serios sub semnul intrebarii autonomia sa decizionala, mai ales in conditiile in care DNA a confirmat inceperea urmaririi penale intr-un dosar care il vizeaza in mod direct pe presedintele Romaniei", conchide PSD.
Presedintele Klaus Iohannis a comentat marti pentru prima data motivarea Curtii Constitutionale pe decizia prin care il obliga sa o revoce pe sefa DNA, Laura Codruta Kovesi.
Iohannis a spus ca nu se grabeste cu o decizie in ce o priveste pe Kovesi, ca el este cel care vegheaza la respectarea Constitutiei, in niciun caz nu o incalca, si ca nu a putut sa nu constate o coincidenta intre actiunile CCR din ultimul timp si planul PSD de a amputa puterea presedintelui.
Citeste si: Iohannis il ataca pe Dragnea: E inadmisibil ca un infractor sa ameninte magistratii, dupa ce a convocat un miting mediocru antijustitie

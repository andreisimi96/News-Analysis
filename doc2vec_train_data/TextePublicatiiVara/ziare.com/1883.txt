Duminica, 10 Iunie 2018, ora 11:06
Organizatorii de la Roland Garros au luat o decizie surprinzatoare in vederea obisnuitei sedinte foto in care campioana de la French Open isi prezinta trofeul intregului Paris si nu numai.
De regula, la o zi dupa finala Roland Garros, marea castigatoare vine impreuna cu trofeul si se fotografiaza in fata Tour Eiffel, cel mai important simbol al capitalei Frantei.
Insa organizatorii au ales ca in acest an Simona Halep sa nu aiba parte de aceasta onoare, fotografiile urmand sa fie facute in complexul unde se disputa turneul parizian, la Porte d'Auteuil.
Cei de la Roland Garros au ales sa faca acest lucru din motive de securitate, stiindu-se faptul ca Parisul a fost in ultimii ani tinta gruparilor de teroristi, dupa cum scrie Fanatik .
In ultimii ani, si Maria Sharapova , dar si Serena Williams au facut celebra sedinta foto in fata Tour Eiffel (vezi foto articol).
Simona Halep a castigat Roland Garros dupa o finala minunata cu Sloane Stephens, in care a revenit de la 3-6, 0-2, pentru a triumfa cu 6-4, 6-1 in ultimele 2 seturi.

Miercuri, 30 Mai 2018, ora 17:21
Deputatii au adoptat, miercuri, un proiect potrivit caruia e obligatoriu sa existe bariere sau semibariere la trecerile la acelasi nivel cu calea ferata ale tuturor drumurilor internationale "E" si cele nationale, cu grad mare de risc de producere a accidentelor rutiere.
Initiativa adoptata de Camera Deputatilor in calitate de for decizional prevede completarea Ordonantei Guvernului nr.43/1997 privind regimul drumurilor, astfel incat administratorii de cai ferate au obligatia de a monta bariere sau semibariere la acelasi nivel cu calea ferata ale tuturor drumurilor internationale, precum si ale drumurilor nationale care prezinta un grad ridicat de risc de producere a accidentelor rutiere.
Acestia trebuie sa aiba in acest sens avizul administratorului drumului si al Politiei Rutiere.
Incalcarea prevederilor legii se va sanctiona cu amenzi de la 50.000 de lei la 250.000 de lei, aplicate administratorului caii ferate, incepand cu 1 ianuarie 2020.
De asemenea, legea mai prevede: "Administratorul caii ferate este obligat sa asigure vizibilitatea trecerilor la celasi nivel cu calea ferata prin curatarea vegetatiei pe o raza de 150 de metri masurata din intersectie."
Propunerea legislativa se duce astfel la presedintele Klaus Iohannis pentru promulgare.

Sambata, 09 Iunie 2018, ora 15:36
Ilie Nastase i-a transmis un mesaj Simonei Halep cu putin timp inainte de startul finalei de la Roland Garros cu americanca Sloane Stephens.
Fostul mare tenismen roman e convins ca Simona se va castiga finala daca va evolua ca si pana acum.
"Am sunat-o pe Simona si am vorbit cu altcineva, ca ea era la interviu. I-am transmis sa joace ca si pana acum, sa loveasca mingea, sa serveasca la fel ca si pana acum si sa nu se enerveze daca va face si duble greseli, ca asa se intampla cand fortezi si cu al doilea serviciu", a spus Ilie Nastase intr-o interventie la Digi Sport .
De asemenea, Ilie Nastase e sigur ca Roland Garros 2018 nu va fi decat primul dintr-un lung sir de turnee de Grand Slam castigate pentru Simona.
"Cred ca a venit momentul si pentru Simona. Joaca cel mai bun tenis, de cand e in circuit. Daca va juca asa cum a facut-o cu Muguruza sau cu Kerber, nu-mi fac probleme. Nu vad cum sa piarda. O sa conteze doar cate trofee de Grand Slam o sa ia. Cand o sa ia unul, o sa fie gurmanda, o sa le ia pe toate. O sa vedeti. Asta nu poti sa pregatesti, lucrurile astea vin automat", a mai adaugat acesta.
Finala de la Roland Garros 2018 dintre Simona Halep si Sloane Stephens se va disputa sambata, incepand cu ora 16:10.
Partida va fi transmisa, in format LIVE text, de site-ul Ziare.com, in timp ce la TV poate fi vizionata in direct pe posturile Pro TV si Eurosport.

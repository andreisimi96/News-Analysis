Miercuri, 13 Iunie 2018, ora 16:43
Liderul organizatiei municipale a PSD Constanta si primarul orasului, Decebal Fagadau, spune ca dezaproba postarea prin care se acrediteaza ideea ca huiduielile auzite luni seara pe Arena Nationala au vizat-o pe Simona Halep.
Edilul ii cere scuze Simonei Halep pentru acea postare. Mesajul a aparut pe paginile de Facebook ale mai multor organizatii judetene PSD inclusiv la Constanta, fiind sters astazi de cele mai multe.
"Dezaprob vehement aceasta postare. Pe pagina de Facebook a PSD Constanta, cea pe care organizatia municipala o gestioneaza, nu s-a postat asa ceva. Vreau sa subliniez asta. Organizatia Municipala este separata de Organizatia Judeteana a PSD Constanta.
In ce priveste retelele de socializare, de asemenea, paginile celor doua organizatii au moderatori diferiti. Aseara, cand am auzit despre ce e vorba, i-am cerut administratorului paginii de Facebook a Organizatiei Judetene sa stearga aceasta postare. In cursul zilei de astazi voi adresa scuzele mele Simonei, familiei si echipei sale", a scris Fagadau, miercuri, pe Facebook.
El considera ca performanta Simonei Halep nu trebuie murdarita de lupta politica interna.
"Performanta Simonei nu trebuie murdarita de lupta politica interna. Oamenii politici trebuie sa se incline in fata campioanei Simona Halep, sa o aplaude si ii multumeasca pentru modul in care reprezinta Romania.
Aceleasi aplauze se cuvin familiei si echipei sale. In cursul zilei de astazi am adresat scuzele mele", a mentionat Fagadau pentru News.ro.
Mai multe filiale PSD printre care Bucuresti, Constanta, Tulcea, Giurgiu si Mehedinti au postat marti seara pe paginile lor de Facebook filme sau colaje prin care acrediteaza ideea ca huiduielile care au putut fi auzite luni seara pe Arena Nationala au vizat-o pe Simona Halep sau i-au stricat acesteia momentul de glorie.
Miercuri, mesajele respective disparusera de pe paginile organizatiilor, cu exceptia celei a PSD Constanta.
Citeste detalii aici Manipulare grosolana marca PSD: Colaj care sustine ca romanii de pe Arena Nationala au huiduit-o pe Simona Halep (Foto&Video)

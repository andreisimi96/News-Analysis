Luni, 18 Iunie 2018, ora 11:27
Indicele ROBOR la trei luni, in functie de care sunt calculate dobanzile la majoritatea creditelor in lei, a crescut la 2,92%, cel mai mare nivel din octombrie 2014, potrivit datelor publicate luni de Banca Nationala a Romaniei (BNR).
ROBOR la trei luni este indicatorul principal in functie de care se calculeaza dobanzile variabile la creditele in lei.
Vineri, indicele a stagnat la 2,90% pentru a patra zi consecutiv.
Luni, indicele a atins 2,92%, cel mai mare nivel din 13 octombrie 2014, cand a fost 2,92%.
Indicele a crescut accelerat incepand din 13 aprilie, cand a atins nivelul de 2,07%.
Totodata, indicele ROBOR la sase luni a crescut luni la 3,03%, cel mai mare nivel din 30 septembrie 2014, cand a fost 3,03%.
BNR a anuntat, in 7 mai, cresterea ratei dobanzii de politica monetara de la 2,25% la 2,50% pe an.

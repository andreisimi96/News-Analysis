Joi, 07 Iunie 2018, ora 10:01
Managerul Simonei Halep, Virginia Ruzici, i-a criticat pe romanii care pun foarte multa presiune pe sportiva care se pregateste de semifinala de la Roland Garros cu Garbine Muguruza .
Intr-un interviu acordat site-ului oficial de la Roland Garros , Ruzici a spus ca Simona se afla sub o presiune enorma venita din partea romanilor care isi doresc sa castige fiecare meci, iar din acest motiv are si probleme.
"Simona a avut trei finale in care a fost atat de aproape de victorie, dar acum cred ca se gandeste doar sa ia meci cu meci. Celelalte jucatoare ramase in turneu sunt foarte ambitioase, joaca foarte bine, astfel ca orice se intampla. Sper insa ca e randul Simonei, ar fi ceva fantastic pentru noi, in Romania, dar cel mai mult pentru Simona. A lucrat atat de mult, si-a daruit viata tenisului si i-a fost foarte greu sa treaca peste infrangerea de anul trecut de la Roland Garros.
Asteptarile in Romania sunt uriase. Am foarte multa admiratie pentru felul in care gestioneaza tot ce se intampla in jurul ei. Nu va puteti imagini sub ce presiune sta Simona incepand din 2014, de cand oamenii ii cer sa castige absolut fiecare meci. Asta este imposibil! Nici macar Serena Willians nu a castigat fiecare meci", a spus Ruzici.
Simona a ajuns in semifinalele de la Roland Garros dupa ce a invins-o pe Angelique Kerber , scor 6-7 (2), 6-3, 6-2.
In semifinale, Simona se va duela cu Garbine Muguruza (3 WTA ), joi dupa ora 16:00, in direct pe Ziare.com.
In cazul in care va pierde acest meci, Simona va cobori pe locul doi in clasamentul WTA , iar daca va castiga isi va asigura pozitia.
Muguruza o conduce cu 3-1 in intalnirile direct pe Simona.

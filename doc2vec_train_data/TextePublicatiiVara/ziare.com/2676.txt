Sambata, 16 Iunie 2018, ora 09:46
China va impune tarife suplimentare de 25% pentru importuri americane in valoare de 50 de miliarde de dolari, care includ 659 de tipuri de produse.
Tarife pentru bunuri americane in valoare de 34 de miliarde de dolari, care includ produse agricole, auto si acvatice, vor intra in vigoare pe 6 iulie.
Tarifele pentru restul bunurilor vor fi anuntate la o data ulterioara, potrivit agentiei chineze Xinhua, care a citat Comisia pentru Tarife a Consiliului de Stat, relateaza Reuters.
Consiliul de Stat este guvernul chinez.
Presedintele american Donald Trump a anuntat, vineri, introducerea unor tarife de 25% pentru importuri chineze in valoare de 50 de miliarde de dolari , decizie care pare sa declanseze un razboi comercial intre cele mai mari doua economii ale lumii.
Trump a spus ca tarifele vor fi impuse pentru o lista de importuri din China de importanta strategica. Presedintele s-a mai angajat sa adopte masuri suplimentare, daca Beijingul va reactiona.
"Decizia Statelor Unite incalca regulile Organizatiei Mondiale a Comertului si contravine consensului realizat de China si Statele Unite in negocierile comerciale precedente.
De asemenea, incalca grav drepturile legitime ale Chinei si lezeaza interesele Chinei si ale poporului sau", a relatat Xinhua.

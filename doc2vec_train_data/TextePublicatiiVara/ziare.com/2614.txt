Vineri, 15 Iunie 2018, ora 21:09
Grecia si Macedonia vor semna duminica un acord prin care se va schimba numele fostei republici iugoslave, conform biroului de presa al guvernului grec.
Acordul va fi semnat in regiunea Prespes, o zona impartita de Grecia, Macedonia si Albania, de catre ministrii de Externe ai celor doua tari, scrie Reuters.
Prim-ministrul grec Alexis Tsipras si omologul sau, Zoran Zaev, vor fi prezenti. Cei doi au convenit ca Macedonia sa se denumeasca "Republica Macedonia de Nord".
Acordul a starnit o opozitie vehementa in ambele tari. Presedintele macedonean a declarat ca va bloca intelegerea iar in Grecia opozitia a depus o motiune de cenzura impotriva lui Tsipras.
Intelegerea are nevoie de aprobarea Parlamentelor ambelor tari si trebuie sa treaca de un referendum in Macedonia.

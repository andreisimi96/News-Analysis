Luni, 04 Iunie 2018, ora 12:15
37 de organizatii ale societatii civile ii solicita intr-o scrisoare deschisa presedintelui Klaus Iohannis sa organizeze consultari publice pe tema deciziei CCR atat cu organizatii ale societatii civile, cat si cu partide politice si organizatii profesionale din sistemul judiciar.
"Urmare a deciziei Curtii Constitutionale in dosarul nr. 589E/2018 prin care 6 judecatori ai CCR au acordat ministrului Justitiei prerogative discretionare privind revocarea magistratilor cu functii de conducere si au impus presedintelui Romaniei revocarea din functie a Procurorului-sef al DNA, organizatiile semnatare va solicita organizarea de consultari publice atat cu organizatii ale societatii civile, cat si cu partide politice si organizatii profesionale din sistemul judiciar care sa preceada si sa ajute la formularea hotararilor si actiunilor subsecvente deciziei CCR.
Acestea nu trebuie sa se reduca la disputa in jurul cererii de revocare a procurorului-sef DNA, ci trebuie sa priveasca si viitorul luptei anticoruptie, independenta Justitiei, respectarea statului de drept si rolul Curtii Constitutionale", se arata in scrisoarea citata, remisa luni Ziare.com de Initiativa Romania.
Organizatiile semnatare considera necesare aceste consultari, pentru ca "Romania a ajuns intr-un moment critic al istoriei, in care locul nostru in Uniunea Europeana, democratia si statul de drept sunt puse cu intentie in pericol chiar de catre cei alesi sau numiti sa le apere".
In opinia celor care semneaza documentul, "decizia CCR este contrara legii, prevederilor constitutionale si obligatiilor asumate prin Mecanismul de cooperare si verificare si prin Tratatul de aderare la UE si submineaza atributiile altor puteri in stat".
"Pe scurt, decizia ne intoarce cu rea intentie la momentul preaderarii la UE, cand Justitia era complet aservita puterii politice, dosarele se deschideau sau inchideau in sedinte de partid la comanda politica, iar procurorii erau anchetati si dati afara din magistratura daca investigau coruptia politica".
Totusi, organizatiile semnatare sustin ca CCR este si trebuie sa ramana o institutie fundamentala in arhitectura constitutionala a statului roman, care trebuie respectata, "chiar daca actiunile unor membri CCR, care au folosit institutia pentru interese politice sau rafuieli personale, au diminuat momentan prestigiul si profesionalismul Curtii".
Organizatiile semnatare ale scrisorii sunt:

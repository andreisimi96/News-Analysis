Miercuri, 06 Iunie 2018, ora 20:22
Deputatul USR Stelian Ion denunta incercari de intimidare a procurorilor, printr-una dintre modificarile aduse Codului de procedura penala, care prevede ca procurorul poate fi tras la raspundere daca dispune o masura privativa de libertate in cazul unui inculpat, care ulterior este achitat.
"Magistratul, evident, ca poate fi supus unei astfel de masuri, pentru ca propunerea presupune ca atunci cand a fost dispusa o astfel de masura si in urma judecatii s-a dispus achitare se considera din start ca avem de a face cu o lipsire nelegala de libertate, ceea ce e foarte grav, pentru ca unele sunt temeiurile pentru arestarea preventiva, spre exemplu, si altele sunt temeiurile pentru condamnare.
Asa incat propunerea nu face decat sa intimideze organele judiciare sa se gandeasca de 10 ori inainte de a dispune o astfel de masura, pentru ca, in cazul in care s-ar dispune achitarea, vor fi trase la raspundere. Pe de alta parte, daca totusi au dispus o asemenea masura, evident ca vor fi tentate sa dispuna condamnarea acelei persoane tocmai pentru a nu fi trase la raspundere. Deci, e de o gravitate fara precedent", a spus Stelian Ion, la finalul sedintei Comisiei speciale pentru elaborarea legilor Justitiei.
El a adaugat ca a vazut foarte multe nereguli in articolele din proiectul pentru modificarea Codului de procedura penala, proiect care a fost miercuri in dezbaterea comisiei.
"Initial, la sedintele trecute, dezbaterile s-au desfasurat cu totul altfel, pentru ca PSD a spus raspicat ca preia toate propunerile CSM. CSM s-a straduit sa formuleze corecturi si a corectat 80 - 90% din toate aceste propuneri, le-a adus la o forma acceptabila si cumva ne-a adormit vigilenta aceasta declaratie a PSD. Astazi, ni s-a aratat o varianta in care toate acele propuneri ale CSM corectate sau imbunatatite au fost abandonate de catre PSD si, practic, se revine in mare parte la varianta initiala a proiectului de lege care este catastrofala pur si simplu", a incheiat deputatul USR.
Comisia parlamentara speciala pentru elaborarea legilor Justitiei a dezbatut, miercuri, amendamentele depuse la proiectul de modificare a Codului de procedura penala, iar joi urmeaza sa dea un raport.
"Am convenit prin vot saptamana trecuta ca tot ce inseamna camera preliminara in cuprinsul Codului de procedura penala va fi eliminat", a spus presedintele comisiei, Florin Iordache.
Parlamentarii din comisie reiau lucrarile joi, de la ora 10,00.

Joi, 31 Mai 2018, ora 06:45
CCR va dezbate, joi, sesizarea cu privire la modificarea si completarea Legii nr. 317/2004 privind Consiliul Superior al Magistraturii, fiind a treia oara cand aceasta lege ajunge pentru a fi analizata de judecatorii Curtii Constitutionale.
Presedintele Klaus Iohannis a sesizat, pe 11 mai, CCR cu privire la aceasta lege.
Presedintia a sesizat la CCR ca in modificarile Legii 317 se arata ca judecatorii si procurorii din sectiile CSM primesc o serie de atributii noi, acestea incalcand Constitutia.
Potrivit modificarilor aduse Legii 317, sectia pentru judecatori numeste si revoca din functie presedintele, vicepresedintii si presedintii de sectii ai ICCJ, propune presedintelui numirea in functie si eliberarea din functie a judecatorilor, numeste judecatorii stagiari pe baza rezultatelor obtinute la examenul de absolvire a Institutului National al Magistraturii, elibereaza din functie judecatorii stagiari sau dispune promovarea judecatorilor.
Totodata, Sectia pentru procurori, la propunerea ministrului Justitiei, inainteaza presedintelui propunerea pentru numirea procurorului general al Parchetului General, prim-adjunctului si adjunctului acestuia, procurorului sef al DNA, adjunctii acestuia, procurorului sef al DIICOT si adjunctii acestuia, numeste si revoca procurorii sefi de sectie ai Parchetului General, DNA si DIICOT.
Apoi, dupa ce CCR se va exprima asupra chestiunilor semnalate in sesizarea lui, seful statului va face o noua analiza si va decide atunci daca se impune o reexaminare.

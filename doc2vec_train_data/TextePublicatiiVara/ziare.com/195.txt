Luni, 28 Mai 2018, ora 08:02
Letona Jelena Ostapenko a vorbit despre eliminarea suferita in primul tur de la Roland Garros, la un an distanta dupa ce anul trecut a castigat turneul.
Ostapenko a mentionat ca totul a mers impotriva ei si ca se astepta sa sufere aceasta eliminare.
"Sunt atat de dezamagita si de suparata! A fost o zi catastrofala, am jucat la 20% din capacitatea mea! Oricine ar fi putut sa ma invinga. Nu am fost eu insami pe teren.
Am vrut sa lupt, dar ea a jucat bine in aparare. Inca de la inceputul zilei am simtit ca se poate intampla asa ceva. Am fost intr-o stare proasta. Am incercat sa raman pozitiva, dar nu mi-a iesit. Dupa Roma m-am accidentat si nu prea m-am antrenat in ultima perioada", a spus Ostapenko la conferinta de presa.
Jelena Ostapenko a parasit turneul in primul tur dupa o infrangere suferita in fata ucrainencei Kateryna Kozlova.
Ocupanta locului 66 in clasamentul WTA s-a impus cu 7-5, 6-3, dupa o partida ce a durat o ora si 35 de minute.
Dupa aceasta eliminare, Ostapenko pierde cele 2.000 de puncte castigate anul trecut, dupa finala cu Simona Halep .

de Cristian Soitu
Vineri, 15 Iunie 2018, ora 22:51
Spania si Portugalia au terminat la egalitate, scor 3-3, intr-o confruntare din Grupa B a Cupei Mondiale 2018. A fost o partida superba, cu multe rasturnari de situatie si spectacol total la Sochi.
Dupa socul demiterii selectionerului cu doua zile inaintea meciului de debut, Spania a trait inca un soc si in startul confruntarii cu Portugalia.
Nacho l-a faultat in careu pe Cristiano Ronaldo in minutul 3, iar starul de la Real Madrid a transformat imediat lovitura de la 11 metri.
Spania a pus apoi stapanire pe joc, iar Diego Costa a adus egalarea in minutul 24 dupa prima faza controversata de la Cupa Mondiala 2018 . Atacantul spaniol l-a lovit pe Pepe inainte sa suteze, dar arbitrul a validat reusita desi a apelat la tehnologia video.
Pana la pauza, Portugalia a reusit sa treaca in avantaj, in urma reusitei lui Ronaldo din minutul 44, cu largul ajutor al lui David de Gea, care a scapat mingea din maini.
Spania a revenit mult mai agresiva de la vestiare si a intors scorul intr-un interval de doar trei minute.
Diego Costa a facut 2-2 in minutul 55 dupa o recentrare excelenta a lui Busquets, iar Nacho a prins sutul carierei trei minute mai tarziu, cand "bomba" din afara careului a atins ambele bare laterale inainte sa intre in poarta.
Portugalia nu s-a lasat insa si a revenit in joc tot datorita eroului ei permanent, Cristiano Ronaldo , care a punctat magnific in minutul 88 din lovitura libera, printr-un sut ce a trimis mingea in vinclu.
Dupa acest rezultat, Iran ocupa primul loc in Grupa B, cu 3 puncte, urmata de Spania si Portugalia cu cate un punct. Maroc este ultima, fara niciun punct.
In primul meci din Grupa B, Iran a invins Marocul cu 1-0.
In etapa a doua, Maroc va intalni Portugalia, pe 20 iunie de la ora 15:00, iar Iran se va intalni cu Spania, pe 20 iunie de la ora 21:00.
PORTUGALIA - SPANIA 3-3
90+4 - Final de meci!
90+2 - Ronaldo trimite cu capul din sase metri, dar mingea se duce pe langa.
90 - 4 minute suplimentare.
88 - GOL PORTUGALIA!!! Cristiano Ronaldo inscrie superb din lovitura libera de la 20 de metri, direct in vinclu!!!
86 - Schimbare Spania: Lucas Vazquez intra in locul lui David Silva.
80 - Schimbare Portugalia: Andre Silva intra in locul lui Guedes.
79 - Cristiano Ronaldo scapa singur spre poarta, dar lobul sau este blocat.
77 - Schimbare Spania: Aspas intra in locul lui Diego Costa.
76 - Quaresma trage cu efect din afara careului, insa mingea se duce peste poarta.
71 - Sansa mare pentru Spania. Diego Costa trage insa alaturi dintr-o pozitie foarte buna.
70 - Schimbare Spania: Tiago intra in locul lui Iniesta.
69 - Schimbare Portugalia: Quaresma intra in locul lui Silva.
68 - Schimbare Portugalia: Joao Mario intra in locul lui Bruno Fernandes.
65 - Portugalia are posesia, dar Spania se apara bine dupa marcarea golului trei.
58 - GOL SPANIA!!! Nacho marcheaza cel mai frumos gol de pana acum la Cupa Mondiala cu un sut bomba din afara careului!!! Mingea loveste ambele bare laterale si intra in poarta!!!
55 - GOL SPANIA!!! Costa reuseste dubla cu o reluare din fata portii, dupa o faza fixa in care Busquets a recentrat excelent!!!
50 - Iniesta pierde o minge la marginea careului advers, dar portughezii nu profita.
46 - Se reia jocul!
45+1 - Pauza!
45 - 1 minut suplimentar!
44 - GOL PORTUGALIA!!! Ronaldo inscrie cu un sut pe centru din marginea careului, la care De Gea are o mare parte de vina! Portarul spaniolilor scapa mingea din mana!
41 - Momente mai linistite pe teren, Portugalia incearca sa stea intr-un pressing avansat.
35 - Ce ocazie!!! Iniesta trage putin pe langa poarta din zece metri!
34 - Spania domina complet in ultimele minute, Portugalia nu mai poate trece de centrul terenului.
28 - Cartonas galben pentru Bruno Fernandes.
26 - Ce ocazie!!! Isco suteaza puternic, dar mingea loveste bara si cade pe linia portii!
24 - GOL SPANIA!!! Diego Costa preia in marginea careului advers, patrunde spre poarta si inscrie cu un sut langa bara!!! Portughezii invoca un fault in atac si avem arbitraj video! Golul ramane valabil desi pe reluare se vede clar cum Costa il loveste pe Pepe!
22 - Ce ocazie!! Portugalia pleaca pe un contraatac trei contra doi, Ronaldo paseaza bine, dar Guedes se incurca in minge si nu apuca sa traga.
22 - David Silva primeste in careu, dar sutul sau e deviat intr-un corner ramas fara rezultat.
21 - Spania are sansa unui contraatac, dar Diego Costa se incurca la marginea careului advers.
17 - Sergio Busquets vede cartonasul galben pentru un fault asupra lui Ronaldo.
10 - David Silva suteaza peste poarta din 12 metri, pozitie centrala!
8 - Spania are primul atac dupa primirea golului, ramas insa fara rezultat.
4 - GOL PORTUGALIA!!! Ronaldo inscrie fara emotii din penalti!!!
3 - Penalti pentru Portugalia! Ronaldo patrunde in careu, cade si se acorda penalti dupa interventia lui Nacho. Decizie corecta!
2 - Portugalia are un prim atac periculos, dar Ramos intervine la marginea careului.
1 - A inceput meciul!
Echipele de start:
PORTUGALIA: Rui Patricio; Cedric Soares, Pepe, Fonte, Guerreiro; Moutinho, William Carvalho; Bernardo Silva, Bruno Fernandes; Guedes; Cristiano Ronaldo.
SPANIA: De Gea; Nacho, Pique, Ramos, Jordi Alba; Busquets, Koke, Iniesta, Isco, Silva; Diego Costa.
In etapa a doua, Maroc va intalni Portugalia, pe 20 iunie de la ora 15:00, iar Iran se va intalni cu Spania, pe 20 iunie de la ora 21:00.
Meciul e televizat de TVR 1.

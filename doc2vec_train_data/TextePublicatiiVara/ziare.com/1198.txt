Marti, 05 Iunie 2018, ora 12:22
Tudorel Toader a comentat, marti la amiaza, declaratia lui Klaus Iohannis, care a spus ca "procurorii nu pot fi in subordinea" unui politician, referitor la decizia CCR care stipuleaza ca ministrul Justitiei decide soarta procurorilor.
"A nu se confunda independenta procurorilor in instrumentarea cauzelor/constand in administrarea probatoriului, adoptarea solutiilor legale/, cu faptul ca acestia isi desfasoara activitatea sub autoritatea ministrului Justitiei, referitoare la administrarea Justitiei sau promovarea politicii penale", a scris Tudorel Toader pe Facebook, imediat dupa declaratiile presedintelui Iohannis.
Marti, presedintele Klaus Iohannis a comentat pentru prima data decizia CCR, care il obliga sa o demita pe Laura Codruta Kovesi.
" Procurorii nu pot fi in subordinea unui politician ", a spus Iohannis referitor la decizia CCR care stipuleaza ca ministrul Justitiei decide soarta procurorilor.
Seful statului a subliniat ca va astepta motivarea CCR inainte sa ia o hotarare in ce o priveste pe Laura Codruta Kovesi.
Amintim ca saptamana trecuta Curtea Constitutionala a hotarat ca exista un conflict institutional , dupa ce Guvernul a sesizat un posibil conflict intre Executiv si Presedintie, ca urmare a faptului ca presedintele Klaus Iohannis a refuzat sa o revoce pe Laura Codruta Kovesi, procuror sef al DNA.
CCR arata ca, pentru solutionarea acestui conflict, presedintele urmeaza sa emita decretul de revocare din functie a procurorului-sef al DNA .
Calin Popescu Tariceanu a comentat saptamana trecuta decizia CCR in cazul Kovesi, precizand ca procurorii vor ramane si in continuare independenti, fiind subordonati ierarhic doar procurorului de rang superior.
Tot saptamana trecuta, peste 700 procurori, 205 judecatori si 138 de auditori de justitie din intreaga tara au semnat o declaratie comuna in care isi exprima ingrijorarea fata de implicarea politicului in sistemul judiciar.

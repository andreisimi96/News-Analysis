Luni, 11 Iunie 2018, ora 21:23
Presedintele executiv al PMP, deputatul Eugen Tomac, l-a criticat, luni, pe ministrul de Externe, Teodor Melescanu, afirmand ca, dupa audierii in plenul Camerei Deputatilor, raspunsul acestuia a fost "lamuritor - nu s-a decis nimic, nu s-a facut nimic".
"L-am invitat astazi (luni - n.red.) in plenul Camerei Deputatilor pe Ministrul Afacerilor Externe pentru a lamuri criteriile in baza carora s-a anuntat mutarea Ambasadei Romaniei din Israel de la Tel Aviv la Ierusalim.
L-am intrebat, de asemenea, pe Ministrul Melescanu despre prioritatile Romaniei in cadrul presedintiei tarii noastre la Consiliul UE din 2019, si despre esecul administratiei romanesti in ceea ce priveste aderarea la spatiul Schengen", a scris Eugen Tomac pe pagina sa de Facebook.
El a precizat ca l-a intrebat pe Teodor Malescanu si despre situatia invatamantului in limba romana din Ucraina, dar si despre indiferenta si "ignoranta autoritatilor statului in ceea ce priveste nerespectarea de catre Serbia a drepturilor comunitatii romanesti din statul vecin".
"Si in Ucraina, si in Serbia, Valea Timocului cu precadere, avem o comunitate numeroasa de etnici romani, uitati si umiliti. Raspunsul a fost lamuritor. lamuritor. Nu s-a decis nimic, nu s-a facut nimic. Nu stim nimic", a adaugat liderul PMP.
Amintim ca ministrul de Externe, Teodor Melescanu, a mers luni in Parlament la "Ora Guvernului", la invitatia grupului PMP, pentru a da explicatii despre Memorandumul privind mutarea Ambasadei Romaniei de la Tel Aviv la Ierusalim .

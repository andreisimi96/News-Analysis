Duminica, 10 Iunie 2018, ora 16:25
Presedintele american Donald Trump a sosit in Singapore , duminica, pentru summit-ul cu liderul nord-coreean Kim Jong Un. Aeronava Air Force One a aterizat la Baza Aeriana Paya Lebar, la ora locala 20.20.
Presedintele SUA a fost intampinat de ministrul singaporez de Externe Vivian Balakrishnan si de alti demnitari. Balakrishnan l-a intampinat in urma cu cateva ore si pe nord-coreeanul Kim Jong Un, potrivit News.ro, care citeaza ABC News.
JUST IN: Pres. Trump arrives in Singapore, greeted by Singaporean Foreign Minister Vivian Balakrishnan, ahead of his historic summit with North Korean leader Kim Jong Un. https://t.co/EZaP154QuS pic.twitter.com/LhZltkKNx7
- ABC News (@ABC) June 10, 2018
Summit-ul Donald Trump - Kim Jong Un va avea loc, marti, pe Insula Sentosa, iar in cadrul caruia se spera sa se ajunga la un acord pentru denuclearizarea Coreei de Nord.
Delegatia americana, care vine direct de la summitul G7 din Canada , va sosi duminica seara. Trump se va intalni luni, cu o zi inainte de summitul care va avea loc la hotelul Capell, cu premierul statului Singapore, Lee Hsien Loong, relateaza The Guardian .
Presedintele SUA este insotit de secretarul de stat Mike Pompeo, consilierul pe probleme de securitate nationala John Bolton, seful de personal de la Casa Alba , John Kelly, si de secretarul de presa Sarah Sanders. Trump va fi cazat la hotelul Shangri-La.
Liderul Coreei de Nord a ajuns deja in Singapore, informeaza BBC . Avionul sau privat, un Ilyushin-62, a fost vazut decoland duminca dimineata din Phenian, potrivit agentiei de stiri sud-coreene Yonhap.
Liderul nord-corean va sta la hotelul St Regis pe perioada reuniunii.
Un alt avion din Pyongyang, la bordul caruia se crede ca se afla delegatia nord-coreeana, a ajuns in Singapore sambata. De asemenea, un avion militar de transport greu Iliusin Il-76, care ar putea transporta spectaculoasa limuzina blindata a lui Kim, a decolat spre Singapore.
Miza intalnirii istorice din Singapore
Miza summitului SUA- Coreea de Nord sunt armele nucleare si pacea pe Peninsula Coreeana. Regimul de la Phenian a efectuat mai multe teste nucleare si cu rachete balistice in ultimii ani, atragand asupra sa sanctiuni economice dure in partea Statelor Unite si mai multe schimburi dure de replici.
Washingtonul spera ca va reusi cu aceasta ocazie istorica sa il convinga pe Kim Jong Un sa renunte total la programul sau nuclear, dupa ce anumiti pasi au fost deja facuti.
Este prima data cand un lider nord-coreean intalneste un presedinte american in exercitiu. Inainte de a porni spre destinatie, Trump a descris summitul ca fiind "o sansa unica" pentru pace si a afirmat ca cei doi lideri se afla "pe un teritoriu necunoscut in cel mai adevarat sens".

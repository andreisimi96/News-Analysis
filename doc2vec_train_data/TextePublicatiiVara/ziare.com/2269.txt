Miercuri, 13 Iunie 2018, ora 14:33
Edi Iordanescu este noul antrenor al celor de la CFR Cluj , el semnand un contract pe trei sezoane cu echipa campioana.
In cadrul conferintei de presa in care a fost prezentat oficial, Iordanescu junior a dezvaluit ca a refuzat oferte mai bune din punct de vedere financiar pentru a semna cu "feroviarii".
"Pot sa spun public ca latura financiara nu a fost cea mai importanta pentru mine. Au fost solutii in strainatate care insemnau peste ce voi castiga eu la CFR. Pentru mine e important ca acest club imi va da posibilitatea sa ma bat pentru obiective importante. Am simtit incredere neconditionata din partea dansilor. Le multumesc si sunt sigur ca impreuna vom avea realizari", a declarat Edi Iordanescu, potrivit Telekomsport .
Tehnicianul sustine ca va fi implicat in transferurile pe care le vor face cei de la CFR, aceasta fiind una dintre conditiile pe care le-a pus.
"Am un acord care este strict stipulat in contract. Au fost negocieri, pentru ca ambele parti au fost foarte atente si au incercat sa fie echilibrate. A trebuit sa facem lucrurile foarte clare. Unul dintre aspectele la care eu am avut aceasta doleanta si mi s-a aprobat in totalitate a fost sa fiu implicat direct in selectie. Voi fi in club, de astazi, oficial, persoana care, tehnic vorbind, va fi cea mai competenta. Trebuie sa fiu implicat in mod direct", a adaugat Iordanescu.
Edi Iordanescu ajunge pe banca echipei campioane dupa ce a pregatit formatii ca ASA Targu Mures, Pandurii Targu Jiu, TSKA Sofia sau Astra Giurgiu .

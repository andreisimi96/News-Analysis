Miercuri, 06 Iunie 2018, ora 15:51
Ambasada Suediei la Bucuresti a avut, luni, un invitat care a facut deliciul internautilor: interpretul de manele Dan Bursuc.
"Ieri (luni - n.red.) bine cunoscutul muzician si producator de muzica Dan Bursuc a vizitat ambasada, pentru o discutie interesanta despre muzica clasica si muzica lautareasca moderna cu adjunctul misiunii diplomatice, Alexander Peyre Dutrey", se arata pe pagina oficiala de Facebook a ambasadei Suediei in Bucuresti.
Postarea s-a viralizat in scurt timp. A strans peste 1.000 de aprecieri de la internauti si a fost distribuita de peste 450 de ori in reteaua sociala.
Bineinteles, romanii au fost surprinsi de vizita unui manelist intr-un astfel cadru, asa ca acestia au luat cu asalt si sectiunea de comentarii.
Un internaut a scris ca este dezamagit de ambasada pentru ca o considera, pana acum, cea mai tare dintre toate, insa primirea unui manelist l-a suparat rau.
Reprezentanta diplomatica a incercat totusi sa-l impace: "Am avut si continuam sa avem cea mai tare ambasada! O zi frumoasa".
Un alt utilizator al retelei a sugerat ca urmatoarea "elita culturala" invitata sa fie Adrian Minune. Replica ambasadei a venit prompt: "E o idee buna. O vom lua in considerare".
Comentariile au fost atat negative, cat si pozitive. Un internaut si-a prezentat scuzele pentru "reactiile rasiste ale compatriotilor": "Sper ca stiti ca nu toti gandim la fel. Sa fiu sincer, si eu discriminam minoritatile, din moment ce am fost crescut in societatea romaneasca. Avem multe de invatat de la tara voastra (Suedia - n.red.) . Sper ca la un moment dat, in viitor, sa ajungem si noi la nivelul de acceptare al Suediei".
Reprezentanta diplomatica a avut o replica pe masura: "Multumim pentru cuvintele calde! Din fericire, din ce in ce mai multi oameni ca tine schimba societatea romaneasca intr-una mai toleranta. O zi buna!".
In timp ce unii au apreciat o astfel de intalnire, altii au fost indignati de-a dreptul: "am trait s-o vad si pe asta...cum ar fi ca ambasada Romaniei la Stockholm sa invite la o discutie "culturala" desigur un muzician prieten cu toata lumea interlopa suedeza? ".
"Ei bine, incurajam ambasada Romaniei in Suedia sa invite orice muzician suedez la o intalnire. Ba chiar ii putem ajuta cu contactele. Pace!", a fost raspunsul scurt si ironic al misiunii diplomatice.
Un alt internaut a precizat ca Dan Bursuc canta manele si nu muzica lautareasca, asa ca s-a aratat foarte interesat de "discutia purtata si valorile pe care le promoveaza manelele".
"Poate ne putem intalni intr-o zi. Si noi suntem interesati in a-ti cunoaste opinia privind valorile pe care le promoveaza muzica techno/ hip hop/ rock/ reggaeton/ pop. Desi noi credeam ca muzica e folosita pentru distractie, nu educatie. Sa ai o zi excelenta!" - a fost replica ambasadei.
Si coruptia si-a facut loc in discutie
In comentarii s-a strecurat si unul care aminteste de un fenomen omniprezent in tara noastra: coruptia.
"Mda. Problema in Romania e reprezentata de manele, nu de saracie sau coruptie. Nu inteleg ura pe care o primiti pentru asta. Bravo, Suedia!", a scris pe pagina de Facebook un internaut.
Ambasada a replicat: "Suntem fericiti ca ai mentionat coruptia, pentru ca ne permite si noua sa amintim ca este un fenomen pe care il urmarim indeaproape si ca Ambasada Suediei a fost una dintre ambasadele UE care nu cu mult timp in urma s-a alaturat unei declaratii comune in care a fost exprimata ingrijorarea privind unele reforme din domeniul Justitiei".
La anumite comentarii, GIF-urile au facut cat o mie de cuvinte.
Iata cateva dintre ele:
Foto: Ambasada Suediei din Bucuresti / Sveriges ambassad i Bukarest
Foto: Ambasada Suediei din Bucuresti / Sveriges ambassad i Bukarest
Foto: Ambasada Suediei din Bucuresti / Sveriges ambassad i Bukarest
Foto: Ambasada Suediei din Bucuresti / Sveriges ambassad i Bukarest
Foto: Ambasada Suediei din Bucuresti / Sveriges ambassad i Bukarest
Foto: Ambasada Suediei din Bucuresti / Sveriges ambassad i Bukarest
Foto: Ambasada Suediei din Bucuresti / Sveriges ambassad i Bukarest

Marti, 05 Iunie 2018, ora 20:50
Peste 30 de ambasade si reprezentantele unor institutii internationale au transmis o scrisoare comuna, in care isi exprima sprijinul fata de comunitatea LGBTI din Romania, recunoscand dreptul acesteia de a manifesta pasnic, sambata, cu cateva ore inainte de marele miting al PSD, anuntat de Liviu Dragnea.
"Sustinem dreptul legal al acestor comunitati de a folosi aceasta ocazie traditionala pentru a se manifesta intr-un mod pasnic pe data de 9 iunie (Piata Victoriei, ora 17.30), cu scopul de a atrage atentia cu privire la problemele specifice cu care se confrunta", se arata in scrisoarea deschisa, cu ocazia Bucharest Pride Festival.
Scrisoarea este semnata de ambasadele si reprezentantele unor institutii internationale din Argentina, Australia, Austria, Belgia, Brazilia, Canada, Chile, Cipru, Cehia, Danemarca, Estonia, Finlanda, Franta, Germania, Grecia, Irlanda, Italia, Israel, Mexic, Olanda, Noua Zeelanda, Norvegia, Portugalia, Serbia, Slovenia, Spania, Suedia, Elvetia, Regatul Unit al Marii Britanii si al Irlandei de Nord, Statele Unite ale Americii, Uruguay si Comisia Europeana.
Semnatarii subliniaza ca "tocmai respectul pentru aceste valori fundamentale obliga guvernele sa-si protejeze cetatenii impotriva violentei si discriminarii si sa se asigure ca toti se bucura de sanse egale".
"Membrii comunitatii LGBTI se confrunta in continuare cu acte de discriminare, direct sau indirect, din cauza orientarii si identitatii lor sexuale. Guvernele noastre incearca sa combata astfel de acte prin promovarea drepturilor omului. Oricine, inclusiv persoane din comunitatea LGBTI, trebuie sa se poata buucra de drepturile si libertatile prevazute pentru cetatenii tuturor natiunilor".

de Andreea Diochetanu
Miercuri, 20 Iunie 2018, ora 13:51
O noua gafa cu steaguri folosite gresit intr-un cadru oficial a avut loc, de data asta in Iasi, unde in timpul unei intrevederi intre primarul Mihai Chirica si ambasadorul Marii Britanii, Paul Brummell, a fost asezat pe masa un drapel britanic care nu mai este in uz din 1801.
Euronews a scris despre noua gafa a autoritatilor: "Oficialii locali din Romania au reusit sa afiseze un steag care nu a mai fost folosit de mai bine de 200 de ani, pentru a marca in mod incorect vizita ambasadorului britanic".
Steagul folosit la evenimentul de luni nu avea inclusa si crucea in forma de X a Sfantului Patrick, un simbol care reprezinta incorporarea Irlandei in "Union Jack" - drapelul national al UK, dupa ce Irlanda s-a alaturat Angliei si Scotiei, in Regatul Unit.
Acel steag folosit la Iasi nu mai este in uz din 1801.
Gafa vine la doar cateva zile dupa ce premierul din Estonia, care a efectuat o vizita oficiala in tara noastra, s-a vazut nevoit sa reaseze drapelul tarii sale, in cadrul unei intalniri oficiale cu premierul Viorica Dancila, pentru ca organizatorii l-au arborat gresit, cu culoarea alba in partea superioara, in loc sa fie cu cea albastra.

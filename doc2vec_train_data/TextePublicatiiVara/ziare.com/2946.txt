Luni, 18 Iunie 2018, ora 09:35
Sting este invitat la o emisiune muzicala franceza prestigioasa. Vine cu Shaggy. El elegant, celalalt il facea de ras si pe Salam al nostru. Colorat cat se poate, descheiat bine la camasa sa se vada lanturile, ochelari de soare, desi emisunea era in studio, sapca de smecher si fara ciorapi. Picior peste picior, barosan de barosan.
Citeste toate textele scrise de Ciprian Apetrei pentru Ziare.com
Cat pare de improbabil, cei doi canta impreuna. Rezultatul este affreux. Sting ingana lobalabaloba-urile lui Shaggy, iar acesta intervine hahait peste piesele englezului.
Sunt prieteni buni, se implica impreuna in cauzele bune ale umanitatii. De exemplu, sunt amandoi emigranti si patrioti americani. Sting a spus ca el a emigrat din Anglia in USA pentru niste "valori". Nu a spus care sunt, dar nu le mai regaseste de cand este Trump presedinte. Shaggy da din cap ganditor si aprobator, desi el vine din Jamaica. Sunt atat de americani amandoi, ca au numit albumul comun 44/876. Codurile postale din Anglia si Jamaica.
Ei se lupta si cu incalzirea globala. Si aici se lovesc de Trump. Sting este un pic rusinat ca nu este vegan integral, inca mananca peste. I se trage din copilaria englezeasca. Era sarac si manca sardine. Ca sa ii explice asta jamaicanului, l-a invitat inainte de emisiune la unul din cele mai scumpe restaurante din Paris. La o sardina mai capitalista, doar de asta au gasit.
Cu burta plina, au bubuit de pereti inclusiv cantece din perioada Police. Plini de veselie si cu sentimentul implinit al datoriei fata de planeta si progres.
Text aparut si pe Marginalia .

Duminica, 27 Mai 2018, ora 08:40
Un barbat a facut un scandal monstru intr-o carmangerie din Ploiesti, jignindu-le si acuzandu-le pe vanzatoare ca i-au vandut sorici spalat cu detergent.
Acesta a tipat la ele, le-a jignit, si-a cerut banii inapoi si a aruncat bucati de carne in fata vanzatoarelor, potrivit Realitatea .
Incidentul a fost filmat, iar dupa ce imaginile video au ajuns in spatiul public, politistii s-au autosesizat si au deschis un dosar penal pe numele individului, pentru tulburarea ordinii si linistii publice.
"Luati-va, ma, detergentul de aici! Luati-va detergentul. Haide, domn'le!", le-a strigat barbatul vanzatoarelor.
Aparent, in incinta macelariei era si un paznic, insa acesta nu a intervenit, asa ca a ajuns in vizorul barbatului nervos: "De ce nu zici nimic, mai, esti bodyguard. Huh? Cheama militia!", i-a cerut clientul.
Barbatul a cumparat vineri carne si sustine ca dupa ce a ajuns acasa si-a dat seama ca alimentul a fost spalat cu detergent. Vineri seara, acesta s-a intors in magazin pentru a-si face dreptate singur.
Dupa incident, Comisariatul Judetean pentru Protectia Consumatorilor Prahova a facut un control si a prelevat probe de sorici, care vor fi verificate in laboratorul Directiei Sanitar-Veterinare.

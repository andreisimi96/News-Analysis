Luni, 11 Iunie 2018, ora 18:05
Comisia Juridica a Camerei Deputatilor a dat raport favorabil, luni, proiectului de lege privind abilitarea Guvernului de a emite ordonante in perioada vacantei parlamentare.
Deputatii juristi au adoptat forma care a trecut prin plenul Senatului .
Potrivit proiectului de act normativ, de la data intrarii in vigoare a legii, dar nu inainte de incheierea primei sesiuni ordinare parlamentare a anului, Guvernul este abilitat sa emita ordonante pana la 31 august 2018 in mai multe domenii: finante publice si economie, agricultura si dezvoltare rurala, transporturi, afaceri interne, sanatate, cultura si identitate nationala, fonduri europene, comunicatii si societate informationala si sa proroge sau sa modifice unele termene prevazute in acte normative cu putere de lege.
Raportul a fost aprobat cu 12 voturi "pentru" si 6 - "impotriva" si urmeaza sa intre in dezbaterea plenului Camerei Deputatilor care este for decizional.

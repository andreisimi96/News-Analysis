Miercuri, 13 Iunie 2018, ora 15:01
Senatoarea PNL Alina Gorghiu a avut un schimb de replici cu social-democratul Claudiu Manda, care a prezidat sedinta de miercuri a Senatului, ulterior aceasta precizand ca, in cazul in care senatorul PSD nu-si cere scuze, isi rezerva dreptul sa il dea in judecata.
Disputa a pornit dupa discursul de la tribuna Senatului, in care Alina Gorghiu il critica pe liderul PSD, Liviu Dragnea pentru afirmatiile sale conform carora statul paralel ar fi fost in parte finantat de NATO si UE . Declaratia a fost facuta la dezbaterile asupra modificarilor aduse Codului de procedura penala, adoptat de forul superior, in calitate de prima camera sesizata.
In replica, Claudiu Manda a spus ca au aparut in spatiul public informatii potrivit carora aceasta ar fi fost parte a procesului fostului ministru al Transporturilor Dan Sova. Gorghiu l-a rugat pe senatorul PSD sa isi ceara scuze, in caz contrar rezervandu-si dreptul de a-l da in judecata pe Manda pentru calomnie si minciuna.
Redam integral discutia din plenul Senatului intre cei doi senatori:
"Claudiu Manda: O parte din interventiile dumneavoastra aveau legatura cu declaratiile publice. Eu imi aduc aminte din spatiul public ca a fost la un moment dat un proces in care de o parte era domnul Sova, iar de cealalta parte era doamna Gorghiu. Domnul Sova are dosar penal, doamna Gorghiu nu are.
Alina Gorghiu: Sedinta de sedinta, in momentul in care mai aveti tot felul de replici sexiste, legate de hartuirea unei doamne senator de la USR sau afirmatii calomnioase si lipsite de adevar, cum ati facut cu mine astazi, va rog sa parasiti masa de sus, ca e nedemna pentru un senator care minte si sa stea acolo. Veniti la microfon, ca orice senator, si faceti o polemica corecta, egala cu mine. Eu pot sa duc o polemica cu dumneavoastra fara doar si poate. Va rog sa va cereti scuze pentru ca ati spus ca am fost parte intr-un proces penal cu domnul Sova, pentru ca mintiti. Dar va rog sa o faceti de la microfon, altfel fie aduceti proba, fie imi revine dreptul sa va dau in judecata pentru minciuna ordinara. Astept scuzele. Multumesc.
Claudiu Manda: Da, dreptul la replica a fost exercitat. Eu am spus ca am citit si am vazut in spatiul public. Daca aveati o problema, trebuia atunci cand a aparut in spatiul public sa spuneti ca e o minciuna ordinara. Eu spun ce am vazut in spatiul public. Continuam dezbaterile generale".

Duminica, 10 Iunie 2018, ora 17:09
Meteorologii au emis mai multe atentionari cod portocaliu si galben de ploi, furtuna si grindina pentru 14 judete.
16.40 O ploaie torentiala reduce vizibilitatea pe autostrada A1 Sibiu - Deva, pe tronsonul kilometric 260-290, intre localitatile Cristian (Sibiu) si Cunta (Alba) . Politistii ii sfatuiesc pe soferi sa reduca viteza si sa fie foarte atenti, potrivit Mediafax.
Potrivit Centrului Infotrafic, la aceasta ora, circulatia se desfasoara cu dificultate pe autostrada A1 Sibiu - Deva, intre kilometrii 260 (Cristian, judetul Sibiu) si 290 (Cunta, judetul Alba), din cauza ploii torentiale, care a redus considerabil vizibilitatea in trafic.
Politistii ii sfatuiesc pe soferi sa se asigure bine inaintea oricarei manevre in trafic, sa reduca viteza de deplasare si sa sporeasca atentia la volan pentru scaderea riscului de implicare in accidente.
Pana la ora 17:00 mai multe localitati din Hunedoara si Maramures sunt sub cod galben, iar pana la 17:30 zone din Brasov, Alba, Covasna, Harghita, Mures si Sibiu.
Pana la 16:35 este cod galben pentru zona de munte si multe localitati din judetul Bistrita-Nasaud.
In caterva localitati din judetele Alba si Sibiu furtunile vor fi mai violente, asa ca a fost emisa avertizare cod portocaliu pana la 16:30.
Pana la 16:10 au fost sub cod portocaliu mai multe localitati din judetul Salaj, care au fost lovite de furtuni si grindina.
Pana la ora 16:00 au fost afectate de cod galben de ploi si vijelii, cu descarcari electrice si grindina, numeroase zone din judetele Harghita, Sibiu, Salaj, Brasov, Alba, Covasna, Mures, Maramures, Satu Mare, Arges, Dambovita, Suceava.

Joi, 07 Iunie 2018, ora 19:53
Legendarul Mats Wilander, fostul tenisman suedez cu sapte titluri de Grand Slam in palmares si unul dintre cei mai apreciati analisti in momentul de fata, anunta hegemonia Simonei Halep.
Dupa ce a urmarit-o pe romanca impunandu-se in semifinala cu Garbine Muguruza , Wilander a declarat la postul Eurosport ca viitorul arata foarte bine pentru Simona.
"Joaca tot mai agresiv de la an la an si cred ca, la un moment dat, va fi de neatins pentru o perioada de timp. Un an sau mai mult. Ar putea castiga la un moment dat trei dintre cele patru turnee de Grand Slam dintr-un sezon", a spus Wilander.
Pana sa ajunga la acel nivel, Simona va disputa sambata a patra finala de Grand Slam din cariera la Paris.
Halep o va infrunta pe Sloane Stephens in ultimul act de la Roland Garros , in direct pe Ziare.com de la ora 16:00, ora Romaniei.

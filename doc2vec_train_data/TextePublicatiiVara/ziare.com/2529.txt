Vineri, 15 Iunie 2018, ora 13:23
Un copil de 11 luni s-a ranit, vineri dimineata, intr-un dispozitiv de joaca din Parcul Florilor, din cartierul Pantelimon din Capitala.
Potrivit Politiei Capitalei, un copil de aproape un an s-a ranit intr-un dispozitiv de joaca. La fata locului au ajuns imediat o ambulanta si echipaje ale Sectiei 9 Politie.
Copilul nu are semne vizibile de vatamare, insa a fost transportat la Spitalul "Grigore Alexandrescu" pentru evaluare.
Parintii copilului spun ca s-ar fi electrocutat intr-un dispozitiv de joaca de tip kiddy ride. Politia face cercetari pentru a stabili exact ce s-a intamplat.

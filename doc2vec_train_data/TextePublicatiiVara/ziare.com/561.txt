Miercuri, 30 Mai 2018, ora 19:07
Dan Petrescu este pe punctul de a rezilia contractul cu CFR Cluj , iar bunul sau prieten Gabi Balint ofera detalii despre despartirea iminenta.
Potrivit relatarilor lui Gabi Balint, inclusiv conducerea clubului CFR Cluj a avut nemultumiri fata de jocul echipei sub comanda lui Dan Petrescu.
Balint a povestit ca patronul gruparii din Gruia i-a reprosat lui Petrescu faptul ca echipa joaca prea defensiv si ca jucatorii pentru care s-au platit bani grei in iarna, precum Alexandru Ionita sau Valentin Costache, nu au evoluat mai mult.
"Totul a fost ok pana in iarna. Apoi i s-a zis sa se joace mai ofensiv, la care Dan Petrescu a spus ca vrea niste jucatori de benzi, de viteza. I-au adus jucatorii si nu au evoluat. Nemultumiri au fost de ambele parti, inclusiv din partea conducerii. Chiar am auzit ca patronul le-a facut niste reprosuri.
'V-am cerut niste jucatori in iarna si nu jucam nimic! Nici macar nu joaca acei fotbalisti! Oamenii nu vin la stadion, sunt nemultumiti! Pentru ce am mai adus jucatori daca nu jucam nimic?', asa am auzit ca le-a spus. Acum urmeaza altceva, un nou antrenor care va juca mai ofensiv", a povestit Gabi Balint la Digi Sport.
Dan Petrescu este asteptat sa rezilieze contractul cu CFR Cluj in perioada urmatoare.
El ar urma sa ajunga cel mai probabil in prima liga din China.

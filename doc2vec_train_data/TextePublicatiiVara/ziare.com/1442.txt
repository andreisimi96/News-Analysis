Miercuri, 06 Iunie 2018, ora 21:33
Donald Trump a dispus miercuri comutarea unei pedepse la inchisoare pe viata a unei femei condamnate pentru trafic de droguri, a carei cauza a fost sustinuta de vedeta de televiziune Kim Kardashian West in cursul unei vizite la Casa Alba.
Astfel, presedintele american a comutat sentinta lui Alice Marie Johnson, condamnata la inchisoare pe viata fara posibilitatea de eliberare conditionata, afirma oficiali de la Casa Alba citati de Associated Press.
Femeia in varsta de 63 de ani se afla la inchisoare de 20 de ani, unde ispaseste condamnarea pentru trafic de droguri. Acum, cel mai probabil, va avea sansa de a fi eliberata sub control judiciar.
Alice Marie Johnson a fost condamnata in anul 1996, dupa o ampla operatiune contra traficului de droguri.
Vedeta de televiziune Kim Kardashian West s-a deplasat recent la Casa Alba pentru a-l ruga pe Donald Trump sa o gratieze pe Alice Marie Johnson.

Miercuri, 20 Iunie 2018, ora 07:14
Liberalii urmeaza sa depuna miercuri motiunea de cenzura impotriva Guvernului Dancila, in ziua in care premierul vine in Parlament sa vorbeasca despre preluarea presedintiei UE de catre Romania.
In cazul in care aceasta motiune va trece, PNL ii va propune presedintelui Klaus Iohannis sa il nominalizeze pe Ludovic Orban premier.
"Orice parlamentar, indiferent in ce partid politic se gaseste, va fi supus unui examen de constiinta - vrea binele acestei tari, vrea ca Romania sa revina pe drumul cel bun, isi doreste un nou inceput pentru Romania care sa permita reasezarea Romaniei pe baze democratice si cu statutul de tara europeana si de membra a NATO sau prefera ca lucrurile sa continue asa cum merg astazi.
Orice parlamentar trebuie sa treaca acest examen de constiinta, orice parlamentar care nu va sustine motiunea de cenzura nu este altceva decat un lacheu al lui Dragnea si, de fapt, accepta ca Dragnea sa-si bata joc de Romania si accepta ca Romania sa fie scoasa de pe traiectoria normala de dezvoltare, democratie, apartenenta la UE si la NATO. (...) Motiunea de cenzura o vom depune pe data de 20 (iunie - n.red.) ", a declarat Orban, luni, dupa sedinta Biroului Executiv al PNL.
El nu a dorit sa precizeze numarul de senatori si deputati care au semnat motiunea, aratand ca s-au purtat discutii cu toate grupurile parlamentare si cu foarte multi parlamentari si ca acestea continua.
"Conteaza mai putin numarul de semnatari, cat numarul celor care isi vor exprima votul la motiunea de cenzura", a adaugat Orban.
Liderul PNL a mai spus ca nu poate sa-si imagineze ca cineva care este impotriva lui Liviu Dragnea poate sa nu voteze motiunea de cenzura.
"Motiunea de cenzura nu este o motiune care sa ma priveasca pe mine, este o motiune de cenzura indreptata impotriva unui Guvern marioneta care este butonat de Liviu Dragnea si de prelungirile sale guvernamentale, ca atare pozitia politica a oricarui parlamentar in votul pe care il va da la aceasta motiune de cenzura este foarte simpla, daca accepta ca Dragnea sa-si bata joc de Romania in continuare sau daca isi doreste ca Romania sa revina pe drumul bun", a sustinut Orban.
Liderul PNL a subliniat tot luni ca motiunea de cenzura este la dispozitia parlamentarilor "pentru a pune punct unei guvernari dezastruoase pentru Romania, unei dominatii asupra Romaniei a unui lider politic certat cu legea, antieuropean, care dispretuieste democratia si care a capturat statul roman si il conduce prin ordine de la partid".
Orban ar vrea sa fie premier
Ulterior, marti, Orban a spus ca PNL este pregatit sa isi asume raspunderea guvernarii .
"La ora actuala se lucreaza in comisiile speciale ale partidului, vom avea o schita de guvernare. Principalul obiectiv este sa punem punct acestei guvernari. Pentru romani deja premierul (Viorica Dancila - n.red.) este tinta tuturor glumelor si mistourilor, nu se poate sa nu existe iesire publica in care sa nu faci o gafa. (..)
Consiliul National al PNL a stabilit clar candidatul la functia de premier, persoana subsemnata (Ludovic Orban - n.red.) . In cazul in care se va putea construi un guvern in jurul Partidului National Liberal, asta va fi propunerea oficiala pe care o va propune PNL", a sustinut Orban, la Romania TV.

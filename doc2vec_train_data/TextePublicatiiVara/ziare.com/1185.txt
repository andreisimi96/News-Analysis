Marti, 05 Iunie 2018, ora 10:41
Aproximativ 200 de taximetristi protesteaza, marti dimineata, in zona Garii de Nord. Din cauza manifestatiei, care va fi organizata zilnic pana pe 13 iunie, traficul in zona este restrictionat.
Taximetristii prezenti spun ca protesteaza fata de cei care fac piraterie si nu folosesc aparatul de taxat in timpul curselor.
Protestul face trimitere la proiectul de ordonanta de urgenta care vizeaza legea taximetriei si care se afla in dezbatere publica.
Protestul de marti a inceput de la ora 09:00 si se va incheia la ora 13:00.
Traficul este restrictionat pe Str. Garii de Nord, segmentul cuprins intre Str. Piata Garii de Nord si Str. Parcalabul Baldovin, respectiv Bd. Dinicu Golescu, segmentul cuprins intre Str. Mircea Vulcanescu si Str. Piata Garii de Nord, cu exceptia RATB.
- Calea Plevnei - Str. Stirbei Voda - Str. Berzei - Cal. Grivitei;
- Cal. Grivitei - Bd. Gheorghe Duca - Bd. Alexandru Ioan Cuza - Str. Buzesti.
Si saptamana trecuta taximetristii au protestat dupa ce au aflat ca Guvernul a pregatit o ordonanta de urgenta.
Taximetristii au protestat fata de concurenta Uber si Taxify, dar si pentru mentinerea aplicatiilor Clever Taxi sau Speed Taxi, toate acestea urmand a fi reglementate prin noul act normativ pregatit de Guvern.

Duminica, 03 Iunie 2018, ora 15:15
Costel Pantilimon ar putea fi protagonistul unui transfer surprinzator in aceasta vara, el fiind dorit de o echipa de traditie din Anglia.
Portarul in varsta de 31 de ani se afla sub contract cu Watford, iar in returul sezonului recent incheiat a evoluat sub forma de imprumut la Nottingham Forest, fosta dubla campioana a Europei, insa nu va ramane la divizionara secunda.
The Sun scrie in editia tiparita ca o alta formatie cu traditie in fotbalul englez, Aston Villa, este extrem de interesata de serviciile romanului.
Conducerea clubului de pe Villa Park vrea sa il imprumute pe "Panti" in sezonul urmator, insa este de asteptat ca Watford sa incerce vanzarea internationalului roman.
Aston Villa este unul dintre cluburile de mare traditie din Anglia, avand in palmares sapte titluri de campioana, dar si doua trofee continentale, o Cupa a Campionilor si o Supercupa a Europei.
In prezent, Villa evolueaza in Championship, echipa ratand la baraj promovarea in Premier League in sezonul trecut.

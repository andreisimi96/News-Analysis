Sambata, 16 Iunie 2018, ora 17:07
Liderul PMP Traian Basescu a primit, sambata, la Congresul extraordinar al formatiunii, titlul de presedinte de onoare al partidului. Evenimentul a avut loc inainte sa fie aleasa noua conducere a PMP in persoana deputatului Eugen Tomac, singurul candidat inscris in cursa.
"Vreau sa ne intelegem foarte bine. Nu este o functie, este un titlu. In cariera mea de presedinte am primit vreu 5 titluri de doctor honoris, il pun si pe acesta in aceeasi linie. Trebuie sa va spun ca de la Universitati prestigioase (...), dar este un titlu prestigios, nu o functie executiva. Voi onora acest titlu pe care mi l-ati acordat, ramanand mereu aproape de PMP si de obiective", a declarat Traian Basescu la primirea titulaturii, spunand ca abia asteapta sa se termine Congresul sa poata spune ca Tariceanu e cel mai batran presedinte de partid.
Momentul nu a fost insa primit bine de deputatul PMP Robert Turcescu. Acesta s-a aratat suparat ca Basescu nu a ramas presedinte pana dupa alegerile europarlamentar, in timp ce Basescu i-a reprosat dispretul pentru unirea Romaniei cu Republica Moldova.
"Eu sunt suparat pe Traian Basescu. Am auzit teoria ca in politica nu mai exista lideri. Credeti ca ar fi reusit sa intoarca Portugalia rezultatul daca nu l-ar fi avut pe Ronaldo in teren? Trebuie sa admitem ca PMP a facut si erori politice despre care trebuie sa vorbim al un Congres. Una dintre marile erori este decizia de a colabora cu PSD in Consilii Locale sau Consilii Judetene. Aceste aliante ar trebui sa fie denuntate cat mai rapid. Decizia de fuziune cu UNPR a fost gresita politic si ne-a costat.
Electoratul nostru este unul basist, iar atitutinea noastra confuza in legatura cu modificarea Legilor Justitiei ne-a costat si ne va costa din perspectiva electorala. Am auzit de nenocoricirile pe care le face Firea la primarie, dar consilierii nostri ce fac? Sunt suparat pe Traian Basescu ca n-a ramas presedinte pana dupa alegerile europarlamrntare. Nu va imbatati cu discursui sforaitoare. Domnule Basescu, m-as fi asteptat ca in aceasta furtuna politica pe care o traversam sa ramaneti la carma partidului", a afirmat deputatul PMP, Robert Turcescu.
"Si eu m-as fi asteptat, ca parlamentar, sa mergeti prin tara si sa vorbiti cu oamenii din organizatii. Si eu m-as fi asteptat ca, in calitate de parlamentar sa fiti capabil sa va rezolvati problema cu secretara de la Constanta. (...) Totul are o limita, iar eu nu v-am anuntat astazi domnule Turcescu, v-am cerut convocarea Congresului din octombrie anul trecut. V-am spus ca doresc sa renuntat la sefia partidului, ca e momentul unei echipe mai tinere.
Ce vreti sa ajung ca Iliescu sa ma tarai prin partid. Am inteles din discurs dispretul pentru proiectul unionist. Vreau sa va spun pentru ca mie mi-e drag si tin la el, am vrut o echipa care sa convinga ca reunificarea tarii este o prioritate. Si unificarea tarii e fundamental. Va doresc tot binele din lume si nu va luati dupa ce va spun altii ne-a lasat capitanul nostru. Mai, oameni buni un capitan are si el o licenta care expira", a replicat Traian Basescu.
Un numar de 2.545 de delegati din tara si din strainatate participa, sambata, la Congresul extraordinar al PMP, care se desfasoara la Palatul Parlamentului. Conducerea PMP va avea in total 14 locuri, de secretari executivi, opt vicepresedinti, trei secretarii generali adjuncti si, o functie de presedinte, de presedinte executiv, secretar general si trezorier.

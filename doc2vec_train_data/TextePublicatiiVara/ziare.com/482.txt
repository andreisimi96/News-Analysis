de Anca Petrache
Miercuri, 30 Mai 2018, ora 09:10
Nevoia de somn inseamna mai mult decat refacerea energiei la fiecare 12 ore. In realitate, in timpul somnului, se intampla mult mai mult de atat. Iar daca nu-i oferim somn, creierul ajunge sa faca ziua ceea ce ar trebui sa faca noaptea, dar cu exces de zel, facand mai mult rau decat bine.
In cadrul unui studiu recent, oamenii de stiinta au descoperit ca somnul insuficient, pe o perioada mai lunga de timp, face ca un numar mare de neuroni si sinapse sa dispara.
Chiar si atunci cand somnul este recuperat, practic amanat, acest rau nu mai poate fi reparat.
Echipa de cercetatori, condusa de Michele Bellesi, de la o universitate din Italia, a examinat creierul unor cobai privati de somn si pe cel al unor cobai bine odihniti, observand ca, in cazul primului grup, erau sterse in timpul zilei niste sinapse considerate inutile, asa cum ar trebui sa se intample noaptea, in timpul somnului.
Numai ca aceste sinapse erau unele necesare, de care animalul avea nevoie, deci avea loc o eroare, arata Science Alert .
In plus, dispareau si neuroni - procesul e unul normal in timpul somnului - pentru reinnoirea creierului. Nu e insa unul normal atunci cand organismul nu doarme, pierzandu-se neuroni de altfel functionali, care nu ar trebui anihilati.
Practic, in timpul somnului care vine la timp, "gunoiul" e sortat corespunzator, fiind sterse informatii de care nu mai e nevoie. Atunci cand insa organismul e privat de somn, aceasta sortare se face "la nimereala", aleatoriu, pierzandu-se elemente bune.
"Am aratat pentru prima oara ca portiuni din sinapse sunt pur si simplu devorate din cauza privarii de somn", a explicat coordonatorul studiului publicat in Journal of Neuroscience.
Cand privarea de somn este una grava, incep sa fie sterse unele dintre cele mai vechi si mai folositoare informatii.
Oamenii de stiinta se tem ca aceasta privare de somn ar mai putea avea un efect - aparitia unor boli precum Alzheimerul.
Citeste si Creierul mare nu te face mai inteligent

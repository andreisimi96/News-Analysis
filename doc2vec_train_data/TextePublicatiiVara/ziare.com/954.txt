Duminica, 03 Iunie 2018, ora 10:49
Serena Williams si Maria Sharapova fac schimb de complimente inaintea celui mai asteptat meci de pe tabloul feminin de la Roland Garros.
Tonul l-a dat rusoaica, aceasta spunand ca o considera in continuare pe Serena cea mai buna jucatoare din lume.
"De fiecare data cand joci impotriva Serenei stii la ce sa te astepti. Stii ce provocare urmeaza. Si, stiti, chiar daca nu am palmares bun impotriva ei, de fiecare data astept cu nerabdare sa joc in fata celei mai bune tenismene!
A trecut ceva vreme de la ultimul meci, cred ca s-au intamplat multe lucruri in vietile noastre insa in moduri diferite. Am realizat multe, reusesc din nou sa ajung in aceste momente si sa nu imi fie teama de ele, reusesc sa intru pe terenul central si sa o infrunt pe Serena, cred ca totul vorbeste de la sine", a spus Sharapova, citata de WTA .
Nici Williams nu s-a lasat mai prejos si a declarat chiar ca Maria va porni ca favorita.
"Ca sa fiu sincera, probabil ca ea e favorita meciului. Maria joaca de peste un an, iar eu abia am revenit. Incerc sa ma adun, incerc sa vad cum ma simt si unde pot ajunge. Cred ca acest meci va fi un nou test. Zgura este favorita Mariei si intotdeauna joaca bine la Paris. Este o sansa mare pentru mine sa vad la ce nivel sunt."
Serena Williams si Maria Sharapova se vor infrunta, luni, in optimile de finala de la Roland Garros.
Meciul va fi in direct pe site-ul Ziare.com.

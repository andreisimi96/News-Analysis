Vineri, 08 Iunie 2018, ora 14:00
CFR Cluj se pregateste de prima lovitura financiara a verii.
Ardelenii il vor vinde in China pe fundasul central Kevin Boli, la echipa pe care Dan Petrescu tocmai a preluat-o, Guizhou Zhicheng.
In schimbul lui Boli, ardelenii vor incasa 2.5 milioane de euro, conform postului Digi Sport.
Este o adevarata lovitura financiara pentru CFR Cluj, gruparea din Gruia platind de cinci ori mai putin in urma cu un an, celor de la Viitorul Constanta.
Boli a disputat 14 meciuri in Liga 1 in ultimul sezon pentru CFR Cluj si nu a fost un om de baza.
Chiar si asa, Dan Petrescu il ia in China deoarece asiaticii l-au refuzat pe Vinicius, pe care l-au considerat prea batran.
Alaturi de Boli, Dan Petrescu vrea sa-l transfere si pe mijlocasul dreapta Ciprian Deac.

de Ionel Stoica
Marti, 29 Mai 2018, ora 10:07
Inalta Curte a amanat pentru 8 iunie pronuntarea sentintei in dosarul in care liderul PSD, Liviu Dragnea, este judecat pentru instigare la abuz in serviciu si instigare la fals intelectual, privind angajarea fictiva a doua secretare din PSD la Directia Generala de Asistenta Sociala si Protectia Copilului (DGASPC) Teleorman.
Procurorul DNA a cerut in cazul lui Dragnea o pedeapsa de 7 ani si 6 luni pentru instigare la abuz in serviciu si 2 ani si 6 luni pentru fals, dar si anularea suspendarii condamnarii de 2 ani din dosarul Referendumului. La randul sau, liderul PSD a sustinut ca este nevinovat si a cerut achitarea.
Decizia va fi data de un complet format din trei judecatori: Stefan Pistol (presedinte), Geanina Arghir si Constantin Epure. Cazul este in faza de fond a procesului, iar decizia magistratilor poate fi contestata la Completul de 5 judecatori de la Inalta Curte.
Este acelasi complet de judecata care saptamana trecuta a decis achitarea presedintelui Senatului, Calin Popescu Tariceanu, judecat pentru marturie mincinoasa. Decizia definitiva in cazul liderului ALDE urmeaza sa fie luata la Completul de 5 judecatori.
Citeste si: Lacrimi si remuscari la finalul procesului Angajarilor fictive. Procurorii cer 7 ani si 6 luni de inchisoare, Dragnea se simte vinovat pentru vietile distruse de DNA
Despre ce este vorba in acest caz
Procesul angajarilor fictive la DGASPC Teleorman este pe rolul Inaltei Curti din 15 iulie 2016 si a avut 15 termene de judecata.
Un numar de 11 persoane sunt trimise in judecata in acest caz pentru infractiuni de abuz in serviciu sau fals intelectual.
Alaturi de Dragnea mai sunt acuzate alte zece persoane, fosti sefi de servicii sau directie din cadrul DGASPC Teleroman. Cele mai cunoscute nume sunt ale fostei sale sotii, Bombonica Prodana, si fostei sefe a DGASPC Teleorman, Floarea Alesu.
Liviu Dragnea (55 de ani) este acuzat ca, in calitate de presedinte al CJ Teleorman (2000-2012), respectiv de presedinte al PSD Teleorman, i-ar fi determinat pe sefii DGASPC Teleorman sa le angajeze fictiv si sa le mentina in functii pe doua membre PSD: Adriana Botorogeanu (48 de ani) si Anisa-Niculina Stoica (43 de ani).
Pentru ca pesedistele nu au dat in toti anii in care au fost angajatele Directiei nicio zi pe la birou, desi aveau contract de munca in regula, statul a fost prejudiciat cu 108.612 de lei, reprezentand drepturi salariale incasate necuvenit, arata procurorii.
Secretarele din PSD au recunoscut
In timpul procesului, Botorogeanu si Stoica au recunoscut acuzatiile si au cerut sa fie condamnate la o sentinta redusa cu o treime si cu suspendarea acesteia.
In aceeasi situatie a fost si Gheorghe Nicusor, fost sef al Serviciului Administrativ, Patrimoniu, Tehnic, Aprovizionare din cadrul DGASPC, care a recunoscut acuzatiile DNA.
Pe de alta parte, Bombonica Prodana si-a platit partea sa de prejudiciu, iar din acest motiv procurorii DNA au cerut incetarea procesului penal. Prodana, fost coordonator al Complexului de servicii destinate copilului si familiei si sef serviciu Secretariat din cadrul DGASPC Teleorman, era acuzata de savarsirea infractiunii de abuz in serviciu.
Un alt angajat al DGASPC, Ionel Marineci, fost sef serviciu in cadrul Complexului de servicii destinat copilului si familiei, a recunoscut initial acuzatiile din acest dosar, dar ulterior a revenit. El a cerut sa fie judecat in procedura normala, iar avocatul acestuia a solicitat achitarea.
Confruntat cu fosta subordonata
In 21 martie, Dragnea a fost audiat la Inalta Curte unde a sustinut ca este nevinovat, ca a fost trimis in judecata fara nicio proba, ci doar in baza unor "barfe spuse la un sprit" si ca a ramas "tinta DNA".
De asemenea, liderul PSD a fost confruntat cu fosta directoare a DGASPC Teleorman, Floarea Alesu, in conditiile in care ei au dat declaratii contradictorii in instanta. Audierile si confruntarea au durat aproape sapte ore.
Citeste si: Sapte ore de audieri in procesul Dragnea - angajari fictive: Rasturnari de situatie, confruntare in premiera si o declaratie de final: M-am saturat eu de mine!

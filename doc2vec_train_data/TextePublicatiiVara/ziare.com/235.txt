Luni, 28 Mai 2018, ora 13:03
De patru ori castigatoare la Roland Garros , fostul numarul 1 mondial Justine Henin a dorit sa-i transmita un mesaj Simonei Halep inainte de debutul la Openul Frantei.
Fosta mare jucatoare, care este unul dintre idolii Simonei Halep, i-a spus romancei ca va reusi sa castige Roland Garros in cazul in care isi va controla emotiile.
"Mi se pare ca Simona s-a schimbat mult in ultima perioada. Trebuie sa-si controleze emotiile, sa nu se mai concentreze atat de mult pe rezultat si va putea castiga Roland Garros. Ea este mereu pe drumul cel bun, mereu este acolo, iar daca va reusi sa-si controleze emotiile va avea o sansa mare", a spus Justine Henin intr-o interventie la postul de radio Europe 1.
Simona va incepe marti la Roland Garros, urmand sa o intalneasca pe americanca Alison Riske.
Apoi, daca va ajugne in turul doi, Simona se va duela cu invingatoarea dintre Myrtille Georges si Taylor Townsend, doua jucatoare ce au beneficiat de un wild card.
In turul trei, pentru Simona ar putea iesi in cale Johanna Larsson, Bethanie Mattek-Sands, Andrea Petkovici sau Kristina Mladenovici.
Sportiva noastra are doua finale pierdute la Roland Garros, in 2014 cu Maria Sharapova , si in 2017 cu Jelena Ostapenko .

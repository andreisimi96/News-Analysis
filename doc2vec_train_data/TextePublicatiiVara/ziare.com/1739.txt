Sambata, 09 Iunie 2018, ora 12:57
Actritele britanice Emma Thompson si Keira Knightley se numara printre cele 1.057 de personalitati care au primit distinctii din partea reginei Elisabeta a II-a , conform informatiilor publicate pe 8 iunie, cu ocazia aniversarii conducatoarei familiei regale a Marii Britanii. Spre surpinderea multor britanici, regina nu a premiat nicio persoana care a intervenit in incendiul devastator de la turnul Grenfell.
Emma Thompson, in varsta de 59 de ani, castigatoare a unui premiu Oscar pentru rolul sau din filmul "Howards End", a primit titlul de Ofiter al Ordinului Imperiului Britanic (OBE) pentru serviciile sale adus artei dramatice, la fel ca si compatrioata sa, Keira Knightley, care desi are doar 33 de ani a jucat in multe filme premiate.
Scriitorul britanic de origine japoneza Kazuo Ishiguro, laureat la premiului Nobel pentru Literatura, a fost distins cu titlul de cavaler.
Dupa valul de atentate care a zgudui Marea Britanie in 2017, fostul sef pentru operatiuni antiteroriste Mark Rowley din cadrul politiei londoneze a fost ridicat la gradul de cavaler, in timp ce miliardarul Jim Ratcliffe, directorul general al companiei chimice elvetiene Ineos si Jo Malone, creator al parfumurilor de lux cu acelasi nume, au fost premiati pentru serviciile lor aduse economiei britanice.
Regina a premiat si numerosi oameni simpli care si-au consacrat timpul operelor de binefacere sau care au ajutat comunitatea. Nu a acordat distinctii, insa, niciunei persoane care a intervenit in combaterea incendiului din cladirea Grenfell, care a provocat moartea a 71 de oameni printre care si un bebelus, la 14 iunie 2017 la Londra, o tragedie care a emotionat profund tara.
Aceste distinctii regale sunt acordate de doua ori pe an, de Anul Nou si cu ocazia aniversarii oficiale a reginei. Aceasta se sarbatoreste in iunie, cu toate ca Elisabeta a II-a s-a nascut la 21 aprilie 1926.

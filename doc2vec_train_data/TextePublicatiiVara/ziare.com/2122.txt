Marti, 12 Iunie 2018, ora 14:35
Meteorologii au emis, marti, o informare meteorologica de furtuni valabila pentru toata tara, dar si un cod galben de vijelii ce va afecta aproape trei sferturi din tara.
Astfel, informarea meteorologica intra in vigoare marti seara la ora 20:00 si expira miercuri la ora 14:00. In intervalul mentionat, vor fi perioade cu instabilitate atmosferica accentuata in Maramures, nordul Moldovei, local in Transilvania, Crisana si Banat, precum si in zona Carpatilor Orientali si a Muntilor Apuseni. Se anunta averse ce vor avea si caracter torential, descarcari electrice, intensificari de scurta durata ale vantului care vor lua aspect de vijelie si conditii de grindina.
De asemenea, meteorologii au emis si un cod galben de vijelii valabil pentru aproape trei sferturi din tara. Acesta intra in vigoare miercuri la ora 14:00 si expira vineri la ora 08:00.
In aceasta perioada, in Banat, Crisana, Oltenia, Maramures, Transilvania, jumatatea de vest a Munteniei si in zonele de munte, instabilitatea atmosferica va fi accentuata si se va manifesta prin averse torentiale, frecvente descarcari electrice, vijelii si caderi de grindina.
Cantitatile de apa vor depasi 25 l/mp si pe arii restranse 60...80 l/mp, indeosebi in sud-vest si in zona montana. Nota: In restul teritoriului astfel de fenomene se vor semnala pe suprafete mici, in special pe parcursul zilei de joi, 14 iunie.
Foto: Administratia Nationala de Meteorologie

de Comunicat de presa
Luni, 02 Iulie 2018, ora 16:21
Juriul Future Makers, format din experti de la World Economic Forum, Oxford si antreprenori, romani a ales cele mai bune 50 de echipe care vor face parte din programul de incubare Future Makers.
Ideile de business cu care tinerii au aplicat sunt din domenii foarte diverse, de la educatie, la agricultura, la servicii si la tehnologii care ne ajuta in viata de zi cu zi.
Pentru aceste echipe urmeaza o vara plina, in cadrul Programului de incubare. In perioada iunie - septembrie dezvoltam impreuna ideile si afacerile finaliste printr-o serie de ateliere, webinarii si sesiuni menite sa sprijine echipele in construirea unor afaceri ale viitorului.
Vezi aici lista finalistilor
Fiecare echipa va avea alaturi, in cele 3 luni de incubare, un mentor, antreprenor cu experienta.
Echipele vor avea acces si la un centru de resurse online, spatiu de lucru si un bootcamp de 3 zile alaturi de celelalte echipele finaliste.
Pe durata perioadei de incubare lucram impreuna pentru a dezvolta video-uri de promovare a fiecarei idei de business. Video-ul care va primi cele mai multe voturi pe site-ul Future Makers va castiga premiul publicului de 2.500 euro.
Sesiunea de pitch-uri si anuntarea castigatorilor
Faza finala a competitiei o reprezinta pitch-urile in fata juriului si se va desfasura in luna noiembrie.
In cadrul finalei, juriul va acorda 5 premii de 2.500 de euro fiecare si premiul cel mare de 5.000 de euro.
"Scopul programului de incubare este sa sprijine echipele sa treaca la pasul urmator necesar dezvoltarii lor si a business-ului pe care il planifica. Fie ca vorbim de consolidarea echipelor, fie ca vorbim de un plan de business, despre alegerea unui model de business sau despre un produs in faza de prototip, rolul nostru este sa ii sprijinim cu resurse in tot acest proces", spune Loredana Urzica, Project Manager Future Makers.
Tinerii care au intrat in programul de incubare Future Makers vor fi sprijiniti sa genereze valoare semnificativa ideii lor, avand oportunitatea de a fi parte dintr-o retea globala foarte activa.
Mai multe detalii despre competitie gasiti pe www.futuremakers.ro si daca aveti intrebari ne gasiti pe pagina de Facebook Future Makers .
Programul este finantat de Fundatia Coca-Cola si este organizat de Global Shapers Bucharest Hub, o initiativa a World Economic Forum, parte dintr-o retea internationala de 300 de orase si de Social Innovation Solutions, organizatie de sprijin pentru inovare si antreprenoriat social.

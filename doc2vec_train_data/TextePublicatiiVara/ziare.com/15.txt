Sambata, 26 Mai 2018, ora 20:04
Fotbalistul italian Federico Zini (25 de ani) s-a sinucis imediat dupa ce si-a ucis fosta iubita!
Atacantul formatiei Tuttocuoio, din Liga a 4-a italiana de fotbal, a incercat s-o convinga pe fosta sa iubita, Elisa Amato (30 de ani), sa se impace, insa aceasta a refuzat.
Scos din sarite de refuzul acesteia, Federico Zini a urcat-o apoi cu forta in masina sa, unde a impuscat-o de doua ori!
Imediat dupa, Zini s-a impuscat in cap, relateaza Sky News .
Trupurile celor doi au fost gasite in apropierea orasului cu doar 28.000 de locuitori, San Miniato, din provincia Pisa.
Federico Zini si-a inceput cariera la Empoli, pentru ca apoi sa evolueze in Malta, la Msida, in Bulgaria, la Botev Vrasta, in Filipine, la Ceres-Negros si in Mongolia, la Ulaanbaatar. In luna mai a anului trecut s-a intors in Italia si a semnat cu Tuttocuoio, dar sezonul acesta n-a evoluat in nicio partida din cauza unei accidentari.

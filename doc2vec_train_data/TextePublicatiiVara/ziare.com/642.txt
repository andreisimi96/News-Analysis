de Andreea Diochetanu
Joi, 31 Mai 2018, ora 09:44
Mana dreapta a liderului nord coreean Kim Jong-un a avut o intalnire cu secretarul de Stat american, Mike Pompeo, la New York, in cadrul careia au discutat despre summit-ul istoric care ar putea avea, totusi, loc pe 12 iunie, in Singapore.
Kim Yong-chol a luat cina cu Pompeo, miercuri, dupa ce a zburat din China. Cei doi vor avea si joi o intalnire.
Este cel mai important oficial nord coreean care viziteaza Statele Unite in ultimii 20 de ani, potrivit BBC .
Amintim ca Donald Trump a anulat summit-ul istoric care trebuia sa aiba loc pe 12 iunie in Singapore , insa de la anuntul din 24 mai, ambele parti - Coreea de Nord si SUA - au facut eforturi ca acesta sa se desfasoare oricum.
Miercuri dupa-amiaza, Pompeo si Kim Yong-chol au ajuns separat la o cladire din apropierea sediului central al ONU.
Ulterior, Pompeo a comunicat pe Twitter ca a avut o cina de lucru buna cu Kim Yong-chol: "Am avut o cina de lucru buna cu Kim Yong Chol in New York in aceasta seara. Friptura, porumb si branza in meniu".
Good working dinner with Kim Yong Chol in New York tonight. Steak, corn, and cheese on the menu. pic.twitter.com/1pu4K3oym7
- Secretary Pompeo (@SecPompeo) May 31, 2018

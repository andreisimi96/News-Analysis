Vineri, 08 Iunie 2018, ora 08:05
Simona Halep a reusit sa doboare inca o borna istorica dupa victoria din meciul cu Garbine Muguruza si calificarea in finala turneului de la Roland Garros .
In urma succesului de joi, sportiva noastra a intrat in premiera in top 10 al castigurilor din tenis din intreaga istorie.
Sportiva noastra face un salt de trei locuri si urca pe locul opt in ierarhia WTA , dupa ce le-a intrecut pe Svetlana Kuznetsova , Kim Clijsters si Martina Hingis.
In total, Simona a ajuns la castiguri in valoare de 24.816.096 de dolari in intreaga cariera.
Simona mai depaseste asadar nume grele precum Steffi Graf, Martina Navratilova, Justine Henin , Amelie Mauresmo sau Monica Seles.
Pentru calificarea in finala de la Roland Garros, Simona si-a asigurat un cec in valoare de 1.120.000 de euro, echivalentul a 1.322.025 de dolari.
Astfel, Simona a urcat si pe primul loc in topul castigurilor din 2018, devansand-o pe daneza Caroline Wozniacki .
Pana acum, doar in 2018, Simona a acumulat premii in valoare totala de 4.037.752 de dolari.
Iar daca va castiga finala de la Roland Garros, sportiva noastra va avea asigurat un cec in valoare de 2.2 milioane de euro, astfel ca sumele de mai sus mai pot creste.
Simona a ajuns in finala de la Roland Garros dupa ce a invins-o pe iberica Garbine Muguruza (3 WTA ), scor 6-1, 6-4.
In marea finala, Simona se va duela, sambata de la ora 16:00, cu americanca Sloane Stephens (10 WTA).
Scorul intalnirilor directe este 5-2 in favoarea Simonei Halep. Sportiva noastra s-a impus totodata in ultimele patru partide.
Marea finala dintre Simona Halep si Sloane Stephens va fi transmisa in direct de Ziare.com.
Pentru Simona, aceasta va fi a patra finala de Grand Slam din cariera si a treia de la Roland Garros.

Marti, 19 Iunie 2018, ora 00:00
Un oras din SUA, cu un trecut violent, e de vanzare, iar pretul nu e deloc mare pentru cei obisnuiti sa cumpere si sa vanda proprietati. E vorba despre orasul Cerro Gordo, din California, parasit de multa vreme, care se vinde pentru mai putin de un milion de dolari.
Cel care va pune mana pe orasul din Vestul salbatic va ajunge stapanul a peste 120 de hectare de pamant, 22 de cladiri, multe dintre ele refacute, si poate o fantoma sau doua, dat fiind trecutul violent al orasului, arata Business Insider .
Locuit din 1865, Cerro Gordo era candva cel mai mare producator de argint si plumb din California si a ajutat nespus la dezvoltarea orasului Los Angeles. Practic, e o bucata din istoria Vestului salbatic, asa i se face reclama in anuntul care promoveaza vanzarea.
Costa exact 925.000 de dolari, in pret intrand un hotel, un bar, o capela, un muzeu si nu numai.
Locuit mai mult de mineri, a fost un oras extrem de violent, unde avea loc cel putin o crima pe saptamana. Lovit de un incendiu si in contextul scaderii pretului argintului, el a fost abandonat in anii 1880. Putin dupa 1900, a prins din nou viata si a fost un oras animat timp de cateva zeci de ani. In final a fost abandonat pentru totdeauna, fiind detinut apoi de diferite persoane private.
In prezent, aici au loc tururi ghidate pentru turisti, acestia scotand din buzunar 10 dolari pentru o excursie prin Cerro Gordo.
Citeste si Insula scoasa la vanzare pentru 10 dolari si primesti si 50.000 de dolari de bun venit - ce trebuie sa faci

Joi, 31 Mai 2018, ora 13:20
Fondatorul Pro Romania, Daniel Constantin, sustine ca, in situatia in care presedintele Camerei Deputatilor, Liviu Dragnea, va respinge solicitarea formarii unui grup parlamentar al alesilor formatiunii politice, atunci decizia va fi atacata la Curtea Constitutionala.
"In urma inregistrarii cererii pentru grup parlamentar, presedintele Camerei Deputatilor trebuie sa adopte o decizie, daca valideaza sau nu cererea. In caz de respingere, acea decizie va fi atacata la Curtea Constitutionala a Romaniei" a afirmat, joi, deputatul independent Daniel Constantin si unul dintre fondatorii Pro Romania.
El a explicat ca punctul de vedere al Comisiei permanente privind Statutul deputatilor si senatorilor, care a transmis BP al Camerei Deputatilor ca deputatii neafiliati nu-si pot constitui un grup parlamentar, incalca o decizie a CCR din anul 2010.
Citeste si: Cum poate fi impiedicat Ponta sa-si faca grup parlamentar - decizia a fost luata azi de Comisia pentru Regulament
"Contrar celor sustinute de Comisia permanenta a camerei Deputatilor si Senatului privind Statutul deputatilor si senatorilor, organizarea si functionarea sedintelor comune ale Camerei Deputatilor si Senatului, apreciem ca interdictia costituirii unui grup parlamentar din deputati neafiliati sau care au candidat pe liste ale unor formatiuni politice diferite reprezinta o incalcare a Constitutiei Romaniei si a drepturilor ocrotite de aceasta.
Comisia permanenta nu a avut in vedere decizia Curtii Constitutionale nr. 1490/2010 prin care s-a constatat ca fiind constitutionala posibilitatea deputatilor independenti de a forma grupuri parlamentare.
Realizarea distinctiei 'independenti' - 'neafiliati' in ceea ce priveste acordul nostru de vointa liber exprimat, de a forma un grup parlamentar pentru a ne exercita prerogativele legale, duce la crearea unei stari de discriminare si de limitare a drepturilor noastre", a explicat Constantin.
Dragnea va decide
Fondatorul Pro Romania a adaugat ca opinia forului legislativ este bazata exclusiv pe un regulament care a fost modificat in mai multe randuri, iar Comisia are doar un rol consultativ in ceea ce priveste posibilitatea formarii unui grup parlamentar de catre deputatii neafiliati.
"Opinia Comisiei este intemeiata doar pe un regulament modificat succesiv pentru a servi unor interese particulare, fiind una care ne obliga sa urmam demersurile legale necesare, inclusiv procedura de contestare a Regulamentului Camerei Deputatilor la Curtea Constitutionala.
Instanta constitutionala s-a pronuntat anterior si trebuie/ speram sa aiba o practica unitara si pe viitor.
Stabilirea situatiei si validarea unui grup parlamentar este de competenta presedintelui Camerei Deputatilor, Comisia mentionata avand cel mult un rol consultativ. Presedintele Camerei Deputatilor este cel care trebuie sa-si asume responsabilitatea pentru deciziile luate fata de cererea noastra", a completat Daniel Constantin.
Comisiile de regulament si de statut au transmis, miercuri, catre conducerea Camerei Deputatilor ca deputatii neafiliati nu-si pot constitui un grup parlamentar, iar formarea de grupuri parlamentare ale unor partide care nu au obtinut mandate in urma alegerilor este interzisa.
Punctul de vedere transmis de catre cele doua Comisii vine in urma unei solicitari a liderului grupului deputatilor PSD, Daniel Suciu, referitor la posibilitatea constituirii unui grup parlamentar nou, dupa ce, la inceputul saptamanii, Victor Ponta a anuntat ca vrea constituie grupul parlamentar al partidului Pro Romania .
Fostul prim-ministru Victor Ponta a declarat, miercuri, ca in Pro Romania se vor mai inscrie in zilele urmatoare inca trei deputati social-democrati si ca va cere inca o data constituirea grupului parlamentar din Camera Deputatilor al acestui partid, in prezent acesta fiind format din 11 deputati.
Citeste si PSD se pregateste pentru impact. Victor Ponta ascute cutitul razbunarii!

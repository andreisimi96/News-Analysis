Miercuri, 30 Mai 2018, ora 12:00
RATB anunta ca de la 1 iunie reia linia turistica Bucharest City Tour, care dispune de patru autobuze.
"Autobuzele vor circula zilnic, la intervale de 20-25 de minute, pe traseul cuprins intre Piata Presei si Piata Unirii. Avand o capacitate de 77 de locuri fiecare, dintre care 50 pe platforma, autobuzele vor fi la dispozitia turistilor intre orele 10:00 - 21:00", anunta RATB pe Facebook.
Linia turistica va functiona pana la 15 octombrie 2018.
Traseul autobuzelor va fi: Piata Presei, Arcul de Triumf, Soseaua Kiseleff, Piata Victoriei, Calea Victoriei, Palatul CEC, Palatul Parlamentului, cu revenire prin Piata Unirii, Piata Universitatii, Piata Romana, Piata Victoriei, Piata Charles de Gaulle, Arcul de Triumf, Muzeul Satului, Piata Presei.
Cardul de calatorie poate fi luat direct din autobuz si costa 25 lei. Pentru copiii cu varste cuprinse intre 7 - 14 ani, pretul acestuia este 10 lei, iar pentru cei cu varsta de pana la 7 ani, transportul este gratuit.
Turistii pot calatori cu autobuzul Bucharest City Tour si cu voucherul primit de la partenerii RATB: hoteluri si agentii de turism.
"Cardul este valabil 24 de ore de la prima validare, oferind flexibilitate in alegerea programului, pasagerii avand posibilitatea sa intrerupa plimbarea cu autobuzul supraetajat pentru vizitarea obiectivelor de interes intalnite pe traseu si sa o continue, ulterior, cu altul, din oricare statie de pe traseu", precizeaza RATB.
In autobuz, turistii beneficiaza de un ghid audio in limbile romana, engleza, franceza si italiana, accesibil cu ajutorul echipamentelor existente in autobuz, precum si prin instalarea unei aplicatii pe smartphone-ul personal in urma scanarii unui cod QR afisat in autobuz.

Luni, 28 Mai 2018, ora 13:20
Deputatul PNL, Ovidiu Raetchi a reactionat luni, dupa ce o scoala din sectorul 5 a ars din temelii, acesta acuzand administratiile PSD din Capitala ca se ocupa de concerte, in loc sa rezolve infrastructura si cladirile fara aviz.
"O scoala din Sectorul 5 a ars din temelii. Acest lucru s-a intamplat noaptea trecuta - nici nu vreau sa ma gandesc ce s-ar fi intamplat daca incendiul ar fi izbucnit in timpul orelor, la o scoala cu 750 de copii, in conditiile in care aceasta NU avea nici macar aviz de functionare din partea ISU. (...)
In urma cu cateva luni, tavanul unei scoli din Sectorul 5 s-a prabusit, dar se pare ca Primaria Sectorului 5 si Primaria Capitalei nu au invatat nimic din aceste evenimente care puteau deveni tragice. Suntem la jumatatea mandatului dat de bucuresteni Gabrielei Firea &Co., iar bilantul este unul dezastruos: prioritatile zero ar trebui sa fie infrastructura si cladirile fara aviz, dar toate administratiile PSD din Capitala se ocupa doar de concerte, festivaluri si patinoare in parcuri!", a scris deputatul PNL pe pagina de Facebook.
Ovidiu Raetchi ii cere primarului general al Capitalei, Gabriela Firea sa dea explicatii privind situatia scolilor fara aviz si cu ce solutii va veni PMB pentru a ajuta copiii inscrisi la scoala care a ars, ca acestia sa nu piarda orele de curs.
"Primarul de sector si Gabriela Firea trebuie sa raspunda urgent la aceste intrebari:
Se cunostea fapul ca scoala 124 nu avea aviz ISU si ce masuri au fost luate de primaria Sectorului 5 in acest sens?
Cum este posibil ca la 2 ani de la alegeri, in Bucuresti, sa existe scoli care inca nu au avize ISU?
Care sunt solutiile gasite de Primaria Sectorului 5 pentru ca elevii sa nu piarda orele de curs?
Reprezentantii ISUBIF au anuntat ca un incendiu a izbucnit, luni dimineata, la Scoala nr 124, situata pe strada Margeanului nr. 10, in sectorul 5 al Capitalei.
Citeste si: Incendiu violent la o scoala din Capitala recent renovata si fara aviz ISU
Flacarile au fost lichidate in totalitate de catre echipajele Inspectoratului pentru Situatii de Urgenta Bucuresti-Ilfov dupa 7 ore.
Scoala respectiva nu are autorizatie de securitate la incendiu, institutia de invatamant obtinand in 2001 un aviz de securitate la incendiu, pentru lucrari de consolidare si refunctionalizare, potrivit ISU Bucuresti-Ilfov.

Joi, 14 Iunie 2018, ora 13:30
Presedintele Comisiei pentru Controlul SIE, deputatul PSD Mihai Weber, sustine ca Gabriel Vlase, nominalizat de Klaus Iohannis pentru a fi numit in functia de director SIE, ar putea depune juramantul pana miercuri, timp in care va fi audiat si votat in Parlament.
"Eu zic, ca orizont de timp, ca nu mai tarziu de miercuri ar trebui sa fie inchisa procedura", a declarat, joi, presedintele Comisiei SIE, deputatul PSD Mihai Weber.
El a mai spus ca nu stia ca presedintele Iohannis il va nominaliza pe Gabriel Vlase la conducerea SIE.
"Nu stiam, dar asteptam o nominalizare. Stiti foarte bine ca de multa vreme asteptam o nominalizare din partea presedintelui. Acum urmam pasii procedurali. Vom organiza o sedinta de comisie, unde vom da un aviz, un raport care va fi trimis si presedintelui Romaniei, apoi vor fi convocate cele doua camere ale Parlamentului pentru vot", a mentionat Weber.
Intrebat ce il recomanda pe Gabriel Vlase pentru a fi numit director SIE, Mihai Weber a raspuns: "Din CV-ul lui Gabriel Vlase reiese ca a avut contacte cu institutiile din sistemul national de aparare".

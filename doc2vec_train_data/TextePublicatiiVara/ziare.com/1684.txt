de Marius Doroftei, Editor Ziare.com
Vineri, 08 Iunie 2018, ora 20:51
In ciuda unei conduceri interesata aproape exclusiv de propria bunastare, fotbalul romanesc avea (inca are?) o sansa istorica de a-si reveni macar partial. Pornit in urma cu sase ani la Timisoara, valul echipelor traditionale sustinute de suporteri a cuprins intreaga tara, insa risca sa se sparga de digul construit cu incapatanare de FRF .
Una dintre marile probleme ale fotbalului romanesc, probabil chiar cea mai mare, este aceea ca s-a indepartat de suporteri. Ani la rand in care finantatori dubiosi au jucat fericiti in Cooperativa urmati de alti ani, la fel de multi, in care politicul a pompat bani cu nemiluita in echipe satesti fara niciun fel de suport in afara celui financiar au facut ca oamenii sa se indeparteze tot mai mult de fotbalul romanesc.
In vara lui 2012, fanii celor de la Poli Timisoara au decis s-o ia de la zero si au infiintat "la judet" o formatie a lor. I-au spus ASU Politehnica Timisoara si, chiar daca nu avea marca sau palmaresul banatenilor, acestea fiind plimbate cinic intre Zambon, Iancu si autoritatile locale, au adoptat-o si au ales s-o sustina ca si cum ar fi fost adevarata Poli. Iar in multe privinte chiar este adevarata Poli. Visul frumos a continuat, echipa fiind acum in Liga 2 si visand la perspectiva promovarii intr-un viitor mai mult sau mai putin apropiat.
Exemplul a fost urmat si in alte zone. Fanii au infiintat echipe si au ales sa le sustina ca si cum ar fi fost cele adevarate. Asa au reaparut in fotbalul romanesc Petrolul, Farul, Universitatea Cluj...
Bucurestiul nu putea rata momentul, mai ales dintre echipele de traditie din Capitala numai Dinamo rezista avand marele noroc al lipsei interesului pentru un litigiu. In vara anului trecut, Clubul Sportiv al Armatei anunta reinfiintarea sectiei de fotbal si inscrierea echipei in Liga 4. "Militarii" reusisera sa demonstreze in instanta ca FCSB -ul lui Becali este o clona care a parazitat marca Steaua si au readus acest brand in fotbalul romanesc.
Suporterii, care cereau reinfiintarea sectiei de fotbal de ani de zile, au adoptat imediat proiectul si, chiar daca nu s-au putut implica la nivel organizatoric, au devenit sponsori, contribuind la bugetul echipei.
In Giulesti lucrurile au stat altfel. Dupa falimentul Rapidului au fost vreo trei echipe care au pretins ca vor sa continue istoria clubului visiniu si s-au luptat intre ele pana cand a intervenit politicul, liderul partidului de guvernamant luand decizia in privinta formatiei care primeste sprijin.
Steaua si Academia Rapid au oferit o adevarata lectie in sezonul 2017/2018 al Ligii 4, aratand ca suporterii vor sa vada fotbal, nu circul propus in fiecare etapa de Liga 1 . 11 de mii de spectatori la primul meci, 36 de mii la cel de-al doilea si cam 17 mii la al treilea. Sunt asistente la care formatiile prim divizionare viseaza numai! Cu toate acestea, cei de la FRF au dormit si dorm in continuare pe birouri, lasand cele doua echipe sa zbata in mediocritatea diviziilor inferioare, desi au posibilitatea de a le invita inclusiv in Liga 2.
Mai mult, AMFB, cu sprijinul direct al Federatiei, a inchis ochii in fata unor incalcari grosolane ale regulamentelor, sprijinind in mod direct Academia Rapid. Giulestenii au fost mai buni pe teren in cele trei intalniri directe avand in componenta fotbalisti experimentati, care au facut diferenta. Legitimarea lor a fost contestata de Steaua, iar modul in care AMFB a judecat cazul este dezarmant pentru oricine crede ca fotbalul romanesc se mai poate face bine.
Aceeasi Academia a incercat un an de zile sa obtina personalitatea juridica, conditiile obligatorie pentru a promova in Liga 3, dar s-a lovit de nenumarate refuzuri ale instantelor de judecata. Campioni ai Bucurestiului si cu locul de baraj asigurat in conditii incerte, giulestenii au fost ajutati sa comita abuzul suprem.
Academia s-a transformat peste noapte in FC R Bucuresti, chiar daca sezonul nu s-a incheiat! Ca sa ne intelegem: Academia a evoluat in intreg sezonul pe o asociatie care nu a reusit sa obtina personalitate juridica. Cu o luna inainte de finalul campionatului, un grup de oameni au infiintat o societate, SC FC R Bucuresti SA. Dupa playoff, dar inainte de baraj, cei de la Academia au trecut cu catel si purcel in trenul FC R, iar forurile fotbalistice au fost de acord cu asta! Pe scurt, FRF si AMFB permit unei echipe infiintate in urma cu o luna sa joace barajul pentru promovarea in Liga 3! Iar meciurile din baraj vor fi primele din istoria FC R.
Atitudinea celor care conduc fotbalul acum (sa nu uitam de amenda uriasa primita de ASU Poli pentru ca jucatorii au iesit de pe teren in semn de protest fata de interzicerea discretionara a fanilor la un derbi ) arata ca oricat ar incerca suporterii sa isi croiasca propriul drum, in "sportul rege" de la noi vor domni in continuare smecheriile si interesele.

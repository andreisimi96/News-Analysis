de Ionel Stoica
Marti, 12 Iunie 2018, ora 07:29
Fosta sefa a Companiei Nationale de Investitii, Ana-Maria Topoliceanu, a povestit luni ca fostele sale prietene, Elena Udrea si Alina Bica , radeau de faptul ca procurorii DIICOT au pus sechestru pe averea lui Adriean Videanu .
Cele trei, Ana-Maria Topoliceanu, Alina Bica si Elena Udrea, sunt protagonistele unui scandal mediatic celebru, din 2014, cand au fost fotografiate la shopping la Paris.
Dupa ce DNA a inceput anchetele in cazul celor trei, Topoliceanu a ales sa recunoasca acuzatiile, si a pledat vinovat in dosarul Gala Bute. Ea a fost condamnata la 3 ani cu suspendare, in timp ce Elena Udrea a fost condamnata la 6 ani cu executare. Pe de alta parte, Bica si Udrea au negat acuzatiile DNA si au plecat in Costa Rica.
"Am participat la o discutie intre Elena Udrea si Alina Bica, erau mai degraba niste barfe. Erau amuzate ca s-a sechestrat averea lui Adriean Videanu", a povestit Topoliceanu. Femeia nu-si mai aminteste alte detalii despre acest caz.
Ana Maria Topoliceanu a fost audiata luni in calitate de martor intr-unul din dosarele Alinei Bica. In acest caz urmeaza sa mai fie audiati mai multi magistrati . Tot luni a fost audiat ca martor si milionarul Ovidiu Tender.

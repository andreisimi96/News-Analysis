Sambata, 02 Iunie 2018, ora 12:30
O balena albastra a fost vazuta zilele trecute in Marea Rosie, intinderea de apa care desparte Egiptul, Sudanul si Eritreea de Peninsula Araba.
E prima oara cand o balena albastra este vazuta in aceste ape, a declarat ministrul egiptean al Mediului, Khaled Fahmy, relateaza Live Science .
Presa israeliana a scris ca balena a trecut chiar pe langa coasta orasului israelian Eilat, asa ca bucuria turistilor care au fost pe faza a fost imensa.
Balenele albastre, pe cale de disparitie, nu sunt limitate la o zona anume, arata World Wildlife Foundation (WWF) . Insa, masivele mamifere tind sa migreze catre ape mai reci, polare, in timpul verii, si sa evite zonele de coasta intregul an. De aceea inclusiv comunitatea stiintifica a fost luata prin surprindere de aceasta aparitie.
Balenele albastre sunt cele mai mari animale din cate exista, arata WWF. Masivii marilor cresc pana la 24 - 30 de metri si adesea traiesc in grup. Balena vazuta zilele trecute masoara 24 de metri si e solitara. Nu e periculoasa, insa oamenii au fost avertizati sa nu incerce sa se apropie de ea.
Mamiferul este in prezent monitorizat de guvernul egiptean, au anuntat autoritatile de la Cairo.
Citeste si Noua specie de balena descoperita in Alaska (Foto) , dar si Schelet de balena de 200 de ani, gasit pe malul Tamisei

de Anca Petrache
Joi, 31 Mai 2018, ora 00:00
In statul american Utah, paleontologii au gasit fosila unui animal extrem de ciudat - jumatate reptila, jumatate mamifer. Descoperirea e extrem de importanta pentru ca aduce informatii noi despre stramosii mamiferelor, despre felul in care acestea au evoluat.
Fosila gasita, un craniu, cantareste putin peste un kilogram si are o lungime de 15 centimetri. A fost descoperita de Andrew R.C. Milner, paleontolog, la nord-est de Parcul National Arches din Utah, arata Fox News .
Animalul, care semana cu o pisica, avand insa molari specializati pentru strivirea plantelor, avea blana, insa depunea oua. Specia, una contemporana cu dinozaurii si necunoscuta pana acum, a primit si un nume: Cifelliodon wahkarmoosuch.
"Data fiind aceasta descoperire neasteptata a unui craniu aproape complet, acum putem cunoaste un grup nou de rude ale primelor mamifere", a explicat Adam Huttenlocker, de la Scoala de Medicina Keck, din cadrul Universitatii Southern California, implicat in studiu.
Pana acum se credea ca primele mamifere din Cretacic (145 de milioane in urma - pana acum 66 de milioane de ani) erau similare intre ele din punct de vedere anatomic, neexistand diversitate.
Abia recent s-au gasit dovezi ca vechile rude ale mamiferelor erau impartite pe multe nise: insectivore, ierbivore, carnivore, animale acvatice etc. Practic, erau la fel de multe nise ca in prezent.
Ce intriga insa la aceasta descoperire e faptul ca a fost facuta in Utah, departe de locurile in care sunt gasite de obicei astfel de fosile din Triasic sau Jurassic. In mod normal, ele sunt in Europa, Groenlanda sau Asia, se mai mentioneaza intr-un raport publicat de jurnalul Nature.
Discovery of half mammal, half reptile skull in eastern Utah has huge implications for geologic timelines. https://t.co/skBw1pUC8x

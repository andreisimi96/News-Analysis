Sambata, 16 Iunie 2018, ora 21:00
Tenismanul elvetian Roger Federer va reveni pe primul loc in clasamentul ATP incepand de luni, dupa ce a reusit sa se califice in finala turneului de la Stuttgart.
Sambata, Federer l-a invins in trei seturi, 6-7 (2/7), 6-2, 7-6 (7/5) pe australianul Nick Kyrgios, in penultimul act al competitiei din Germania, iar in finala il va infrunta pe canadianul Milos Raonic, care s-a impus in cealalta semifinala, cu 6-4, 7-6 (7/3), pe detinatorul titlului, francezul Lucas Pouille.
Campionul din Tara Cantoanelor, care nu a luat parte la sezonul pe zgura, va incepe luni a 310-a sa saptamana in fotoliul de lider mondial, un record pentru tenisul profesionist.
El il va detrona pe spaniolul Rafael Nadal , recentul castigator al turneului de Mare Slem de la Roland Garros.

Sambata, 26 Mai 2018, ora 18:08
"Generatia de Aur" a Romaniei, "UEFAntasticii" lui FCSB si o echipa formata din "Prietenii lui Mihai Nesu" au luat parte sambata la un triunghiular caritabil organizat pentru fostul fundas stanga al "ros-albastrilor".
Cele trei echipe s-au infruntat la Oradea in meciuri de cate 30 de minute, iar spectacolul a fost pe masura numelor fotbalistilor participanti.
Gica si Ianis Hagi, Gica si Nicholas Popescu, Ionut Lupescu, Mirel Radoi, Adrian Ilie, George Ogararu si Ionel Danciulescu sunt doar cativa din fotbalistii care au dat curs invitatiei lui Mihaita Nesu, in timp ce Cosmin Olaroiu si Victor Piturca s-au ocupat de asezarea acestora in teren.
Triunghiular a fost castigat de "Generatia de Aur", care a dat si golgheterul galei - Adrian Ilie, cu 5 reusite in doua meciuri.
Dar iata rezultatele inregistrate la Oradea:
UEFAntasticii - Generatia de Aur 1-2 (Andrei Cristea / Adrian Ilie - 2)
UEFAntasticii - Prietenii lui Mihai Nesu 3-1 (Andrei Cristea - 2, Ogararu / Keseru)
Generatia de Aur - Prietenii lui Mihai Nesu 6-3 (Adrian Ilie - 3, Danciulescu, Ianis Hagi - 2 / Keseru, Gado, Vancea)
Toti banii stransi de urma acestui eveniment, numit "Uniti pentru Mihai Nesu", vor merge catre fundatia fostului fotbalist, imobilizat intr-un scaun cu rotile din 2011, dupa un grav accident suferit in timpul unui antrenament al lui Utrecht.

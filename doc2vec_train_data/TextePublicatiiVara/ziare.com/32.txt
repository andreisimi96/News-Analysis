Sambata, 26 Mai 2018, ora 17:14
Presedintele SUA, Donald Trump, a transmis, sambata, ca autoritatile din Venezuela au eliberat un american inchis pentru presupuse fapte de spionaj in favoarea Washingtonului.
"Ostaticul american din Venezuela" ar trebui sa aterizeze la Washington in dupa-amiaza zilei de sambata si "va fi la Casa Alba, cu familia lui, in jurul ori 19:00", a scris presedintele SUA pe Twitter.
Good news about the release of the American hostage from Venezuela. Should be landing in D.C. this evening and be in the White House, with his family, at about 7:00 P.M. The great people of Utah will be very happy!
- Donald J. Trump (@realDonaldTrump) 26 mai 2018
Joshua Holt, 26 ani, din Utah, a fost inchis in Venezuela pentru presupuse fapte de spionaj in favoarea Statelor Unite, potrivit presei locale.
Holt este insurat cu o femeie din Venezuela, care de asemenea a fost arestata cand a venit sa-si viziteze sotul in inchisoare.
Holt, un misionar mormon din Utah, a fost arestat in iunie 2016, cand se afla in Venezuela pentru nunta sa. Familia lui sustine ca a fost acuzat pe nedrept de spionaj, informeaza Reuters.
Senatorul republican Orrin Hatch din Utah a comunicat ca eliberarea lui Holt este rezultatul a doi ani de munca asidua si a precizat ca Holt se va intoarce in SUA alaturi de sotie.
Relatiile diplomatice intre Venezuela si SUA sunt tensionate de mai multi ani. Washingtonul contesta legitimitatea regimului presedintelui Nicolas Maduro, in timp ce Caracasul sustine ca SUA doresc sa inlature de la putere Administratia Maduro pentru a obtine controlul asupra resurselor de petrol ale Venezuelei.

Marti, 19 Iunie 2018, ora 08:02
Turneul de la Birmingham a inceput cu o surpriza uriasa.
Considerata una dintre cele mai bune jucatoare pe iarba din lume, Karolina Pliskova a fost eliminata inca din primul tur.
Favorita numarul trei a turneului a cedat in fata slovacei Magdalena Rybarikova, scor 2-6, 3-6, dupa doar o ora si 4 minute de joc.
Pliskova a servit destul de bine, dar la retur a avut o evolutie deplorabila, reusind sa castige doar opt puncte pe serviciul adversarei in tot meciul.
De partea cealalta, Rybarikova a facut un meci aproape perfect. Procentajul pe primul serviciu a fost de 81%, pe al doilea de 73%, iar pe serviciul Pliskovei a castigat 24 de puncte.
Mai departe, Rybarikova o va intalni in optimile de finala pe Kristina Mladenovici, care a trecut de Katerina Siniakova.

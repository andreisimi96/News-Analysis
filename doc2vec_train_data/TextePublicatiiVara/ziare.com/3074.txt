Marti, 19 Iunie 2018, ora 07:25
Deputatul USR Dan Barna critica modificarile aduse Codului de procedura penala , dar si modul in care au fost adoptate aceste modificari, intr-o dezbatere de cateva ore in Parlament.
Barna a spus ca, de luni, Romania a devenit un "rai al infractorilor", in care femeile violate vor fi nevoite sa de declaratii privindu-i in ochi pe agresorii lor, iar daca cineva face evaziune fiscala sau spalare de bani, "este liber sa plece in Costa Rica", pentru ca autoritatile nu il vor mai putea aresta preventiv. Deputatul a anuntat ca, alaturi de PNL, USR va contesta proiectul de modificare a Codului de procedura penala la Curtea Constitutionala (CCR).
"Romania devine un stat al infractorilor, un stat in care furtul si evaziunea fiscala sunt incurajate prin politica oficiala penala a statului roman. Daca furi bani publici sau orice fel de bani si faci evaziune fiscala si spalare de bani nu mai poti fi arestat preventiv. In momentul in care autoritatile observa lucrul acesta, esti liber sa pleci in Costa Rica.
Tot prin politica penala adoptata astazi de aceasta majoritate condusa de Liviu Dragnea, infractorii, fie ei violatori, criminali sau hoti, chiar daca sunt prinsi de cetateni prin telefoane mobile, pot scapa linistiti daca nu exista alte probe - si deseori nu exista alte probe decat filmarea, dar aceste filmari nu mai sunt valabile in Romania, un adevarat rai pentru infractori. In egala masura, un lucru la fel de grav, o prevedere aberanta, femeile violate, agresate, trebuie sa dea declaratii privindu-i in ochi pe agresori, pe violatori. Practic, criminalii stau la masa si isi privesc victimele in ochi", a declarat luni seara Dan Barna.
El a spus ca ce se va intampla odata adoptate aceste modificari este grotesc, dar lucrurile acestea se intampla pentru ca in functiile publice de conducere sunt oameni acuzati penal, care isi creeaza un cod de procedura penala pentru ei insisi.
"Liviu Dragnea tocmai si-a asigurat premisele pentru a-si anula un proces, Tariceanu si-a asigurat premisele pentru a scapa de acuzatii. Astazi, Romania a devenit un rai al infractorilor", a subliniat Barna.
Intrebat de ce votul a fost in aceeasi zi cu sedinta Comisiei, deputatul USR a explicat ca mai multi social-democrati ar fi spus ca "este un ordin de mai sus".
"Domnul Vlase (Gabriel Vlase, vicepresedintele Camerei Deputatilor, n.r.) a spus ca este un ordin de mai sus, de deasupra lui, si nu tine de el. Ceea ce au spus mai multi membri PSD, nu doar domnul Vlase, este un ordin al domnului Dragnea ca astazi Codul de procedura penala sa fie modificat", a spus Barna.
Proiectul PSD-ALDE-UDMR de modificare a Codului de procedura penala a fost votat luni seara, de plenul Camerei Deputatilor, in calitate de camera decizionala, dupa mai multe ore de dezbateri. PNL si USR au anuntat ca vor ataca legea la Curtea Constitutionala.
Proiectul a fost adoptat cu 175 de voturi "pentru", 78 "impotriva" si o abtinere.
Sedinta de plen s-a desfasurat in absenta lui Liviu Dragnea si a fost condusa de vicepresedintele Camerei Deputatilor Gabriel Vlase, care a fost propus de presedintele Klaus Iohannis la conducerea Serviciului de Informatii Externe.
Iata cateva din modificarile controversate si efectele lor grave

Vineri, 15 Iunie 2018, ora 15:05
Mihaela Buzarnescu a acordat un interviu presei din Marea Britanie in care a vorbit despre ascensiunea fulminanta din ultimul an.
Sportiva noastra ocupa locul 30 desi in urma cu un an era in afara top 500 WTA , iar povestea sa nu avea cum sa treaca neobservata.
Intr-un interviu acordat britanicilor de la The Tennis Journal , Buzarnescu spune ca secretul ascensiunii il reprezinta colaborarea cu noul antrenor Septimiu Fratila si vizitele la psiholog.
"Am avut o mare motivatie si asta m-a ajutat sa progresez. De asemenea, au contat si strategiile psihologice, mi-am schimbat complet felul de a gandi. Noul meu antrenor, Septimiu Fratila, m-a ajutat foarte mult sa obtin aceste rezultate. Atitudinea mea s-a schimbat si m-a ajutat sa castig mai multe meciuri", a spus Buzarnescu.
Sportiva in varsta de 30 de ani recunoaste, totusi, ca mai trebuie sa lucreze la felul in care isi gestioneaza emotiile in timpul meciurilor.
"La ultimul meci am spus niste lucruri nu prea placute, m-am plans foarte mult. Am strigat ca sunt singura aici, n-am pe nimeni din echipa mea! Asta nu este deloc bine pentru mine. Aveam nevoie de cineva si pana la urma este bine ca am reusit sa gestionez situatia de una singura. Deoarece uneori se intampla sa fii singura la turnee ", a explicat Buzarnescu.
Apoi, Buzarnescu a explicat si motivul pentru care se inscrie la toate turneele posibile, in timp ce adversarele sale isi iau liber si merg in vacanta.
"Ma bucur de tenis si din acest motiv ma inscriu la cat mai multe turnee, nu vreau sa iau pauze! Ok, la un anumit punct corpul meu va avea nevoie de putina odihna. Dar pentru moment sunt ok, ma simt bine si meciurile imi mentin ritmul. Asa ca, daca sunt sanatoasa, vreau sa joc!", a completat Buzarnescu.
Jurnalistii britanici au ramas impresionati de povestea Mihaelei si scriu ca sportiva noastra "a avut o ascensiune la fel fenomenala precum cea a lui Sloane Stephens, Caroline Wozniacki sau Simona Halep ".
"Mihaela este concentrata si pasionata de tenis, iar in saptamanile urmatoare ar putea urca si mai mult in clasament. In cea mai intriganta poveste care nu tine capul de afis al povestii tenisului din ultimul an, chiar merita sa stati cu ochii pe aceasta femeie", a conchis publicatia britanica.
Mihaela o va intalni pe japoneza Naomi Osaka, vineri dupa ora 18:00, in sferturile de finala de la Nottingham, in direct pe Ziare.com.

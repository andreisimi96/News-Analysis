Miercuri, 13 Iunie 2018, ora 21:36
Doua persoane din comuna Obarsia Closani, judetul Mehedinti, sunt in stare grava, dupa ce au fost lovite de un fulger, miercuri seara, in timp ce se aflau la o stana din localitate.
Purtatorul de cuvant al Inspectoratului de Politie Judetean Mehedinti, Nicolae Lohon, a declarat ca victimele au primit ingrijiri medicale la fata locului.
"La Obarsia Closani, doua persoane au fost lovite de fulger, la o stana. Este vorba despre un barbat de 78 de ani si o femeie de 68 de ani. Se efectueaza manevre de resuscitare", a declarat Nicolae Lohon.
UPDATE: Barbatul lovit de fulger a murit, in ciuda eforturilor depuse de medici. Femeia se afla in stare grava in continuare
Probleme din cauza furtunii sunt si pe DN6, in localitatea Tamna, unde un copac a fost doborat pe carosabil.
"Un arbore a cazut pe DN6, in localitatea Tamna, la kilometrul 301. Actioneaza pompierii, drumurile nationale si Electrica. Drumul este blocat", a mai declarat Lohon.
Judetul Mehedinti este sub atentionare cod portocaliu de ploi si vijelii pana miercuri, la ora 21:15.

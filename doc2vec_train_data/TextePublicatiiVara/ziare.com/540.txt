de Andreea Diochetanu
Miercuri, 30 Mai 2018, ora 16:14
Presedintele Senatului, Calin Popescu Tariceanu, a avut o prima reactie dupa decizia Curtii Constituionale in cazul Kovesi, afirmand ca sefa DNA a transformat institutia intr-o sperietoare "pentru toti si toate din Romania".
"CCR azi ce face... face sa intareasca pozitia Executivului, a Guvernului, a Ministerului Justitiei, in ce priveste relatia institutionala intre Ministerul Justitiei si Ministerul Public. CCR subliniaza ca Ministerul Public functioneaza sub autoritatea ministrului Justitiei, asa cum e in Constitutie", a precizat intr-o conferinta de presa tinuta miercuri la Senat.
El a mai aratat ca presedintele Iohannis are un "rol solemn" si da greutate deciziilor de numire sau revocare a procurorilor in general, insa nu poate avea rol decisiv in acestea, pentru ca responsabilitatea ii apartine ministrului Justitiei.
"Presedintele are un rol solemn, de a da greutate si legalitate deciziei de numire si revocare in cazul procurorilor, vorbind de legislatia in vigoare. Presedintele nu poate avea un rol decisiv in numirea si revocarea procurorilor, aceasta responsabilitate ii revine ministrului Justitiei", a adaugat presedintele Senatului.
El a marturisit ca a asteptat cu nerabdare decizia CCR.
"Am asteptat cu nerabdare (decizia - n.red.), ma bucur ca limpezeste lucruri care in trecut au creat confuzie. Asadar, decizia privind revocarea (procurorului sef al DNA - n.red.) luata de ministrul Justitiei nu poate fi nicidecum contrazisa de presedinte. El trebuie sa dea curs cererii de revocare ce o priveste pe sefa DNA", a opinat Tariceanu.
Liderul ALDE a mai spus ca, din februarie, cand Tudorel Toader a declansat procedura de revocare a sefei DNA, au mai aparut o serie de elemente nefavorabile lui Kovesi, cum ar fi protocoalele secrete incheiate intre Serviciul Roman de Informatii si alte institutii ale statului.
"Trebuie spus ca au mai aparut o serie de elemente suplimentare din momentul in care a fost facuta cererea de revocare. Intre timp, au aparut protocoalele secrete intre SRI si Parchetul General, ele au aparut ulterior cererii de revocare si cred ca ele, de asemenea, dezvaluie o alta componenta a DNA si a Parchetului, paralel cu legea, in contradictie cu ce este esential: respectarea drepturilor si libertatilor cetatenilor", a afirmat Calin Popescu Tariceanu.
"Eu cred ca nu putem scoate din analiza si aceasta componenta a activitatii doamnei Kovesi, care, in dispretul legii, a vrut sa transforme un obiectiv laudabil - lupta impotriva coruptiei - intr-o vanatoare de oameni politici, oameni simpli, a transformat DNA intr-o sperietoate pentru toti si toate din Romania. E un derapaj grav de la normele statului de drept.
Cred ca CCR prin decizia de azi marcheaza un punct de revenire la normal", a mai spus liderul ALDE.
Liderul ALDE a mai precizat ca deciziile Curtii sunt obligatorii si trebuie aplicate chiar si de presedintele tarii.
"Eu cred ca deciziile Curtii Constitutionale sunt obligatorii pentru toata lumea. Ele (deciziile - n.red.) trebuie aplicate, sunt valabile si pentru presedinte. Nu se poate sustrage de la aceste obligatii", a punctat Tariceanu.
Amintim ca judecatorii Curtii Constitutionale au admis, miercuri, sesizarea Guvernului , dupa ce Klaus Iohannis a refuzat sa o revoce pe Laura Codruta Kovesi, procuror sef al DNA.
Curtea Constitutionala a decis, cu majoritate de voturi, ca exista un conflict institutional intre Executiv si Presedintie.
"S-a admis cererea Guvernului. Vom publica minuta sedintei si acolo va fi indicata calea de rezolvare a conflictului", a spus presedintele Curtii, Valer Dorneanu.
"Laura Codruta Kovesi ar fi trebuit revocata de presedinte", a adaugat seful CCR.

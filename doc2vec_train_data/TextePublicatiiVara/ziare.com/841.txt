de Cosmina Tudosa
Vineri, 01 Iunie 2018, ora 20:50
Instinctual, fiecare parinte isi doreste sa-si protejeze copilul. Sa nu sufere, sa nu fie dezamagit, sa nu planga, sa nu treaca prin stari neplacute. Si e normal sa ne dorim acest lucru. Intrebarea este alta: Ce e normal pentru copil?
La aceasta intrebare avem doua optiuni: fie il protejam, pentru ca nu ne dorim sa sufere, fie ii explicam fiecare emotie negativa in parte si astfel il pregatim pentru ceea ce ii rezerva viata.
Iata cum ii explici copilului ce sunt emotiile negative:
1. Prezinta-i corpul uman
Copiii sunt curiosi si deschisi la informatii noi, asa ca primul pas este sa-i oferi cateva detalii despre corpul uman. Explica-i de ce ii este foame sau sete, apoi spune-i ca atat copiii, cat si adultii sunt condusi de emisfera dreapta a creierul, numita si creierul emotiilor, dar si de emisfera stanga, numita si creierul logic.
Cumva, copilul trebuie sa devina constient ca atat logica, cat si emotiile sunt doua lucruri la care nu putem renunta.
2. Identificati impreuna emotiile
In momentul in care copilul se simte trist, evita formularile logice precum "De ce plangi?" sau "Nu mai plange!" pentru ca va fi in zadar. De fapt, poate fi mai rau de atat. Este ca si cum i-ai spune ca e ceva gresit sa plangi sau sa fii trist si astfel nu vei obtine decat o reprimare a sentimentelor lui.
In schimb, il poti lua in brate fara sa-i spui nimic si sa astepti sa se linisteasca. Pe masura ce observi ca se linisteste, poti sa-i spui "Stiu ca esti trist, dar sunt aici, langa tine".
Cand copilul poate vorbi, intreaba-l ce i-a provocat aceasta stare, astfel incat sa-l poti ghida. Poate ca un prieten nu a mai vrut sa se joace cu el, poate ca a fost jignit, oricare ar fi cauza, explica-i ca emotiile sunt trecatoare si daca simte nevoia sa planga, are dreptul asta.
Dupa ce incidentul dispare, reaminteste-i cum functioneaza creierul. Emotiile in dreapta, logica in stanga. Vrem nu vrem, ne place sau nu, le avem pe amandoua si e bine sa invatam cum sa le facem fata.
3. Ofera-i exemple de emotii negative care pot fi benefice
Copilul nu va intelege de la inceput ce presupune emisfera dreapta sau emisfera stanga, trebuie sa recunoastem! E un proces care necesita rabdare si multa comunicare.
Oferindu-i exemple de emotii negative bune, il inveti sa-si accepte starile si sa treaca mai usor peste ele.
Iata doua exemple:
Putem spune ca frica este o emotie negativa sau pozitiva? Depinde cum o foloseste!
Ia-l de mana si explica-i de ce nu e bine sa se joace cu focul sau cu alte obiecte periculoase din casa. Explica-i ca aceea este o emotie negativa benefica lui pentru ca il va ajuta sa ramana in siguranta. In schimb, frica devine o emotie negativa cand se transforma in axietate. Vrea sa invete sa inoate? Este posibil sa-i fie frica de apa, insa asa cum spuneam mai sus, invata-l ca exista masuri de precautie, care nu-l pun in pericol, iar frica poate fi invinsa.
Dar furia? Este o emotie negativa?
Povesteste-i copilului despre instictul nostru de supravietuire. Atunci cand simtim furie, corpul nostru este pregatit de "lupta" din cauza surplusului de adrenalina si hormoni. Atunci cand copilul trece printr-un acces de furie, nu-i spune sa se calmeze sau ca exagereaza, ci empatizeaza cu el. Furia este o modalitate de a ne face auziti, asa ca exprima-ti curiozitatea fata de ceea ce simte, asigura-l ca il asculti cu adevarat si pastreaza-ti calmul. Astfel, puterea furiei se va prabusi rapid.
Spunem despre tristete, furie, rusine, frica, frustrare sau neliniste ca sunt emotii negative. Adevarul e ca sunt negative numai atunci cand ne autosabotam. Frica ne face mai vigilenti la eventualele amenintari, furia ne indreapta catre opozitie sau atac, iar rusinea ne face mai receptivi la parerea celorlalti.
Emotiile negative nu trebuie reprimate, mai ales in copilarie, pentru ca fac parte din noi. Sigur, asta nu inseamna ca e mai bine sa gandesti negativ decat pozitiv, insa e necesar sa-ti permiti sa ai si astfel de emotii.

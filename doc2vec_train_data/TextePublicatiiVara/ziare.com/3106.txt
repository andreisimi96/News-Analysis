Miercuri, 20 Iunie 2018, ora 15:06
Curtea Constitutionala discuta pe 18 iulie sesizarea instantei supreme in legatura cu proiectul de modificare a Codului de Procedura Penala , au precizat oficiali ai CCR.
Inalta Curte de Casatie si Justitie a decis, marti, sa sesizeze CCR in vederea exercitarii controlului de constitutionalitate, inainte de promulgare, asupra Legii pentru modificarea si completarea Legii 135/2010 privind Codul de Procedura Penala, precum si pentru modificarea si completarea Legii 304/2004 privind organizarea judiciara.
"Sectiile Unite ale Inaltei Curti de Casatie si Justitie, legal constituite, prin Hotararea nr. 7 din 19 iunie, au sesizat Curtea Constitutionala asupra aspectelor de neconstitutionalitate cuprinse in Legea pentru modificarea si completarea Legii 135/2010 privind Codul de procedura penala, precum si pentru modificarea si completarea Legii 304/2004 privind organizarea judiciara", se precizeaza in comunicatul transmis de ICCJ.

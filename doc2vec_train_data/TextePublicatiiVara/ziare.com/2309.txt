Miercuri, 13 Iunie 2018, ora 19:01
Una dintre cele mai mari jucatoare din istoria tenisului a facut o declaratie superba despre Simona Halep .
Fostul lider mondial Tracy Austin spune ca a plans de bucurie dupa ce Simona a devenit campioana la Roland Garros .
"Simona a fost condusa, dar nu am vazut nicio emotie negativa din partea ei. A crescut atat de mult din punct de vedere mental in ultimul an. Are incredere in forta ei fizica, este incredibila! Simona a continuat sa loveasca si munca i-a fost rasplatita. Adevarul este ca n-ai cum sa nu plangi pentru aceasta fata minunata.
Dupa toate lucrurile pe care le-a trait, dupa cat de rea a fost presa cu ea. Daca stam si ne uitam, a avut o finala minunata cu Sharapova, iar cu Wozniacki a pierdut pentru ca a ramas fara benzina. Acum nu va mai fi intrebata de Grand Slam, are deja stampila de mare jucatoare pusa pe cariera sa", a spus Austin la Tennis Channel.
Simona Halep a castigat turneul de la Roland Garros dupa ce a invins-o in finala pe americanca Sloane Stephens, scor 3-6, 6-4, 6-1.
Sportiva noastra a ajuns astfel la primul turneu de Grand Slam din palmares, dupa trei finale pierdute.
In urma succesului de sambata, Simona s-a distanta in fruntea clasamentului WTA si primeste un cec in valoare de 2.2 milioane de euro.
Revenirea sportivei noastre in circuit se va produce incepand cu 25 iunie, la Eastbourne.

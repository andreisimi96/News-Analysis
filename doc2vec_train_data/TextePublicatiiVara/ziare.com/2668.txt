Sambata, 16 Iunie 2018, ora 08:44
Patru oameni au murit si trei sunt raniti, in urma unui accident intre doua masini si un microbuz de marfa, care a avut loc sambata dimineata, pe Autostrada A1, intre Deva si Orastie, in judetul Hunedoara.
"Din primele date, ar fi trei decedati si patru raniti, dintre care doi grav. Echipajele sunt la caz", a declarat initial Calin Dumitrescu, purtatorul de cuvant al Serviciului Judetean de Ambulanta Hunedoara, citat de Mediafax.
"Primele informatii arata ca, in urma impactului dintre trei autoturisme, trei oameni au decedat, iar alti patru au fost raniti. Dintre cele patru persoane ranite, se pare ca una a suferit traumatisme severe, iar alte 3 sunt ranite mai usor si constiente. Accidentul s-a produs pe A1, la km 355, sensul de mers Deva-Simeria. Persoanele decedate si ranitul grav sunt incarcerate", a spus si Anemona Doda, purtatorul de cuvant al ISU Hunedoara.
UPDATE Inca o persoana a murit in urma accidentului, bilantul ridicandu-se la patru morti si trei raniti, potrivit ISU Hunedoara.
Impactul s-a produs dupa ce soferul unui autoturism nu a fost atent la indicatoare si a gresit breteaua autostrazii, astfel ca in loc sa mearga dinspre Simeria spre Alba, a patruns pe sensul opus, spre Deva, spun reprezentantii Politiei Hunedoara.
"In jurul orei 06:45, un autoturism care circula pe contrasens pe A1, din directia Soimus-Simeria, a intrat in coliziune cu un autoturism si o autoutilitara", transmite IPJ Hunedoara, citat de News.ro.
Traficul este intrerupt pe autostrada. "Din cauza unei coliziuni in care au fost implicate doua autoturisme si o autoutilitara, circulatia rutiera pe sensul catre Sebes al autostrazii A1 Deva - Sebes este oprita total in zona localitatii Simeria (judetul Hunedoara) . Politistii rutieri deviaza provizoriu traficul pe DN7", informeaza Centrul INFOTRAFIC din Inspectoratul General al Politiei Romane.
Politistii au deschis o ancheta pentru a stabili cum s-a produs evenimentul rutier.

de Dan Alexandru
Duminica, 10 Iunie 2018, ora 20:11
Simona Halep se va intoarce in tara din Franta, acolo unde sambata a cucerit in premiera primul sau trofeu de Mare Slem, la Roland Garros , in finala cu Sloane Stephens din Statele Unite.
Federatia Romana de Tenis a anuntat oficial faptul ca Simona Halep va reveni chiar de luni in Romania, la ora 16.15, cu o cursa Tarom programata pe Aeroportul Henri Coanda, din Otopeni.
Liderul mondial WTA va fi asteptat la Salonul Oficial al Aeroportului, de catre conducerea FRT si de presedintele Federatiei, George Cosac, dar si de alte oficialitati.
Simona Halep a cucerit sambata primul titlu pentru Romania la Roland Garros dupa o pauza de 40 de ani, dupa succesul Virginiei Ruzici din editia 1978.
In cariera sa, Halep a bifat 17 trofee in 31 de finale.
Ultimul act cu Stephens a fost unul de poveste, scorul fiind 3-6, 6-4, 6-1, in fata sportivei din SUA care de luni va urca pe locul 4 mondial WTA .

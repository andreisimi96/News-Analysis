Duminica, 03 Iunie 2018, ora 17:02
Hidrologii au emis, duminica, un cod galben de inundatii , valabil pe rauri mici din sapte judete din Transilvania.
Avertizarile vizeaza zone din Bihor, Arad, Hunedoara, Cluj, Salaj, Maramures si Satu Mare.
Astfel, potrivit Institutului National de Hidrologie si Gospodarire a Apelor (INHGA) ca urmare a precipitatiilor inregistrate in ultimele ore, a celor prognozate si propagarii, se pot produce scurgeri importante pe versanti, torenti, paraie, viituri rapide pe raurile mici cu posibile efecte de inundatii locale si cresteri de debite si niveluri cu posibile depasiri ale cotelor de atentie pe raurile mici din bazinele hidrografice Crisul Negru - bazin superior, Crisul Alb - bazin superior, din judetele Bihor, Arad si Hunedoara. Codul galben de inundatii pentru aceste zone este valabil pana la ora 22.00.
Citeste si: Ploi si furtuni in jumatate din tara UPDATE Vremea rea continua pana luni seara
Potrivit atentionarii, fenomenele hidrologice periculoase se pot produce cu probabilitate mai mare pe unele rauri mici din bazinele hidrografice Zimbru, Paraul Satului, Paraul Tarinii.
O alta atentionare a fost emisa de INHGA pentru raurile mici din bazinele hidrografice Somesul Mic - afluentii aferenti sectorului aval Ac. Tarnita, Somes - afluentii mici aferenti sectorului aval Dej, Crasna - bazin superior si afluenti bazin mijlociu, din judetele Cluj, Salaj, Maramures, Satu Mare.
Pentru raurile din judetele Cluj, Salaj, Maramures si Satu Mare, atentionarea este valabila pana la ora 23.00.

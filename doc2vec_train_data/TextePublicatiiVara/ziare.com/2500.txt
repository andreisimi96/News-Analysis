Vineri, 15 Iunie 2018, ora 09:52
Numeroase zone din tara au fost lovite de furtuni violente in ultimele ore. Acoperisul unei scoli din Prahova a fost smuls de vijelie, un drum national din Alba a fost inchis, iar in Cluj mai multe case si subsoluri au fost inundate.
Centrul Infotrafic a informat ca pe DN 75, la iesirea din localitatea Vadu Motilor catre Albac, judetul Alba, circulatia rutiera este oprita din cauza aluviunilor care afecteaza partea carosabila pe o lungime de aproximativ 4 metri. Se actioneaza pentru degajarea drumului public si reluarea traficului, conform Mediafax.
Zeci de curti si subsoluri inundate in urma ploilor torentiale in 3 localitati din Cluj
Zeci de curti si subsoluri ale unor gospodarii din mai multe localitati ale judetului Cluj au fost inundate in urma unor ploi torentiale, apa fiind scoasa cu ajutorul pompierilor ISU si a unui echipaj de voluntari.
Purtatorul de cuvant al ISU Cluj, Andrei Biris, a declarat, vineri, ca s-a intervenit pentru evacuarea apei cu patru autospeciale si o motopompa.
"Patru autospeciale si o motopompa din cadrul ISU Cluj, dar si un echipaj de voluntari, au actionat, joi seara, in trei localitati din judet pentru scoaterea apei din peste 30 de curti si subsoluri care au fost inundate in urma ploilor torentiale inregistrate si depasirii capacitatii canalizarilor.
Astfel, in Cluj-Napoca au fost doua subsoluri, situate in imobile de pe strada Timisoara, care au necesitat scoaterea apei, in municipiul Gherla s-a intervenit la 14 cazuri pe strazile Hasdatii, Ciocarliei, Emil Racovita, Gelu, Tudor Vladimirescu si Garii, cel mai afectat de ploi fiind orasul Huedin, unde au fost inundate peste 18 curti si subsoluri de pe strazile Horea, Florilor, Salcamilor, Garii, Bradului, Tabacarilor, Teilor si Aurel Munteanu", a spus Biris.
Acoperisul unei scoli a fost smuls de vijelie
Acoperisul Scolii "Regina Elisabeta" din Poiana Tapului, Busteni, a fost smuls de vijelie, fiind aruncat in curtea interioara a unitatii de invatamant. Nicio persoana nu a fost ranita.
Primarul din Busteni, Irinel Ghita, a declarat, vineri, ca incidentul s-a petrecut joi seara.
Un vant puternic a smuls acoperisul unui corp al Scolii "Regina Elisabeta" din Poiana Tapului, care apoi a fost aruncat in curtea interioara.
Vijelia a durat doar 10 minute, spun autoritatile.
"Eu nu am mai vazut asa ceva, la noi. A fost o tornada de scurta durata. A umflat acoperisul unei aripi a scolii si a aruncat-o in curtea interioara. E suprafata a trei clase afectata. Nu era nimeni in curte cand s-a intamplat", a declarat primarul din Busteni.
Ghita a precizat ca scoala este asigurata, iar autotitatile au luat deja legatura cu asiguratorul pentru intocmirea dosarului. Intre timp, mobilierul si calculatoarele din clasele afectate au fost mutate.
Ce interventii ale IGSU au avut loc in tara
In Capitala s-a evacuat apa din subsolul unui spital din sectorul 2, 3 curti si 8 strazi.
In Pitesti s-a intervenit pentru degajarea a 3 copaci cazuti pe carosabil si pentru evacuarea apei din subsolul unei locuinte.
In localitatea Slanic Moldova (Bacau) s-a intervenit pentru evacuarea apei din 3 curti si un subsol, iar in Bacau s-a intervenit pentru degajarea unui copac cazut pe carosabil.
La Zarnesti s-a intervenit pentru evacuarea apei din 2 curti, 3 subsoluri de locuinta, 3 subsoluri de bloc, din parcarea unui hypermarket, din arhiva si subsolul unei institutii publice.
In Hunedoara, pe DJ 686 in zona localitatii Rau de Mori, traficul este blocat partial (se circula alternativ pe un singur fir) din cauza surparii partii carosabile.
La Iasi s-a intervenit pentru evacuarea apei din 7 apartamente de bloc (situate intr-o zona joasa, fara canalizare), o curte, subsolul Spitalului Judetean si din 3 pasaje de cale ferata.
Din punct de vedere al alimentarii cu energie electrica, in acesta dimineata erau afectate 10 localitati din Alba, Harghita, Neamt si Suceava.
Iata ce s-a intamplat si in ultimele zile:

Duminica, 27 Mai 2018, ora 12:51
Ministerul Afacerilor Externe a anuntat, duminica, ca trupurile neinsufletite ale celor noua romani morti in accidentul din Ungaria au fost aduse in tara in cursul zilei de sambata.
Potrivit unui comunicat de presa remis duminica Ziare.com, actiunea de repatriere a fos coordonata de Celula de criza a MAE.
"In urma finalizarii tuturor procedurilor specifice, trupurile neinsufletite ale celor noua cetateni romani decedati in urma accidentului rutier produs in Ungaria, la data de 22 mai 2018 au fost repatriate in cursul zilei de ieri, 26 mai 2018.
Actiunea de repatriere a fost coordonata de Celula de criza a MAE, care si-a continuat neintrerupt activitatea de la data producerii accidentului pana la repatrierea trupurilor neinsufletite", se arata in documentul citat.

Joi, 14 Iunie 2018, ora 17:01
Tenismenul iberic Rafa Nadal a starnit o noua controversa, dupa ce a vorbit despre un subiect delicat: banii din tenis.
Liderul mondial afirma ca i se pare normal ca barbatii sa castige mai multi bani decat femeile, intrucat suscita mai mult interes.
"E o comparatie pe care nici macar n-ar trebui sa o facem. Fotomodelel castiga mai multi bani decat barbatii care sunt modele si nimeni nu spune nimic. De ce? Pentru ca suscita mai mult interes. In tenis, de asemenea, cine are mai multa audienta castiga mai mult. E simplu", a spus Nadal pentru Tennis World USA .
Declaratia lui Nadal a starnit numeroase reactii dure pe retelele de socializare, mai ales ca acest subiect a nascut controverse puternice in ultimele decenii.
Chiar si jucatoarea Nicole Gibbs a afirmat ca nu i se pare normal ca la turneele mai mici femeile sa incaseze mai putini bani decat baietii.
"Profit de aceasta oportunitate pentru a aminti ca femeile nu castiga la fel de multi bani precum barbatii in tenis! Nadal dintre toti stie asta cel mai bine! Premiile egale la turneele importante reprezinta ceva simbolic, dar va amintesc ca la celelalte turnee nu se intampla asta", a comentat Gibbs.
Subiectul premiilor din tenis a reprezentat o controversa ce dateaza de cateva decenii, iar in acest moment la turneele de Grand Slam femeile castiga la fel de multi bani precum barbatii.

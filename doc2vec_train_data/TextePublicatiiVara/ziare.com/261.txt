Luni, 28 Mai 2018, ora 16:07
Internationalul roman Cristian Ganea a fost prezentat oficial, luni, la formatia basca Athletic Bilbao, din prima liga spaniola.
Fundasul stanga a semnat cu Bilbao inca din luna ianuarie si pleaca de la Viitorul Constanta din postura de jucator liber de contract.
El poate evolua la acest club, cunoscut pentru faptul ca foloseste doar jucatori basci, deoarece si-a facut junioratul la Bilbao.
"Este o schimbare buna, care ma va ajuta sa ma dezvolt ca fotbalist. Vreau sa demonstrez ca Bilbao a facut un transfer bun", a spus Ganea la prezentarea oficiala.
Contractul lui Ganea se intinde pe o perioada de trei ani, iar clauza de reziliere a fost fixata la 40 de milioane de euro.
Jucatorul in varsta de 25 de ani a evoluat in tara noastra pentru formatii precum ASA Targu Mures, Universitatea Craiova , Sageata Navodari, FC Brasov si Viitorul Constanta.

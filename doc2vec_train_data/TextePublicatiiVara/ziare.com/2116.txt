Marti, 12 Iunie 2018, ora 10:27
Soprana Angela Gheorghiu a lansat un atac dur la adresa Gabrielei Firea, primarul general al Capitalei, acuzand-o ca se foloseste de numele unor mari personalitati oferindu-le cheia si cetatenia de onoare a Bucurestiului.
Afirmatiile sale vin in contextul in care, luni seara, Firea i-a oferit cheia orasului Bucuresti Simonei Halep, in cadrul unui eveniment la care tenismena a prezentat trofeul de la Roland Garros. Momentul nu a fost insa apreciat de publicul prezent, care a huiduit-o pe Gabriela Firea minute bune.
Iata si Prima reactie a Gabrielei Firea dupa ce a fost huiduita de fanii Simonei Halep pe Arena Nationala
Angela Gheorghiu dezvaluie ca, in 2017, a refuzat de doua ori aceste distinctii, afirmand ca nu s-a lasat instrumentalizata de primarul general al Capitalei.
"Sunt profund deziluzionata, stimata doamna primar al orasului Bucuresti, pentru ca ati continuat sa va folositi de numele unor mari personalitati, oferindu-le cheia si cetatenia de onoare a Bucurestiului. Avand o cariera mondiala din anul 1990 pana astazi, sunt si eu un exemplu pentru elita si intelectualii din Romania ce nu se lasa instrumentalizati de dumneavoastra; da, tin sa subliniez ca am refuzat cheia si cetatenia de onoare a orasului Bucuresti in septembrie 2017 cu ocazia concertului meu, oferit de catre primaria orasului Bucuresti publicului din Romania.
Am refuzat aceste onoruri si pe data de 1 decembrie 2017, cu ocazia Zilei Nationale a Romaniei. V-am trimis chiar atunci, pe 1 decembrie 2017, un e-mail cu o scuza, crezand sincer ca va urma sa imi oferiti aceste distinctii doar pentru ceea ce reprezint in lumea artei internationale si nu pentru a va putea folosi de numele meu pentru imaginea politica a domniei voastre. Am simtit atunci ca munca si notorietatea mea vor fi instrumentalizate de catre dumneavoastra si de aceea am refuzat", scrie Angela Gheorghiu pe Facebook.
Soprana afirma ca si-a dorit, si inca isi doreste, ca aceste onoruri sa ii fie oferite doar pentru munca si pentru daruirea sa.
"Apoi am aflat ca in aceeasi zi de 1 decembrie ati oferit cheia si cetatenia de onoare a Bucurestiului acelor sase personalitati romanesti, ce v-au raspuns afirmativ, ca la comanda. Ce au simtit oare acele 6 personalitati, care au fost invitate in aceeasi zi, in dimineata zilei de 1 decembrie, pentru a fi onorate, pe fuga, in locul meu, in ciuda lungilor cariere ce le-au avut, nu stiu.
Mi-am dorit intotdeauna si inca imi doresc ca aceste onoruri primite din partea tarii mele sa imi fie oferite numai si numai pentru munca mea si pentru daruirea mea intru arta, pentru cariera ce am avut-o pe intreg mapamondul de 28 de ani. Exista multe metode de a onora un artist", mai scrie Angela Gheorghiu.
La finalul postarii, soprana Angela Gheorghiu face un apel la politicienii romani "sa se poarte cuviincios si sa nu se mai serveasca niciodata pentru interesele lor marunte politice de marile personalitati din Romania ce obtin mari succese si victorii!"
"Nu este elegant ca un om politic sa se serveasca in mod public de talentul, succesul si mai ales de munca unei personalitati artistice mondiale. Tin foarte mult sa va asigur ca exista si oameni care tin la demnitatea si la munca lor, dand dovada de o coloana vertebrala solida si care sunt extrem de atenti la imaginea, asocierea si onorabilitatea muncii lor. Recomand fiecarei personalitati in Romania ca in viitor sa cumpaneasca foarte bine inainte de a accepta o astfel de recunoastere", conchide Angela Gheorghiu.

Marti, 29 Mai 2018, ora 11:28
Ucraina si Bulgaria au cazut de comun acord sa accelereze constructia unei autostrazi ce uneste orasul Reni, din regiunea Odessa, si Varna, care va trece si prin Romania.
Anuntul a fost facut pe Facebook de presedintele ucrainean Petro Poroshenko, dupa discutiile avute cu prim-ministrul Bulgariei, Boyko Borissov, transmite The Siver Post .
"Am convenit sa acceleram constructia unui coridor de transport rutier intre regiunea Odessa, Reni, si Varna, prin teritoriul Romaniei. Speram sa atragem resurse materiale ale Uniunii Europene", a scris Poroshenko.
"Vom face tot ce ne sta in putinta pentru a obtine un drum de doar cateva ore de la Odessa la Varna", a mai spus presedintele Ucrainei.
Potrivit unei fotografii lansate de presedintia Ucrainei, care prezinta o harta cu principalele drumuri din regiune, noul drum pare sa urmeze itinerariul: Odessa - Cetatea Alba / Bolhrad - Reni, Tulcea - Negru Voda - Varna.

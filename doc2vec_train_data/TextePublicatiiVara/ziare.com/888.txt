de Redactia Ziare.com
Sambata, 02 Iunie 2018, ora 14:35
Presedintele Klaus Iohannis a ales sa vorbeasca, in primul sau discurs de dupa decizia Curtii Constitutionale, care ii comanda sa emita decretul de revocare a Laurei Codruta Kovesi de la sefia DNA, despre locul Romaniei in Europa. Nu a spus presedintele niciun cuvant despre ce au hotarat judecatorii CCR, si nici despre protestul celor peste 600 de procurori, care cer ca independenta profesionala sa le fie garantata in continuare.
Astfel, Klaus Iohannis a declarat, sambata la Munchen, cu ocazia primirii premierului "Franz Josef Strauss-2018", ca dezvoltarea, coeziunea, deschiderea si toleranta sunt esentiale in Europa, precizand ca e datoria Romaniei sa confere proiectului european o noua dimensiune.
"Avem cu totii un camin si o tara din care provenim, dar avem si o Europa comuna, care ne apartine tuturor si ne uneste pe toti", si-a inceput Iohannis alocutiunea.
Presedintele a adaugat ca atat romanii, cat si el insusi cred in forta proiectului european, chiar daca in interiorul Uniunii Europene au aparut tendinte de divizare.
"Romania considera ca doar prin unitatea statelor membre pot fi preintampinate tendintele de divizare pe care, din pacate, le intalnim astazi in interiorul Uniunii. Romanii cred cu tarie in proiectul european, in capacitatea sa de a asigura democratia si prosperitatea cetatenilor europeni. Asemenea concetatenilor mei, sunt si eu increzator in forta proiectului european. Am convingerea ca, prin dialog si prin cooperarea noastra stransa, Uniunea Europeana va depasi intarita aceasta perioada in care este supusa unor adevarate teste de rezistenta", a completat Iohannis.
O fraza rostita de presedinte insa, ar putea fi cheia pentru decizia pe care o va lua in cazul Kovesi.
"Au existat mereu oameni, actori ai istoriei, care si-au asumat riscuri, in ciuda tuturor adversitatilor, au continuat sa isi faca datoria", a spus Iohannis.
Daca presedintele Romaniei nu a amintit in niciun fel in discurs importanta luptei anti-coruptie, a facut-o, in schimb, premierul landului Bavaria.
Romania poate pierde locul pe care il ocupa in comunitatea internationala, daca nu continua lupta impotriva coruptiei si a vechilor obiceiuri. Este avertismentul pe care premierul landului Bavaria, Markus Soder, l-a transmis tarii noastre, la ceremonia de acordare a premiului Hanns Seidel presedintelui Klaus Iohannis.
"Cand ati devenit presedinte ne-am gandit ca va fi greu, va fi o cale grea, ne-am gandit la istoria, la evolutia Romaniei. Dar Romania a reusit in ultimii ani sa faca pasi spre Europa. Un lucru important aici, in acest context, este lupta impotriva coruptiei, impotriva vechilor obiceiuri, intereselor politice - ma refer la vechile legaturi, ma gandesc la oamenii tineri care isi pun sperantele in evolutia Romaniei.
In felul acesta Romania devine o tara interesanta si in plan international, un mediu interesant, dar numai in contextul luptei anticoruptie - atunci poate sa fie o tara interesanta si atragatoare. Lupta aceasta nu s-a incheiat, din cate am citit, si trebuie sa-mi exprim aici tot respectul pentru aceasta lupta, iar premiul acesta trebuie sa va intareasca in viitor in lupta impotriva coruptiei", a subliniat premierul Bavariei, citat de Agerpres.
Potrivit acestuia, Europa nu este ceva sigur, atat din interior, cat si dinspre exterior, existand o serie de provocari importante.
"Din exterior, in sensul ca partenerii nu se mai tin de promisiuni - avem ca exemplu chestiunea taxelor vamale, deci problemele de ordin economic au un rol important in relatia transatlantica. Sunt diverse provocari si, de aceea, trebuie sa ne gandim la problemele carora trebuie sa le facem fata. Europa are provocari dinspre exterior si din interior. (...) Sa ne gandim la relatia Est-Vest, aici avem provocari care trebuie avute in vedere, de asemenea relatia Nord-Sud (...), sa ne gandim la aspectele financiare din tara noastra", a mentionat Markus Soder.
Presedintele Iohannis se afla in Germania, unde primeste un premiu pentru promovarea valorilor democratice.

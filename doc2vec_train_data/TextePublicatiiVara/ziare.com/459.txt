Miercuri, 30 Mai 2018, ora 11:32
Cristiano Ronaldo a lasat sa se inteleaga, imediat dupa ce Real Madrid a castigat pentru a treia oara consecutiv Liga Campionilor, ca va parasi gruparea din capitala Spaniei in vara acestui an , fara a oferi un motiv.
Jurnalistul portughez Nuno Gomes, bun prieten cu starul lusitan, sustine ca acesta e nemultumit din cauza ca nu i s-a oferit un nou contract.
Totusi, Nuno Gomes crede ca Ronaldo se va afla in lotul madrilenilor si in sezonul care urmeaza.
"Nu cred ca va pleca, dar e suparat ca nu i s-a oferit un nou contract", a spus Nuno Gomes pentru cotidianul El Larguero.
"Relatia cu Perez e putin distanta. I-a promis ca-i va prelungi contractul si-i va creste salariul... Se simte putin lasat pe dinafara. Dar eu cred ca vor ajunge la o intelegere pana la urma, pentru ca e cel mai bun jucator din lume. Daca stam sa analizam, este platit mult sub nivelul sau. Cristiano vrea un semn de la club, asa cum a procedat Barcelona cu Xavi, Iniesta si Messi", a adaugat jurnalistul portughez.
Cotidianul spaniol AS sustine insa, in editia de miercuri, ca sunt sanse ca Ronaldo sa ajunga la PSG, formatie dispusa sa-i ofere un salariu anual de 45 de milioane de euro.

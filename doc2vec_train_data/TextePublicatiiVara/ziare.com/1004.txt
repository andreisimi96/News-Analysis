Duminica, 03 Iunie 2018, ora 21:30
Florin Talpan, juristul celor de la Steaua Bucuresti, este convins ca echipa va promova in Liga 3 la "masa verde".
Colonelul care a recuperat marca "Steaua" de la echipa lui Gigi Becali a contestat dreptul de joc al vedetelor Academiei, care nu ar fi legitimate regulamentar.
Talpan spune ca Steaua va invinge Academia Rapid la comisiile FRF si ca se va bate in barajul pentru promovarea in Liga 3.
"Sunt foarte convins ca din toamna vom evolua in Liga 3. Asta, in conditiile in care Razvan Burleanu nu ne-a dat locul in Liga 1 , care a fost dat fraudulos celor de la FCSB . Cat despre contestatie, asa este, Voicu, Maftei, Niculae, Vlada si Goge nu au drept de joc, asa ca ne-am adresat comisiilor. Contestatia va fi admisa, pentru ca sunt incalcari grave ale regulamentului", a declarat Talpan pentru DigiSport .
Juristul Stelei spune ca cei cinci fotbalisti au contracte incheiate cu o societate ce nu are legatura cu Academia Rapid, evoluand neregulamentar pentru formatia din Giulesti.
Daca va avea dreptate, Academia va pierde toate meciurile in care i-a folosit pe respectivii fotbalisti la "masa verde", iar Steaua ar obtine dreptul de a juca in barajul pentru promovarea in Liga 3.

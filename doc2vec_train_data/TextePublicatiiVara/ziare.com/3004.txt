Luni, 18 Iunie 2018, ora 20:46
Adi Mutu spune ca nu stie nimic despre demiterea sa de la FC Voluntari, el marturisind ca nu a fost anuntat oficial ca a fost data afara.
"Briliantul" a tinut sa sublinieze faptul ca a reusit sa salveze Voluntariul de la retrogradare, indeplinindu-si obiectivul.
"Nu stiu nimic despre demiterea mea. Sunt cu familia in vacanta. Oficial, nu m-a contactat nimeni. Nu stiu nimic. Nu stiu despre ce cafele sau sprituri viseaza si inventeaza unii. Eu, de cand am semnat la Voluntari, am stat aproape zi si noapte la club, cu toata conducerea, ca sa salvam echipa! Ceea ce am si reusit!
Nu vreau sa intru in barfe ieftine legate de vorbele unora despre Mutu. Cu mine antrenor, FC Voluntari a ramas in Liga 1 si asta e tot ce conteaza. Vedem in perioada urmatoare ce se va intampla!", a declarat Mutu pentru Fanatik .
La prima experienta asumata ca antrenor principal, Mutu a salvat Voluntariul cu mari emotii.
Ilfovenii nu au reusit sa faca fata in playoff-ul Ligii 1 si au ajuns sa joace barajul pentru mentinerea in prima divizie, acolo unde au avut nevoie de penaltiuri pentru a trece de Chindia Targoviste.

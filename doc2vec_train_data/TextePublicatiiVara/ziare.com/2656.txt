Sambata, 16 Iunie 2018, ora 07:11
Chiar daca astazi implanturile dentare reprezinta metoda preferata de inlocuire a dintilor lipsa, puntile dentare traditionale (care se sprijina pe dinti naturali) nu au iesit de tot din uz.
Exista inca multe situatii in care pacientii apeleaza la acest tip de restaurare pentru a inlocui unul sau mai multi dinti lipsa. Bineinteles, decizia finala va depinde de mai multi factori si este bine sa discutati toate aspectele cu medicul inainte de inceperea tratamentului.
In cele ce urmeaza, vom incerca sa trecem in revista cativa factori importanti care vor sta la baza acestei decizii:
De obicei, pretul unei punti care se sprijina pe implanturi este mai mare decat o punte traditionala. Daca va trebui sa inlocuiti mai multi dinti, va fi nevoie de mai multe implanturi, ceea ce va creste costul total.
Mai trebuie adaugat ca, in unele situatii, inainte de pozitionarea implanturilor, va trebui apelat la anumite interventii chirurgicale pregatitoare (sinus lift, aditie de os), pentru a mari suportul osos in care vor fi introduse implanturile. Aceste operatii vor creste si mai mult pretul total.
O punte dentara clasica poate fi finalizata in 2 sau 3 sedinte, ceea ce poate insemna o durata de 2-3 saptamani. Implanturile dentare vor avea nevoie de 3 pana la 6 luni pentru a se integra in organism, iar executia lucrarii protetice poate incepe doar dupa aceasta perioada.
Chiar daca in acest moment exista noi abordari care tind sa scurteze durata tratamentului cu implanturi dentare (cunoscute sub numele de implant dentar imediat), asemenea solutii au anumite limitari si nu pot fi folosite in orice situatie clinica.
Protejarea dintilor vecini
Este poate aspectul care recomanda cel mai mult folosirea implanturilor dentare. Implanturile dentare elimina necesitatea slefuirii dintilor vecini, lucru absolut obligatoriu in cazul unei punti clasice.
Slefuirea dintilor poate duce la pierderea unor mari cantitati de tesut dentar sanatos si, uneori, chiar la devitalizarea dintilor. Mai mult, dintii slefuiti vor ramane sub puntea dentara si vor continua sa fie susceptibili la carii si afectiuni gingivale.
In mainile unei echipe pricepute, atat restaurarile pe implanturi, cat si puntile clasice care se sprijina pe dinti naturali pot oferi rezultate estetice excelente.
De multe ori, alegerea se va face in functie de cazul clinic, existand si unele situatii (mai rare, e drept) in care un medic v-ar putea recomanda o punte traditionala (in detrimentul implanturilor) din motive estetice.
Implanturile dentare moderne sunt solutii extrem de eficiente si durabile in inlocuirea dintilor lipsa.
Cu toate acestea, solutia finala va depinde si de bugetul si preferintele fiecarui pacient.
Daca sunteti mare fumator, suferiti de afectiuni parodontale netratate sau pur si simplu nu aveti bugetul sau timpul necesar unui tratament cu implanturi, o punte dentara traditionala poate reprezenta unica varianta de tratament.
Dr. George Ghidrai
Daca doriti mai multe detalii, puteti accesa acest link .

Joi, 07 Iunie 2018, ora 12:49
Primaria Capitalei va plati circa 430.000 de euro pentru organizarea unui spectacol in aer liber, cu ocazia Centenarului.
Spectacolul "Vlaicu Voda" este organizat de Teatrul Excelsior si va avea loc pe 8, 9 si 10 iunie in Piata Constitutiei, iar din distributie face parte si Lavinia Sandru, care de o perioada s-a intors la actorie.
Pentru costumele artistilor si instalatii se dau 280.000 de lei, dar cea mai mare parte din suma data pentru organzarea spectacolului ajunge la firma EKO CLEAN IMPEX SRL 2000 care s-a ocupat de amenajarea decorurilor. Practic, in Piata Constitutiei este construit un sat medieval cu replici ale unor case din secolul XIV, turnuri de aparare si ateliere mestesugaresti. Acest lucru costa 1.700.000 de lei (370.000 de euro).
Reporterii de la Recorder au luat legatura cu administratorul formei EKO CLEAN IMPEX SRL 2000, care are trei angajati si care are ca obiect de activitate servicii de curatenie. Intrebat despre cum a ajuns firma sa obtina contractul cu Teatrul Excelsior, Dumitru Ungureanu a refuzat sa ofere detalii, transmitandu-le reporterilor ca a fost castigat prin licitatie si ca pentru mai multe detalii sa discute cu reprezentantii teatrului. Adevarul este ca respectivul contract nu a fost castigat prin licitatie, ci prin atribuire directa, conform Recorder.
In ultimii ani, firma a obtinut mai multe contracte cu statul: Circul Globus (1.250.000 de lei), Teatrul Excelsior (650.000 de lei), Muzeul National al Literaturii Romane (580.000 de lei), Opera Comica pentru Copii (560.000 de lei), Muzeul Municipiului Bucuresti (160.000 de lei), Teatrul Dramaturgilor Romani (90.000 de lei) si Teatrul de Comedie (86.000 de lei).
Lavinia Sandru a refuzat sa discute cu cei de la Recorder despre aceasta piesa, dar intr-un interviu acordat Libertatea a spus ca va interpreta rolul doamnei Clara, mama vitrega a lui Vlaicu Voda si reprezentanta puterii maghiare expansioniste.

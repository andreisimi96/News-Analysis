Bărbatul de 44 de ani a fost împuşcat în cap pe o stradă din Cancun, sub privirile unui alt craiovean, care se afla pe scaunul din dreapta al autoturismului condus de victimă. Sorin Constantin Marcu, implicat în Mexic în activităţi interlope, a fost chemat la o întâlnire de rivali şi executat în stil mafiot. Au fost trase trei focuri de armă, iar două dintre gloanţe l-au nimerit direct în cap şi a decedat pe loc.   
Imagini de groază, un politician a fost asasinat în timp ce îşi făcea un selfie cu o alegătoare VIDEO
Potrivit presei locale din Mexic, autorităţile mexicane au reţinut un fost poliţist pe care l-au acuzat de crimă. Sorin Constantin Marcu se lupta cu o bandă rivală pentru a obţine supremaţia în zonă, existând informaţii că era implicat în activităţi infracţionale de anvergură.          Sorin Cosntantin Marcu a fugit din România, după ce, în anul 2014, l-a atacat cu un cuţit pe un bărbat pe nume Dragoş Ţăndărescu. Evenimentul a avut loc la piscina Plaza Summer Club, la ieşire din Craiova.
Bărbatul de 44 de ani a fost acuzat de tentativă de omor, însă imediat a fugit în Mexic, iar magistraţii Tribunalului Dolj au emis mandat de arestare în lipsă pe numele acestuia. 

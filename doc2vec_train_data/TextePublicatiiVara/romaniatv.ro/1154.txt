O fermă din Buzău a ars în noapte de miercuri spre joi, iar 23 de tauri au murit arși de vii, în grajd. Focul a fost alimentat de furajele din grajd, materiale extrem de inflamabile. Proprietarii fermei au reușit însă să salveze restul animalelor.
Ferma din Buzău, din localitatea Ciobănoaia a izbucnit în jurul orei 1.30 iar în urma apelului la 112 au venit trei autospeciale de stingere a incendiului. La sosirea pompierilor, 50 de vaci și câțiva zeci de porci erau deja salvate de flăcări, proprietarii deschizând ușile adăpostului, arată reporterbuzoian.ro .
Nici măcar pompierii nu au reușit să-i scape însă pe cei 23 de tauri, mistuiți în incendiul în care au ars mai bine de 4.000 de tone de furaje. După cinci ore de luptă cu flăcările, pompierii au stabilit că a fost afectată o suprafață de aproximativ 2.000 de metri pătrați.

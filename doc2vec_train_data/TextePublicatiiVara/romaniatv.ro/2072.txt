Cireșele sunt printre cele mai iubite fructe ale sezonulului. Bogate în antioxidanți, minerale și vitamine, cireșele au un gust delicios, însă mulți le evită din cauza viermilor care sunt în interior.
Atunci când sunt alese la piață sau la magazin, trebuie să știți faptul că cele mai bune cireșe sunt acelea care au un roșu strălucitor. De asemenea, și cele purpurii sunt bune de consum. Iar dacă au culoarea foarte închisă, atunci cireșele pe care le-ați cumpărat vor fi extrem de dulci și de parfumate.
Însă, dacă sunt prea coapte, riscul de a avea viermi în interior este foarte mare. Pentru a scăpa în câteva minute de viermii din cireșe, aveți la dispoziție o metodă extrem de simplă:
"Cireşele trebuie să fie ferme la atingere, curate, netede, fără urme de mucegai şi fără zone putrezite. Codiţele trebuie să fie verzi şi intacte. Pentru a scoate viermii din cireşe trebuie să le scoatem sâmburii şi, după aceea, le punem într-un castron cu apă rece. Viermii vor ieşi la suprafaţă, iar cireşele vor fi numai bune de mâncat”, a explicat tanti Maria Popa pentru  adevarul.ro .
Înainte ca cireșele de iunie să se coacă, o insectă denumită musca cireșelor își depune ouăle pe fructe. Atunci când viermii ies din nou, intră în fruct pe la coadă și încep să se hrănească cu pulpa cireșelor.
Medicii recomandă o cură de cireșe în această perioadă. Fructele sunt foarte bune și pentru cei care suferă de diabet și sunt un aliat puternic împotriva celulitei și a grăsimii.

Un grav accidentul a avut loc pe Splaiul Independenţei , pe sensul de mers dinspre Şoseaua Virtuţii către Şoseaua Grozăveşti, în dreptul staţiei de metrou Petrache Poenaru.
Primele cercetări arată că şoferul maşinii, în vârstă de 29 de ani, nu s-a asigurat la realizarea manevrei de întoarcere, intrând, astfel, în coliziune cu un motociclist. Bărbatul în vârstă de 32 de ani de pe motocicletă a murit pe loc. El era pompier şi nu de puţine ori şi-a pus viaţa în pericol pentru a salva alte vieţi. Era unul dintre cei mai buni. Nu-i era frică de pericol niciodată. ISU Bucureşti-Ilfov a postat pe pagina de Facebook un mesaj emoţionant. 
"Dumnezeu l-a luat la ceruri pe unul de-al nostru.
Cum nici degetele de la o mână nu seamănă între ele, nici noi, pompierii, nu suntem la fel.
Nae era mereu pe prima mașină de intervenție, servant 1, adică la capătul țevii, în gura focului, iar dincolo de el nu mai era decât prăpădul.
Nae era unul dintre cei mai buni. O spun colegii lui, indiferent de grade și funcții, cu care a stins numeroase focuri și a salvat multe vieți.
Astăzi de dimineață a ieșit din tură bucuros că urmează în scurt timp și concediul binemeritat.
Se va întoarce la Detașamentul Grozăvești și ne va găsi acolo, pentru a ne lua rămas bun de la el.
Dumnezeu să-l odihnească", scriu cei de la ISU.
Cristian Hrubaru a postat de asemenea un mesaj pe pagina de Facebook în care explică ce s-a întâmplat în acel accident.
"Tricou cu Black Helmets. Splaiul Independenței 319
Vechea poveste. Nu i-a acordat prioritate... bikerul mergea regulamentar. AVEA CASCA, incetati cu speculatiile! Eram acolo...
Catana... Nu e bine", a scris Hrubaru.

La un pas de moarte. Un copil de 11 ani din Botoșani a ajuns la spital în stare critică, după o simplă zgarietura. Rana s-a infectat cu o bacterie rară, cunoscută drept "bacteria mâncătoare de carne".
Un copil in varsta de 11 ani, din Botosani, a fost la un pas sa isi piarda viata dupa ce a cazut de pe bicicleta. In urma accidentului, copilul a ajuns la Spitalul din Botosani cu o julitura aparent banala la cotul stang, fiind tratat de catre cadrele medicale si dirijat catre domiciliu. Cu toate acestea, starea copilului s-a agravat, intorcandu-se la spital. Vazand in ce stare se afla minorul, medicii au decis sa-l transfere la Iasi, la Spitalul de Copii "Sf. Maria".
"Este vorba de un pacient in varsta de 11 ani, care a suferit un accident prin cadere de pe bicicleta, cu o plaga exfoliata la nivelul cotului stang. Acesta s-a prezentat la Spitalul din Botosani, unde s-a efectuat toaleta plagii si s-a initiat terapie antibiotica, cu evolutie nefavorabila, in sensul ca membrul respectiv prezinta un edem global. Mama si copilul se reintorc la spital, iar copilul este internat si i se pune diagnosticul de sindrom de compartiment, asta insemnand inflamarea rapida, puternica si severa a tuturor structurilor segmentului afectat. I s-a facut fasciotomie, iar evolutia a fost in continuare nefavorabila", precizeaza medicii Spitalului de Copii "Sf. Maria" din Iasi.
Sindromul de compartiment reprezinta compresia nervilor, vaselor de sange si a musculaturii in interiorul unui spatiu inchis, compartiment, din corp. Acest fenomen conduce la moartea celulara prin lipsa oxigenarii.
Potrivit ziuanews.ro , medicii ieseni au facut eforturi uriase pentru a salva viata copilului in varsta de 11 ani, apeland la o metoda noua in Spitalul de Copii "Sf. Maria". Din cauza faptului ca pacientul prezenta o infectie bacteriana rara, denumita fasceita necrozanta si cunoscuta ca bacteria mancatoare de carne, care poate distruge pielea si tesuturile moi de sub ea, medicii au efectuat hemofiltrare, tratament dificil si de durata.
"La o saptamana de la accident, medicul anestezist impreuna cu medicii nefrologi decid efectuarea hemofiltrarii la pacient, acesta fiind tratamentul prin care sangele este trecut printr-un aparat special, similar cu aparatul de dializa, care curata organismul de substante inflamatorii, toxice, produse de catre bacterii, dar si de catre organism. Este pentru prima data cand se realizeaza hemofiltrarea in Spitalul de Copii 'Sf. Maria' din Iasi cu succes. 24 de ore, medicul anestezist a stat si a supravegheat procesul de hemofiltrare, iar in urma tratamentului de curatare a sangelui de substante toxice, evolutia pacientului a fost lent favorabila. Dupa, evolutia a fost buna, cu normalizarea parametrilor biologici si a semnelor clinice. Astfel, s-a facut interventie chirurgicala de constructie, de acoperire a defectelor cutanate pe tot membrul superior stang si la cinci zile de la acoperire, copilul a fost externat", mai spun medicii care s-au ocupat de starea copilului.

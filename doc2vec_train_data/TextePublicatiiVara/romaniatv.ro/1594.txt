Perechea Barbora Krejcikova/Katerina Siniakova, favorită numărul şase, a câştigat duminică trofeul în proba de dublu feminin la turneul de tenis de Mare Şlem de la Roland Garros, după ce a învins în finală perechea niponă Eri Hozumi/Makoto Ninomiya în două seturi, 6-3, 6-3.
Krejcikova şi Siniakova şi-au adjudecat primul trofeu major din carieră, pe zgura de la Roland Garros, după succesul obţinut în 65 de minute în faţa niponelor, prima pereche 100% japoneză care a ajuns în ultimul act al competiţiei.
La dublu masculin trofeul a revenit perechii franceze formată din Pierre-Hugues Herbert şi Nicolas Mahut, învingătoare cu 6-2, 7-6 (4), în faţa cuplului Oliver Marach (Austria)/Mate Pavic (Croaţia). 

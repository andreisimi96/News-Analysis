Un student român a fost executat în garajul părinţilor săi dintr-un stat american. Băiatul era cu un amic în momentul în care un bărbat a intrat peste ei şi l-a împuşcat pe tânăr în cap.
Un tânăr român în vârstă de 19 ani a fost executat în garajul părinţilor săi din Huber Heights, Daytona, statul american Ohio. Sorin a fost împuşcat în cap şi a murit pe loc.
Băiatul era împreună cu un prieten când a fost atacat. El a fost cel care a sunat la 911 pentru a anunţa nenorocirea. 
Sergentul Brad Reaman, de la Poliţia din Huber Heights, a declarat pentru  daytondailynews.com  că Sorin şi prietenul lui se aflau ambii în garaj în momentul în care un bărbat s-a apropiat. Farcaş a fost executat, apoi atacatorul s-a urcat într-o maşină şi a fugit.
Sorin Cătălin Farcaş era din Dej, dar trăia cu familia în Dayton, Ohio.
Până la această oră, suspectul nu a fost încă identificat.

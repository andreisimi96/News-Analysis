Ministrul Mediului, Graţiela Gavrilescu, propune un program Rabla pentru electrocasnice, argumentând că cetăţenii vor să scape de produsele vechi, însă nu ştiu unde să le ducă. Gavrilescu a preciza că „se simte nevoia" unui astfel de proiect.
"Acum o săptămână a avut loc o întâlnire la Ministerul Mediului cu cei mai mari producători de electrocasnice din România, cu care am purtat discuţii despre cum să începem să repornim motoarele pentru marea debarasare şi nu numai, chiar să creăm un program ,,Rabla pentru electrocasnice'' pentru că românul doreşte să scape de ele, dar nu ştie la ora actuală unde să se ducă. Îi este greu să se ducă cu el la colţul străzii, dar un program integrat, un program larg la care să participe şi importatorii, se simte nevoia. Plus că trebuie şi noi să ne aliniem la tot ce înseamnă utilaj şi aparatură care să nu polueze", a declarant marţi Graţiela Gavrilescu, în cadrul unei conferinţe de presă, potrivit news.ro .
Ministrul Mediului nu a dat, însă, mai multe detalii despre acest proiect.

Un accident grav a avut loc luni seară, în judeţul Neamţ. Un TIR încărcat cu cherestea a ieşit de pe şosea şi a intrat într-o casă şi a lovit niste conducte.
Un TIR încărcat cu lemn a părăsit partea carosabilă și a intrat într-un gard, pe DN 15, în zona 4 benzi, la ieșire din Săvinești spre Roznov, potrivit unei informări IPJ Neamț.
Din primele informații, acesta a intrat într-o casă și a lovit și niște conducte/țevi de utilitate publică. Cel puțin o victimă, încarcerată, preluată de echipajele medicale, scrie ziarpiatraneamt.ro.
TIR-ul a rupt o țeavă de gaz, cabluri, iar zona a rămas și fără electricitate. Echipaje ale ISU și Poliției Neamț sunt prezente la fața locului.

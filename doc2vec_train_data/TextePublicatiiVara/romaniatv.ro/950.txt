În sezonul cald, ai avantajul de a slăbi mai ușor datorită fructelor și legumelor bogate apă, vitamine și minerale, care nu-ți cresc aportul caloric zilnic.
Dacă vrei să te răcoreşti, mănâncă mai des castraveţi. Au 95% apă, foarte puţine calorii, vitamina C, betacaroten. Îţi menţin pielea sănătoasă şi elimină problema retenţiei de apă din ţesuturi. Te vor rehidrata 2-3 castraveţi feliaţi în salate și devin o gustare perfectă alături de iaurt degresat şi mărar.
Piersici și caise
Culoarea acestor fructe indică un conţinut crescut de vitamine (E, C) și betacaroten, un pigment care protejează pielea de efectele razelor ultraviolete. și susține imunitatea. 2-3 caise sau piersici acoperă până la jumătate din necesarul de betacaroten. Le poţi consuma şi în dietele de slăbit, pentru că au puţine calorii, iar zahărul pe care-l conţin se va asimila treptat în organism.
Citeşte şi  Consumul de fructe roşii poate reduce efectele cancerului
Sunt valoroase mai ales datorită licopenului şi a betacarotenului, substanţe antioxidante care previn cancerul, protejează pielea de îmbătrânirea prematurp şi de efectele razelor ultraviolete. O roşie de mărime medie are 30 kcal. 1-2 roşii în salate, peste care ai pus puţin ulei de măsline, favorizează asimilarea licopenului. Pentru a te hidrata, prepară-ţi un suc de roşii cu gheaţă.
Pepenele conține aproximativ 90% apă, dar şi licopen, betacaroten, ambele protectoare pentru piele. Nu te îngraşă, îţi taie pofta de dulce şi alungă senzaţia de foame. La gustări, ia 1-2 felii de pepene roşu sau galben. O felie de pepene galben îţi acoperă necesarul de betacaroten.

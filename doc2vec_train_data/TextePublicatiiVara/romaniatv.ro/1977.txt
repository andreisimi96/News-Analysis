PROGRAM CM 2018 LIVE VIDEO. Ca de fiecare dată înaintea unei Cupe Mondiale, Brazilia este favorită la câştigarea titlului. La unele ediţii, ca acum patru ani, a eşuat lamentabil, alteori chiar a dat lovitura, cum s-a întâmplat în 2002. În 1966, deşi îl avea pe Pele printre titulari, nici măcar n-a trecut de grupe.
PROGRAM CM 2018 LIVE VIDEO. Experţii susţin că inevitabil Brazilia va ocupa locul 1 în grupa E, din care mai fac parte Serbia, Costa Rica şi Elveţia. Teoretic, elveţienii ar fi favoriţi la locul 2. Fotbaliştii din Ţara Cantoanelor joacă pentru a 10-a oară la un turneu final, iar acum patru ani, în Brazilia, au reuşit să treacă de grupe, fiind însă eliminaţi dramatic în optimi, de Argentina, în prelungiri. Unicul gol al meciului a fost marcat de Angel Di Maria, din pasa lui Messi, în minutul 118. Elveţia a pierdut dramatic şi la EURO 2016, tot în optimi, la penalty-uri în faţa Poloniei, iar acum speră să spargă ghinionul. Căpitanul său, Stephane Lichtsteiner, tocmai s-a transferat de la Juventus la Arsenal.
PROGRAM CM 2018 LIVE VIDEO. Costa Rica se află la al cincilea său turneu final. În pregătiri a mers foarte prost, cu cinci înfrângeri în şapte meciuri, ultima în faţa Belgiei, scor 1-4. Acum patru ani a ajuns în sferturile de finală, unde a pierdut la penalty-uri în faţa Olandei. Este puţin probabil să fie repetată performanţa din Brazilia, dar un start bun cu Serbia le-ar putea da o nouă forţă jucătorilor.
PROGRAM CM 2018 LIVE VIDEO. Serbia, sub acest nume, se află abia la al doilea turneu final. A dominat grupa de calificare, suferind o singură înfrângere în zece meciuri, iar Aleksandar Mitrovic a fost golgeterul grupei, cu 10 goluri. Este o naţională impredictibilă, cu suişuri bruşte şi coborâri abrupte, astfel că e greu de pronosticat ce va face la CM 2018. Predicţiile o indică pe Brazilia drept câştigătoarea grupei, Elveţia va încheia pe 2, iar Costa Rica şi Serbia vor pleca acasă după faza grupelor.
Programul grupei E:
Duminică 17 iunie - Costa Rica - Serbia, ora 15.00, Samara Arena, Samara
Duminică 17 iunie - Brazilia - Elveţia, ora 21.00, Rostov Arena, Rostov pe Don
Vineri 22 iunie - Brazil - Costa Rica, ora 15.00, Krestovsky Stadium, Saint Petersburg
Vineri 22 iunie - Serbia - Elveţia, ora 21.00, Kaliningrad Stadium, Kaliningrad
Miercuri 27 iunie - Serbia - Brazilia, ora 21.00, Otkrytie Arena, Moscow
Miercuri 27 iunie - Elveţia - Costa Rica, ora 21.00, Nijni Novgorod Stadium, Nijni Novgorod

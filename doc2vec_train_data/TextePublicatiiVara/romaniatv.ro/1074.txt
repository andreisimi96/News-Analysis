Norocosul bebeluş a fost transportat de urgenţă la spital, unde şi-a regăsit părinţii care nu mai sperau că micuţa ar mai putea fi găsită în viaţă.
Potrivit Institutului Naţional medico-legal din Guatemala (INACIF), 75 de persoane au murit în această catastrofă. Încă două cadavre au mai fost descoperite marţi şi numai 23 de cadavre au fost identificate până acum, potrivit autorităţilor guatemaleze, citate de presa franceză.
Directorul operaţiunilor de salvare al Coordinării Naţionale de luptă împotriva catastrofelor naturale  (Conred) a declarat, marţi, potrivit unei conferinţe de presă că "192 de persoane", care au fost identificate după nume şi rezidenţă sunt date dispărute de Duminică şi până în prezent. Numărul actual al răniţilor este, în prezent, de 46.
Citeşte şi Bilanţul erupţiei vulcanului Fuego din Guatemala: 75 de morţi şi aproape 200 de dispăruţi VIDEO
Catastrofa a afectat aproximativ 1,7 milioane de persoane. Aceasta a fost urmată şi de o explozie puternică care a dat de lucru echipelor de salvare. Acestea au intervenit şi au evacuat şapte sate de pe flancul vulcanului , din cauza riscului crescut de producere a noi activităţi vulcanice. De asemenea, au fost suspendate temporar şi operaţiunile de salvare.
Autorităţile au informat că activitatea vulcanică nu se va încheia în curând, fiind posibile noi erupţii şi scurgeri de lavă care ar putea pune din nou în pericol regiunea.
Creşterea activităţii vulcanului a provocat panică în oraşul Escuintla, situată în apropierea colosului de 3.763 de metri, care se situează la 35 de km la Sud-Vest de capitala statului. Lcuitorii acestui oraş au fugit cu maşinile lor din calea unui eventual nou dezastru. "Exodul" a produs haos pe şoselele care au fost luate cu asalt de cei care căutau să se pună la adăpost în alte regiuni neafectate de dezastru.

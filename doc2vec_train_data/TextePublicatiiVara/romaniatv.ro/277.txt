Comuna Floreşti din judeţul Prahova, prin primarul localităţii, David Eugen, cercetat penal şi condamnat în primă instanţă, a dat în judecată Serviciul Român de Informaţii pe motiv că această instituţie nu a răspuns la obiect unei cereri făcute în baza Legii privind liberul acces la informaţii de interes public, cerere prin care angajaşii din primăriei voiau să afle dacă SRI a întreprins ”acte şi acţiuni” care îi vizau.
În întâmpinarea depusă la Tribunalul Prahova se arată că, la începutul lunii aprilie a acestui an, angajaţii Primăriei Floreşti, prin primar, au trimis la SRI o adresă prin care solicitau ”furnizarea informaţiilor de interes public cu privire la acte şi acţiuni întreprinse de instituţia SRI în colaborare sau la solicitarea aletor instituţii (Parhcet General, parchete din subordine) şi care vizează angajaţi ai Primăriei comunei Floreşti, respectiv acele informaţii care nu sunt exceptate de la accesul liber”.
În luna mai a acestui an, SRI a comunicat Primăriei că există o colaborare între această instituţie şi autorităţi publice, inclusiv cu Ministerul Public.
”Cu toate acestea, SRI a refuzat să comunice datele şi informaţiile solicitate prin adersa nr. 5363/02.04.2018, aspect ce rezultă dincuprinsul adresei 41418/04.05.2018, acest refuz fiind unul nejustificat, deoarece motivarea sa este străină de dispoziţiile legale în vigoare. (…) Pe de altă parte, informaţiile solicitate de angajaţii Primăriei Floreşti nu fac parte din categoria celor ce sunt excepştate de la accesul liber al cetăţenilor, portivit art. 12 din lege” se mai arată întâmpinarea depusă la Secţia de contencios administrativ a Tribunalului Prahova.
Dosarul a fost înregistrat pe 22 mai, iar primul termen a fost stabilit pentru 19 iunie.
Primarul comunei prahovene Floreşti, Eugen Eduard David, aflat la al patrulea mandat, a fost condamnat în 30 martie, cu câteva zile înainte ca adresa să fie trimisă către SRI, la un an şi trei luni de închisoare cu suspendare, primind şi interdicţia de a ocupa funcţii publice pe o perioadă de trei ani. El a fost găsit vinovat pentru mai multe infracţiuni de conflict de interese, după ce a acordat ajutoare de urgenţă unor rude ale sale, de la bugetul primăriei pe care o conduce.
Sentinţa nu este definitivă şi a fost contestată.

În timpul campaniei pentru recapturarea oraşului de sub dominaţia ISIS, coaliţia nu a ţinut cont de civili şi nici nu a luat măsurile de precauţie necesare pentru a minimiza riscul ca ei să fie răniţi, se arată într-un raport al Amnesty.
În raport sunt documentate cazurile a patru familii ale căror experienţe sunt emblematice pentru un tipar mai larg şi reprezintă „dovezi clare că mai multe atacuri ale coaliţiei care au ucis şi rănit civili au încălcat dreptul internaţional”.
Coaliţia a răspuns anterior acuzaţiilor că a rănit civili declarând că totul a fost planificat atent pentru a se evita astfel de riscuri şi că au fost investigate toate rapoartele care duc spre astfel de informaţii, potrivit news.ro .
Campania de recapturare a Raqqa a avut loc între iunie şi octombrie 2017 şi a fost coordonată de Forţele Democrate Siriene, o alianţă a miliţiilor kurde şi arabe susţinută de avioane de război şi trupe speciale ale coaliţiei.
În timpul bătăliei pentru Raqqa, soldaţii ISIS au îngreunat eforturile coaliţiei de a nu răni civili prin faptul că operau printre ei şi i-au folosit ca scuturi umane, a informat Amnesty, potrivit news.ro .
Amnesty a comunicat că a intervievat 112 rezidenţi din Raqqa în timpul cercetărilor din februarie.
În cele patru cazuri detaliate în raport, atacurile aeriene au lovit clădiri pline de civili.
„Martorii au informat că nu existau soldaţi ISIS în apropiere la momentul atacurilor”, scrie Amnesty în raport, adăugând că asemenea atacuri reprezintă crime de război, potrivit news.ro
Amnesty International face apel la coaliţie şi la statele membre să recunoască nivelul devastării, să facă publice informaţiile necesare pentru o investigaţie independentă şi să compenseze victimele.

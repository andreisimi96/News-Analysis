Germania speră ca SUA şi UE să ajungă la o înţelegere privind tarifele la importuri până la 1 iunie. Donald Trump a oferit Uniunii Europene termen până vineri să negocieze o scutire permanentă de la tarifele suplimentare la importurile de oţel şi aluminiu.
UE a afirmat că nu va negocia sub presiune, dar s-a oferit să discute despre liberalizarea comerţului cu Washington, dacă va primi o scutire permanentă.
"Suntem la începutul unei săptămâni decisive", a declarat Altmaier, adăugând că el şi comisarul european pentru Comerţ, Cecilia Malmstrom, vor discuta cu secretarul SUA pentru comerţ, Wilbur Ross, miercuri, la Paris.
"Pentru mine, (o decizie bună) înseamnă să evităm creşterea tarifelor", a afirmat oficialul german.
Cancelarul german Angela Merkel şi-a exprimat, de asemenea, disponibilitatea de a se angaja în discuţii cu oficialii Statelor Unite.
UE a ameninţat că va adopta contramăsuri şi va impune tarife la o listă de produse americane, inclusiv whiskey, motociclete şi blugi.

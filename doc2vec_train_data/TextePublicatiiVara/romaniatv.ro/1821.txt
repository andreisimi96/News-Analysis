CM 2018. Naţionala Egiptului a fost primită în Cecenia de însuşi preşedintele republicii, Ramzan Kadîrov. La intrarea în hotelul unde vor sta pe durata Mondialelor, jucătorii egipteni au fost întâmpinaţi de un grup de dansatori, care au interpretat dansul tradiţional lezginka.
A urmat apoi un antrenament deschis publicului, iar tribunele au scandat minute în şir numele lui Mohammed Salah, starul lui Liverpool, văzut de mulţi ca rivalul lui Cristiano Ronaldo şi Messi la acest turneu final. Acesta a efectuat apoi un tur de stadion alături de preşedintele Kadîrov.
Egiptul va juca primul său meci la CM 2018 pe 15 iunie, la Ekaterinburg, cu Uruguayul, apoi urmează meciul cu Rusia, de la Sankt Petersburg, pe 19 iunie, şi cea cu Arabia Saudită, pe 25 iunie, la Volgograd.

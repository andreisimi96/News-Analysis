CALENDAR ORTODOX 5 IUNIE 2018. RomaniaTV.net vă prezintă cele mai importante sărbători religioase ale zilei de marţi.
Sărbători religioase ortodoxe: Sf. Sfinţit Mc. Dorotei, episcopul Tirului; Sf. Mc. Apolo şi Leonid
Sărbători religioase greco-catolice: Sf. ep. m. Dorotei al Tirului. Harţi
Sărbători religioase romano-catolice: Sf. Bonifaciu, ep. m.
Sfântul Sfinţit Mucenic Dorotei, episcopul Tirului, este pomenit în calendarul creştin ortodox la 5 iunie.
A fost episcop al Tirului în timpul împăratului Diocleţian (284-305). Martor al persecuţiilor împotriva creştinilor şi-a părăsit scaunul episcopal şi s-a refugiat din calea prigonitorilor.
S-a reîntors la slujba sa o dată cu venirea la conducerea imperiului a lui Constantin cel Mare (306-337). În timpul prigonirilor anticreştine ordonate de Iulian Apostatul (361-363), Sfântul Dorotei a mers în Tracia, unde a fost prins şi a suferit martiriul pentru Hristos.

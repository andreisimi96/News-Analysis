Un bărbat din Vâlcea a fost atacat şi bătut în plină stradă, de un tânăr care a vrut să îi jefuiască. Agresorul are antecedente şi terorizează un oraş întreg, însă scapă de fiecare dată de închisoare. Ultima oară, a ameninţat cu moartea o vânzătoare care a refuzat să îi dea ţigări şi băutură pe datorie.
Bărbatul voia să-şi scoată salariul de la bancomat, când a fost atacat de tânăr. Şocată, victima a încercat să cheme poliţia. Între timp, agresorul continuă să-l vâneze pe bărbat, furios că nu a reuşit să-i fure portofelul. În cele din urma, victima îşi găseşte refugiul într-un magazin, potrivit observator.tv.
Este a treia faptă cu violenţă pe care agresorul o comite în ultimele luni. O alta a fost surprinsă de aceleaşi camere de supraveghere.
Victimă i-a căzut şi vânzătoarea unui magazin care a refuzat să-i mai dea ţigări şi băutură pe datorie.
Bărbatul are 32 de ani şi la fiecare sesizare a fost reţinut de poliţişti. A ajuns şi în faţa judecătorilor care au decis însă plasarea lui sub control judiciar. Într-un alt caz, victima şi-a retras plângerea, iar dosarul a fost clasat. Acum, după tentativa de jaf, va ajunge din nou în faţa magistraţilor.
Tupeul bărbatului este cu atât mai mare cu cât majoritatea violenţelor au fost produse pe aceeaşi stradă pe care se află şi sediul poliţiei.

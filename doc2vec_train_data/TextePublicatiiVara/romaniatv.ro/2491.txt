Încurcate sunt căile dragostei! Soţia lui John Travolta cunoaşte bine acest adevăr şi, din fericire pentru ea, deznodământul poveştii sale de iubire este unul pozitiv.
Kelly Preston a dezvăluit luni, în emisiunea "Watch What Happens Live!", realizată de Andy Cohen, că povestea ei de iubire cu John Travolta a fost mai complicată la început. Nimic nu a împiedicat-o să se îndrăgostească de starul din "Grease", nici măcar faptul că era căsătorită.
Cohen a întrebat-o pe actriţa în vârstă de 55 de ani dacă relaţia sa cu Travolta a fost dragoste la prima vedere, iar aceasta a răspuns: "Cam aşa ceva". Apoi, Kelly a explicat: "Nu aveam o căsnicie fericită, să fiu cinstită. Eram cu persoana greşită."
Kelly şi John Travolta s-au cunoscut 1987, în timp ce filmau pentru "The Experts", notează Daily Mail
Atunci când s-a îndrăgostit de viitorul soţ, ea era căsătorită cu Kevin Gage. Kelly şi Kevin au divorţat la scurt timp, în 1987, după un mariaj de doi ani, iar în 1991 actriţa s-a căsătorit cu Travolta.
Când gazda emisiunii a întrebat-o care e cea mai bună şi cea mai rea parte în căsnicia ei cu Travolta, actriţa a suspinat: "Sunt multe părţi bune. Buzele lui, dansul, faptul că e amuzant, râde. Dansăm tot timpul, tot timpul. Copiii dansează cu noi, mergem la dans. Adorăm asta", a mărturisit actriţa.
Kelly Preston şi John Travolta au doi copii - o fiică, Ella, în vârstă de 18 ani, şi un băiat, Benjamin, în vârstă de opt ani. 
Cuplul a trecut printr-o tragedie în 2009, când fiul lor, Jett, în vârstă de 16 ani, a murit în timp ce se afla cu familia în vacanţă, în Bahamas. Travolta a fost răvăşit multă vreme după această nenorocire. "Am făcut tot ce am putut pentru a-l păstra pe Jett în viaţă. Am văzut că încă mai avea puls, chiar dacă era slab, şi am făcut tot ce am putut. I-am făcut respiraţie artificială timp de 20 de minute", a declarat el atunci.
Povestea intagrală pe eva.ro

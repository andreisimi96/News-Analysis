CALENDAR ORTODOX 31 MAI 2018. RomaniaTV.net vă prezintă cele mai importante sărbători religioase ale zilei de joi.
Sărbători religioase ortodoxe: Sf. Mc. Ermie, Eusebiu şi Haralambie
Sărbători religioase greco-catolice: Sf. m. Ermie
Sărbători religioase romano-catolice: Vizita Sf. Fc. Maria; Sf. Petronela, fc. m.
Sfântul mucenic Ermie (Herma), pomenit în calendarul creştin ortodox la 31 mai, era soldat în armata romană, înaintat în vârstă, care a petrecut ani buni de viaţă ostăşească în oraşul Comani.
În timpul împăratului Antonin cel Pios (138-161), pentru mărturisirea credinţei a fost adus înaintea guvernatorului Sebastian. A fost supus la multe şi grele chinuri pentru că nu a vrut să aducă jertfe zeilor.
A fost chemat şi un fermecător care i-a pregătit otrăvuri puternice, Sfântul Ermie fiind obligat să le bea. Faptul că a rămas nevătămat după ce a băut otrăvurile l-a impresionat atât de tare pe vrăjitor, încât s-a convertit l-a creştinism, mărturisindu-l pe Hristos Dumnezeu.
În urma acestui fapt, noului creştin şi mucenic al lui Hristos, botezat în sângele său, i s-a tăiat capul, iar Sfântul Ermie fiind şi mai rău chinuit, s-a mutat către Domnul, după ce i s-a tăiat capul.

Expunem sau nu un bebelus la soare? Dar un toddler? Dar cum ii explicam unui scolar despre importanta protectiei solare? De ce si mai ales, cum ne protejam copilul de razele solare? Raspunsurile la aceste intrebari le aflam de la Gabriela Albu, medic specialist Dermatologie si Boli infectioase.
Bebelusul sub 6 luni
Pe de o parte, stim ca pielea bebelusului sub 6 luni este extrem de sensibila, astfel ca se recomanda ca acesta sa stea cat mai putin la soare, pe de alta parte, bebelusul are nevoie de vitamina D, pe care chiar de la soare o ia. Cum sa pastram echilibrul? De ce sa tinem cont?
Dr. Gabriela Albu
Studiile si recomandarile internationale sunt foarte clare in privinta expunerii la soare a copiilor mai mici de 6 luni si anume: NU se recomanda expunerea la soare a bebelusului sub 6 luni la modul la care se intelege la noi: cel mai frecvent, complet dezbracat, fara creme de protectie solara, pe plaja, la ore nepotrivite, in plin soare. Copilul mic se poate deshidrata extrem de usor, are pielea foarte delicata, mult prea putin antrenata la mediul extrauterin, la factorii agresivi din mediu (soarele, radiatiile UVB,UVA â€“ sunt factori puternici, atat pentru piele, cat si pentru intregul organism).
Pentru necesarul de vitamina D, care ar trebui sintetizata la nivelul pielii, sub actiunea luminii sunt suficiente expunerea fetei, a mainilor (doar partea palmara) pentru aproximativ 2 ore/zi, spatiate in interval de 30 minute ( maxim o ora), in perioadele din zi stiute ca fiind "sigure" pentru expunerea la soare, si anume, 8.30-11.00 si 17.30-19.00. Nu uitati de administrarea vitaminei D3, conform schemei primite de la specialistul pediatru!
Bebelusul intre 6 luni si 1 an
Care ar fi principalele reguli, pe care orice parinte ar trebui sa le stie si sa le respecte, atunci cand expune la soare un bebelus de sub un an?
Nu expunem la soare un bebelus mai mic de 6 luni!
In cazul copilului mai mare de 6 luni, se recomanda sa fie acoperit cu hainute sau sa aiba imbracaminte cu protectie solara, sa poarte sapca sau palarioara pe cap, sa fie dat cu crema de protectie solara, sa aiba ochelari de soare.
Expunerea sa se realizeze tinandu-se cont de anumite ore: 8.30-11.00, 17.30-19.00.
Hidratarea este esentiala, mai ales pe parcursul expunerii la soare.
Daca apare vreo eruptie la nivelul pielii copilului, se recomanda ca pana la rezolvarea eruptiei, micutul sa nu fie expus la soare, nici in conditiile enumerate mai sus.
Dupa venirea de la plaja si dupa dus, aplicati o crema hidratanta pe corpul si fata copilului (se gasesc formule lichide, usoare, spray-uri ).
Toddler-ul si prescolarul
Care ar fi principalele recomandari, pe care un parinte ar trebui sa le aplice, in cazul unui toddler sau a unui prescolar foarte activ sau care petrece mult timp pe afara?
Anumite tabieturi tin de educatia din familie. Probabil va fi mai greu la inceput sa aplici crema pe un copil mic, insa cu rabdare, se poate! Totusi nu este o suprafara mare de aplicat!:) In plus au aparut si formule "fast", exact pentru cei "neastamparati". Importanta este perseverenta, cu timpul, obiceiul va fi asimilat si de catre copil.
La acest moment, pe piata exista formule de creme de protectie solara pentru toate gusturile!
Este destul de important ca imbracamintea copilului sa fie una lejera, capul sa fie acoperit cu o sapca sau palarioara, bluzele sa fie din materiale usoare, cu manecute lungi.
Lasati copilul sa se joace afara, dar la umbra.

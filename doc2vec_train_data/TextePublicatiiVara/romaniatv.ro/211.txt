Traian Băsescu afirmă că Victor Ponta intră la "cantităţi neglijabile” atunci când vine vorba despre căderea Guvernului Dăncilă, PMP fiind dispus să susţină altături de Pro România moţiunea de cenzură iniţiată de liberali.
"Nu facem nazuri la Victor Ponta când e vorba de căderea guvernului Dăncilă. Victor Ponta intră la cantităţi neglijabile. Obiectivul de a scăpa de PSD de la guvernare mi se pare extrem de important”, a declarat Traian Băsescu după şedinţa Colegiului Naţional al PMP, potrivit News.ro .
Liderul PMP speră că dacă opoziţia va pierde din nou în faţa PSD-ului, măcar să piardă onorabil.
"Totul este să nu fim bătuţi ca data trecută. Adică să ne cerem să luăm bătaie. Data trecută ne-au bătut cu 100 de voturi. Măcar să pierdem onorabil, la un 20-30 de voturi. Ceea ce înseamnă că liberalii care şi-au asumat moţiunea trebuie să facă nişte negocieri”, a mai spus Băsescu.

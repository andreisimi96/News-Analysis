Ministrul Tudorel Toader, a explicat, în contextul discuţiilor potrivit cărora judecătorul CCR Petre Lăzăroiu stă mai mult în funcţie decât prevede legea, că decizia Curţii ce arată că mandatul unui judecător este de nouă ani nu le afectează pe cele din prezent.
"Legea adoptată nu a mai fost trimisă la promulgare, nu a intrat în vigoare, nu produce efectul. Proiectul se duce la Parlament şi trebuie să-l pună în acord cu decizia CCR. În opinia mea, decizia de acum nu se referă la mandatele de acum. Din momentul în care legea va fi modificată, promulgată, atunci se va pune problema dacă un judecător care a avut un rest de mandate poate să mai aibă un mandat plin. Până atunci este o discuţie la care mulţi se bagă în seamă, unii să iasă în faţă, să-i daţi la televizor", a spus Tudorel Toader, potrivit stiripesurse.ro .
Asociaţia VeDem Just a cerut preşedintelui Curţii Constituţionale a României, Valer Dorneanu, constatarea vacantării postului de judecător în cazul lui Petre Lăzăroiu şi convocarea Plenului CCR pentru a se stabili "situația juridică a hotărârilor publicate în Monitorul Oficial la adoptarea cărora a participat un judecător având mandatul expirat".

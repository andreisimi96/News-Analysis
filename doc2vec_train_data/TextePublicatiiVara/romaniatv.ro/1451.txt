Autorităţile din Bacău sunt în alertă, după ce o fetiţă de 5 ani a dispărut de acasă.  Micuța s-a dus în pădure să-și caute fratele mai mare, însă s-a rătăcit. Zeci de jandarmi, polițiști și localnici încearcă să o găsească pe fetiță.
Copila a dispărut de acasă vineri, în jurul orei 11:00, atunci când a plecat în pădure după fratele său. Când a văzut că micuţa nu mai vine acasă, mama acesteia a alertat autorităţile.
"Un copil de cinci ani, un copil cu probleme psihice. Este un copil, nu contează cum sunt părinţii, nu contează din ce familie provine, contează că este un copil şi trebuie căutat.", a declarat Sorin Ichim, primarul comunei, potrivit observator.tv. 
Zeci de pompieri, jandarmi, poliţişti şi localinici au împânzit întreaga zonă. Însă, nici urmă de fetiţă.
Mama povesteşte că n-ar fi prima oară când copila dispare de acasă. A găsit-o de fiecare dată, până acum.

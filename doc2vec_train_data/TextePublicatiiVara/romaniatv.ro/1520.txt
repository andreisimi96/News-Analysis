"Am auzit speculatii, am fost luaţi în râs, cotestaţi, puşi la zid. Am venit mulţi şi asta este extraordinar. Prezenţa voastră aici demască un sistem care este obişnuit să lucreze cu manipulare, cu cătuşe, cu violenţă şi dumneavoastră astăzi arătaţi aici că statul paralel nu mai poate minţi la nesfârşit", a declarat Lia Olguţa Vasilescu, în discursul său adresat protestatarilor.
Ea a precizat că statul paralel "are un chip". "Vreau sa va spun cum arata statul paralel. Eu m-am intalnirt cu el, a venit acasa. L-am vazut in birourile DNA. Am fost acuzata de luare de mita, capital de imagine. Au incredere oamenii in tine? La puscarie! Am fost umilita, acuzata pe nedrept si nu sunt singurul om politic in aceasta situatie. Azi vazut-o pe doamna Rarica. Ce am patiti noi se poate intampla oricui. Statul paralel are un chip. În spatele lui se ascund securişti care te interceptează ilegal, se ascund procurori care falsifică probe, jurnalişti care mint", a mai spus Vasilescu.
Sute de mii oameni au participat sâmbătă la mitingul PSD din Piaţa Victoriei . Filialele partidului PSD au primit instrucţiuni ca participanţii, care sunt aduşi din toată ţara, să vină îmbrăcaţi în bluze albe sau în costume populare, să aibă steguleţe tricolore, să poarte în piept un autocolant cu logo-ul partidului şi să aibă la ei lanterne mici sau telefoane mobile cu blitz. Mii de polițiști și jandarmi vor fi pe străzile Bucureștiului. De asemenea, un elicopter al Inspectoratului General de Aviaţie va survola zona.

Prinţul Norodom Ranariddh al Cambodgiei, preşedintele Partidului Funcinpec, şi soţia sa, Ouk Phalla, au fost răniţi, într-un accident rutier din provincia Preah Sihanouk, din sud-vestul ţării, a anunţat un oficial al poliţiei.
“Atât prinţul, cât şi soţia sa au fost răniţi în accident. Prinţul a fost rănit la cap şi picioare, dar nu grav”, a declarat pentru Xinhua generalul Chuon Narin, şeful poliţiei din provincia Preah Sihanouk. În schimb, soţia lui, Ouk Phalla, a fost rănită grav în accident, a spus ofiţerul. Cuplul a fost transportat de urgenţă la spital.
Accidentul a avut loc la ora locală 09:00, când SUV-ul lor a lovit frontal o altă maşină care circula din direcţia opusă, a detaliat generalul care s-a deplasat la locul accidentului, potrivit Agerpres.
Ranariddh este unul dintre fiii regelui defunct Norodom Sihanouk.
Ell este şi preşedintele Consiliului Suprem de Consiliere Supremă al regelui Norodom Sihamoni, fratele său vitreg. Prinţul a fost fost co-premier în perioada 1993-1997 şi fost preşedinte al Adunării Naţionale din 1998 până în 2006.

Incendiul a izbucnit, luni, în curtea Clinicii ORL a Spitalului Municipal Timişoara, aflată pe B-dul Revoluţiei, în centrul oraşului.
Potrivit reprezentanţilor Inspectoratului pentru Situaţii de Urgenţă Timiş, la locul intervenţiei s-au deplasat 12 pompieri cu trei autospeciale de stingere cu apă şi spumă şi o autoscară.
În total, 80 de persoane, dintre care 50 de angajaţi şi 30 de pacienţi, au fost evacuate, fără ca cineva să fie rănit.
Din fericire, incendiul a fost stins în scurt timp, astfel că nu s-a extins şi la clădirea spitalului.
"Incendiul a pornit în curtea spitalului, de la un cablu electric care a făcut un scurtcircuit şi a fisurat o ţeavă de la rezervele de oxigen ale unităţii medicale", a arătat ISU Timiş.

Poliţiştii au fost anunţaţi luni, de faptul că un bărbat de 48 de ani din judeţul Cluj ar fi dispărut în judeţul Constanţa. El a fost văzut ultima oară duminică seara în timp ce se afla pe plaja din Corbu.
Deocamdată nu se ştie dacă bărbatul a intrat sau nu în mare. Pentru că nu a mai răspuns la telefon, apropiaţii săi au decis să îi anunţe dispariţia. Poliţiştii din comuna Corbu au început verificările în acest caz.
Potrivit news.ro , bărbatul este militar la unitate din judeţul Cluj, în această perioadă este detaşat la unitatea militară din Corbu, iar duminică se afla în permisie
Tot duminică după- amiază, de pe plaja de la Corbu, a dispărut un copil în vârstă de 14 ani. El a intrat în mare, dar din cauza curenţilor nu a mai putut ieşi la mal.
El a fost căutat duminică timp de câteva ore fără a fi găsit. Luni, 25 de scafandri de la inspectoratele judeţene pentru situaţii de urgenţă Alba, Suceava, Hunedoara, Bucureşti-Ilfov, Vrancea, Teleorman şi Constanţ participă la operaţiunea de căutare a acestuia.
Băiatul dispărut se afla în plasament la un asistent maternal, el spunându-i acestuia că merge cu un prieten la o sală de calculatoare.

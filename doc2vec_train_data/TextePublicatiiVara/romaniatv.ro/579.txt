În Capitală lucrează peste 113.000 de angajaţi care câştigă salarii de peste 1.000 de euro net pe lună, re­pre­zentând aproa­­pe ju­mă­tate din totalul an­ga­jaţilor cu peste 1.000 de euro net, arată datele In­spec­ţi­ei Muncii aferente lunii aprilie 2018.
În Capitală lucrează peste 113.000 de angajaţi care câştigă salarii de peste 1.000 de euro net pe lună, re­pre­zentând aproa­­pe ju­mă­tate din totalul an­ga­jaţilor cu peste 1.000 de euro net, arată datele In­spec­ţi­ei Muncii aferente lunii aprilie 2018.
„Dată fiind presiunea de pe piaţa muncii şi faptul că pro­centul din PIB care se duce pe salarii este în continuare mic (de 35,8% din PIB în 2017, faţă de media UE de 47% din PIB- n.red.), există o tendinţă clară de creş­tere a salariilor. Firmele care pot să plă­tească salarii mai mari pot să o facă atunci când nu mai au încotro, iar acum au început să nu mai aibă încotro pentru că trebuie să îşi reţină oa­menii. Presiunea de pe piaţa muncii va con­du­ce la creşteri de salarii, iar acesta va fi un lucru bun“, a spus Andrei Caramitru, founding partner şi CEO în cadrul firmei de con­­sultanţă Kessel Run Ventures.
Pe lângă municipiul Bu­­cu­­reşti, judeţele Cluj (16.400), Timiş (13.000), Ilfov (9.900), Braşov (6.400), Iaşi (5.900), Sibiu (5.500) şi Prahova (4.600) sunt zonele în care lucrează cei mai mulţi angajaţi care câşti­gă peste 1.000 de euro net lunar.
La nivel naţional, numărul salariaţilor cu normă întreagă de muncă şi cu salarii de peste 1.000 de euro net pe lună a ajuns la finalul lunii aprilie din acest an la 217.402 persoane, în creştere cu 80% (adică cu 96.178 de persoane) faţă de perioada similară a anului trecut.
Din totalul celor peste 5,2 milioane de salariaţi cu normă întreagă la nivel naţional, cei 217.402 angajaţi cu salarii de peste 1.000 de euro net reprezintă doar 4,14% din total. În Bucureşti, procentul angajaţilor cu venituri lunare de peste 1.000 de euro net pe lună este de 9,17%, iar niveluri ale acestui indicator peste media naţională mai sunt în Cluj (unde 6,47% dintre salariaţi au venituri de peste 1.000 de euro net), Timiş (5,22%) şi Ilfov (5,16%).
„Deşi numărul salariaţilor mai bine plătiţi a crescut, în continuare procentul celor care câştigă peste 1.000 de euro net în Bucureşti mi se pare redus, ponderea ar trebui să fie de cel puţin 40% în Capitală. Companiile trebuie să majoreze salariile, pentru că altfel îşi vor pierde oamenii“, a mai spus Caramitru.

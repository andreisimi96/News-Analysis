În comentarii făcute pentru televiziunea Fox News la bordul aeronavei prezidenţiale Air Force One, difuzate miercuri şi preluate de DPA, Trump a afirmat, la întoarcerea din Singapore, că i-ar plăcea să aducă acasă militarii americani din peninsula coreeană, din cauza costurilor. Subiectul nu este de actualitate, dar "la momentul potrivit, va fi", a spus el.
Citeşte şi Acordul de pe Insula Sentosa din Singapore între Washington şi Phenian va rămâne în istorie
După summit-ul americano-nord-coreean de marţi, din Singapore, Trump a anunţat că nu vor mai avea loc manevre militare comune ale Statelor Unite cu Coreea de Sud. Secretarul de stat Mike Pompeo a precizat miercuri că exerciţiile respective vor fi reluate dacă Phenianul nu continuă cu bună-credinţă negocierile de pace.

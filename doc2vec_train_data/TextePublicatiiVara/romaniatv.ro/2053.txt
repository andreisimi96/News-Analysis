Pe 1 iulie, în Mexic sunt programate alegeri generale, iar de la începutul campaniei electorale au fost asasinaţi nu mai puţin de 112b politicieni. Ultimul dintre ei este Fernando Puron, candidat pentru un loc în Camera Deputaților din partea Partidului Instituţional Revoluţionar (PIR).
Crima a avut loc în orașul Piedras Negras, în care candidatul PIR ocupase anterior fotoliul de primar. Într-o înregistrare de pe o cameră de supraveghere se observă cum politicianul vorbește cu suporterii săi și își face un selfie cu unul dintre aceștia, în timp ce asasinul se apropie calm prin spatele lui și îl împușcă în cap.
Culmea, la dezbatere, Fernando Puron tocmai ce abordase flagelul crimei organizate din Mexic. „Nu trebuie să ne fie frică. Trebuie să înfruntăm crima", spusese Puron.

CM 2018. Meciul de deschidere al turneului final va avea loc pe stadionul Lujniki din Moscova, între ţara gazdă, Rusia, şi Arabia Saudită.
„Voi cânta la meciul de deschidere a FIFA World Cup din Rusia, joi, chiar înaintea primului meci dintre Rusia şi Arabia Saudită. Nu rataţi", a spus Robie Williams în mesajul video publicat pe Twitter luni dimineaţă.
Stadionul are o capacitate de 80.000 de locuri. Robbie Williams va cânta şi cu soprana Aida Garifullina.
Citeşte şi CM 2018. Naţionala Braziliei a ajuns la Marea Neagră. Cupa Mondială începe peste trei zile
„Sunt atât de fericit şi încântat să revin în Rusia pentru un recital unic", a declarat el, citat de NME. „Am făcut multe în cariera mea, iar deschiderea FIFA World Cup în faţa a 80.000 de microbişti în stadion şi a multor milioane din întreaga lume este un vis din copilărie".
Apariţia lui la ceremonia de deschidere a Cupei Mondiale vine după ce el a acompaniat echipa Angliei la meciul caritabil Soccer Aid de duminică seară.
Turneul final va avea loc între 14 iunie şi 15 iulie. Finala se va juca tot stadionul Lujniki din Moscova.

Până la ora 19:00, ca urmare a precipitaţiilor înregistrate în ultimele ore, a celor prognozate şi propagării, se pot produce scurgeri importante pe versanţi, torenţi, pâraie, viituri rapide, cu posibile efecte de inundaţii locale şi creşteri de debite şi niveluri cu posibile depăşiri ale Cotelor de atenţie pe râurile mici de pe afluenţii Crişului Repede aferenţi sectorului - amonte S.H. Ciucea (judeţul Cluj).
În acelaşi interval, fenomenele se pot produce cu intensitate şi probabilitate mai mare pe unele râuri mici din bazinul hidrografic Săcuieni.
De asemenea, până la ora 20:00, vor fi inundaţii pe râurile mici din bazinul superior al râului Arieş (judeţul Alba), pe afluenţii Buzăului aferenţi sectorului aval Acumulare Siriu - amonte S.H. Măgura (judeţul Buzău), dar şi în bazinul hidrografic al râului Cătiaşul Pleşcari.
Atenţionările au fost transmise către: Ministerul Apelor şi Pădurilor, Ministerul Mediului, Inspectoratul General pentru Situaţii de Urgenţă, Administraţia Naţională "Apele Române", Ministerul Afacerilor Interne, mass-media, Hidroelectrica S.A., Administraţiile Bazinale de Apă Crişuri, Buzău-Ialomiţa şi Mureş, respectiv Sistemele de Gospodărire a Apelor Cluj, Buzău şi Alba.

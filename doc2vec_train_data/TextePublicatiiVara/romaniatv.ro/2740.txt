Curtea de Apel Ploieşti a dispus sesizarea Curţii Constituţionale în vederea soluţionării unei excepţii de neconstituţionalitate privind OUG 14 din 2017 privind abrogarea OUG 13 dată în iarna anului trecut. Excepţia de neconstituţionalitate a fost ridicată într-un dosar de corupţie în care este jduecată Luiza Căzănescu, femeia de afaceri care îi cerea fostului ministru al Jusiţiei Florin Iordache să fie ”bărbat de stat”.
„În temeiul art. 29 alin. (1) – (3) din Legea nr. 47/1992 privind organizarea şi funcţionarea Curţii Constituţionale, constată admisibilitatea excepţiei de neconstituţionalitate ridicate de inculpata apelantă CĂZĂNESCU LUIZA a OUG nr. 14/2017, privind abrogarea OUG 13/2017 pentru modificarea si completarea Legii nr. 286/2009 privind Codul Penal si a Legii nr 135/2010 privind Codul de procedura penala, pentru si pentru modificarea Legii nr. 286/2009 privind Codul Penal si a Legii nr 135/2010 privind Codul de procedura penala. În baza art. 29 alin. (4) din Legea nr. 47/1992 privind organizarea şi funcţionarea Curţii Constituţionale dispune sesizarea Curţii Constituţionale în vederea soluţionării excepţiei de neconstituţionalitate invocate”, este soluţia publicată pe portalul instanţelor de judecată.
Decizia este definitivă şi a fost luată de Curtea de Apel Ploieşti într-un dosar înregistrat în anul 2014, dosar în care au fost trimişi în judecată mai mulţi directori din cadrul fostei companii de asigurări ARDAF, alături de doi oameni de afaceri, între care Luiza Căzănescu, deferită justiţiei pentru complicitate la abuz în serviciu.
Conform DNA, doi direcori, contabilul şef şi un inspector din cadrul ARDAF au încheiat în numele ARDAF cu două firme private contracte care anu au fost respectate, în urma acestora compania de asigurări fiind prejudiciată cu peste 1,8 milioane lei.
Căzănescu a fost cea care a invocat în instanţă excepţia de necosntituţionalitate a OUG 14.
În iarna anului trecut Luiza Căzănescu, în calitate de participant la o dezbatere organizată la ministerul Justiţiei pe tema ordonanţei de modificare a codului penal îi cerea lui Florin Iordache să fie „bărbat de stat”.
„Vă rog, domnule ministru, să fiţi bărbat de stat, să promovaţi aceste ordonanţe de urgenţă, să vă gândiţi la populaţie, să vă gândiţi că oamenii de afaceri români au fost distruşi şi li s-au înscenat dosare. Eu am avut 18 dosare civile şi 46 penale şi mi s-au încenat numai mizerii.”  susţinea Luiza Căzănescu.
Tot ea a atacat la Curtea de Apel Bucureşti OUG 14/2017 prin care a fost abrogată OUG 13 de modificare a codurilor penale, însă instanţa a respins în primă instanţă soliciarea de anulare a actului normativ.

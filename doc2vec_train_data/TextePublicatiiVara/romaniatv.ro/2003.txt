Deflagraţia s-a produs în faţa unui mic magazin din districtul 2 de poliţie, ca urmare a exploziei unui dispozitiv improvizat, se precizează în comunicat. Printre cei răniţi se află patru copii şi proprietarul magazinului.
Nu se cunosc deocamdată motivele atacului.
Civilii afgani sunt în continuare victime ale conflictelor armate: peste 3.430 de civili au fost ucişi şi peste 7.000 au fost răniţi în incidente legate de conflicte în 2017, potrivit datelor publicate de misiunea ONU în Afganistan.

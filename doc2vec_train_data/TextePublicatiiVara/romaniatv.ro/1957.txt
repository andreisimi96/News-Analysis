Premierul britanic, Theresa May, a evitat marţi o periculoasă înfrângere în timpul examinării proiectului său de lege asupra Brexitului, după respingerea unui amendament ce i-ar fi dat parlamentului un drept de veto asupra rezultatului negocierilor cu Brexelles-ul.
Deputaţii au respins cu 324 de voturi contra 298 acest amendament ce i-ar fi conferit parlamentului dreptul de a retrimite guvernul la masa de negocieri în cazul în care acordul obţinut cu Bruxellesul nu ar fi convenit.
Acest vot a fost obţinut în urma unor discuţii recente între guvernul conservator şi deputaţii conservatori pro-UE, care au dat naştere unor scene spectaculoase în parlament, miniştrii negociind până la epuizare cu parlamentarii în Camera Comunelor.
Dat fiind această mică majoritate şi recalcitranţii din faţa liniei pe care a trasat-o, Theresa May se temea de o înfrângere ce ar fi avut consecinţe grele asupra marjei sale de manevră şi chiar în ceea ce priveşte supravieţuirea ei în fruntea executivului, potrivit Agerpres .
Proiectul de lege, intitulat "Legea (retragerii) din Uniunea Europeană", este menit să pună capăt supremaţiei legislaţiei europene asupra celei britanice şi să organizeze transpunerea anumitor reglementări europene.
Deputaţii, care au adoptat o primă versiune în ianuarie, se pronunţă până miercuri asupra unei serii de amendamente introductive, în cadrul unei examinări a textului în Camera Lorzilor, camera superioară a parlamentului britanic, mergând împotriva proiectului guvernamental, potrivit Agerpres .
 Rămâne de aflat ce concesii a acordat guvernul deputaţilor pro-UE pentru a împiedica rebeliunea lor. Potrivit lui Robert Buckland, consilier juridic al executivului, preocupările formulate de aceştia din urmă, cu privire la rolul parlamentului în cazul absenţei unui acord cu Bruxellesul, vor fi integrate într-un amendament ce va fi supus la vot în cadrul Camerei Lorzilor, lunea viitoare.

Tragedia s-a petrecut duminică, pe plaja Piedade, din oraşul Recife. Jose Ernestor da Silva este numele tânărului de 18 ani, care a suferit răni serioase în zona organelor genitale şi a taliei. Duminică seara el a fost dus de urgenţă la spital, unde i s-a amputat piciorul, însă luni a murit. Martorii spun că tânărul înota destul de departe de ţărm când a fost atacat de rechin.
Acesta este al doilea incident de acest fel care are loc în zonă, în ultimele luni. Pe 15 aprilie, un bărbat şi-a pierdut o mână și o parte dintr-un picior atunci când a fost mușcat în apă de un rechin, tot lângă Piedade. Investigațiile asupra ambelor atacuri sunt în curs de desfășurare.

Favorita starurilor de la Hollywood, dieta ketogenică e urmată de mii de oameni din toată lumea ca o alternativă la curele clasice de slăbit. Promite rezultate spectaculoase într-un timp foarte scurt, însă eficienţa ei variază de la o persoană la alta.
Dieta ketogenică presupune o alimentaţie bogată în grăsimi, cu o cantitate moderată de proteine şi una scăzută de carbohidraţi. Mai exact, dieta keto constă în 75% grăsime, 20% proteine şi 5 procente de carbohidraţi. Scopul dietei este de a determina corpul să ardă grăsimi, în locul carbohidraţilor, pentru a produce energie. Când corpul este privat de carbohidraţi, grăsimea se distruge uşor iar în ficat se formează așa numiții corpi cetonici, care sunt metabolizaţi și transformați în energie, în locul glucozei.
Ce introduci în meniu
Baza dietei ketogenice o reprezintă grăsimile sănătoase, pe care le găseşti în nuci, seminţe, avocado şi ulei de măsline. Acestora li se mai adaugă proteinele din carnea slabă, din lactate şi ouă şi carbohidraţii din legumele verzi precum spanac, broccoli, fasole verde şi dovlecei. Dă prioritate cărnii de calitate, provenită din animale crescute la curte, iaurturilor şi brânzeturilor obţinute din lapte nepasteurizat. De asemenea, nu uita să te hidratezi pe măsură, cu cel puţin 2 litri de apă pe zi.
Citeşte şi  Scapă de burtă în 24 de ore cu dieta de urgenţă. Se ţine o zi şi face miracole
Ce nu ai voie să mănânci
Ca în orice dietă, printre alimentele interzise se numără mezelurile, carnea procesată, produsele de patiserie, dulciurile, mâncarea fast-food şi băuturile carbogazoase. Sarea şi zahărul sunt interzise, iar alcoolul trebuie evitat.
Pro sau contra?
Studiile au arătat că dieta ketogenică este mult mai eficientă comparativ cu o dietă săracă în grăsimi, privind scăderea senzaţiei de foame, reglarea apetitului şi pierderea kilogramelor în plus. Pe de altă parte, specialiştii în nutriţie avertizează că dieta ketogenică, cu un conţinut scăzut de fibre, favorizează constipaţia.
Bine de ştiut!
Natura restrictivă a dietei ketogenice o face greu de urmat, de aceea este bine să consulţi medicul înainte de a o începe!
Idei de meniu zilnic
Mic dejun: omletă cu avocado şi roşii
Gustare: un pumn de nuci
Prânz: piept de curcan la grătar cu salată verde şi spanac
Gustare: un iaurt grecesc
Cină: o salată cu ton
Mic dejun: ou fiert cu brânză slabă
Gustare: o jumătate de avocado
Prânz: muşchi de vită la grătar cu salată verde
Gustare: 2 linguriţe de unt de arahide
Cină: somon la cuptor cu sparanghel
Mic dejun: omletă cu spanac
Gustare: o lingură de seminţe de in
Prânz: piept de pui şi ciuperci la grătar
Gustare: un pumn de migdale
Cină: roşii cu telemea

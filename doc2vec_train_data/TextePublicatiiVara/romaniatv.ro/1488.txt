CALENDAR ORTODOX 10 IUNIE 2018. RomaniaTV.net vă prezintă cele mai importante sărbători religioase ale zilei de duminică.
Sărbători religioase ortodoxe: Sf. Mc. Alexandru şi Antonina; Sf. Sfinţit Mc. Timotei, episcopul Prusei
Sărbători religioase greco-catolice: Sf. m. Alexandru şi Antonin; Sf. ep. m. Timotei
Sărbători religioase romano-catolice: Ff. Ioan Dominici, călug; Diana, fc.
Sfinţii Mucenici Alexandru şi Antonina sunt pomeniţi în calendarul creştin ortodox la 10 iunie.
Au trăit în timpul împăraţilor Diocleţian şi Maximian (286-305). Antonina, fiind creştină, a fost dusă la judecată şi, neputând fi înduplecată să-şi lepede credinţa, a fost dusă într-o casă de toleranţă, spre a fi necinstită.
A fost salvată din acest loc de un tânăr pe nume Alexandru, care în urma unei vedeni, a mers în aceea clădire, sub pretextul viciului, şi a scos-o pe furiş afară, acoperindu-i capul cu haina lui. Au fost amândoi prinşi, torturaţi şi ucişi.

Angajatori din 13 state europene au peste 1.100 de posturi vacante în reţeaua Eures, cele mai multe fiind în Olanda, Austria şi Germania. În Olanda se caută persoane care să împacheteze bulbii de flori, în Austria se caută bucătari, cameriste şi chelneri, iar în Germania cele mai multe locuri de muncă vacante sunt pentru electriceni şi lăcătuşi.
Potrivit Agenţiei Naţionale pentru Ocuparea Forţei de Muncă (ANOFM), sunt 1.150 locuri de muncă vacante în Spaţiul Economic European.
În Olanda sunt vacante 397 locuri de muncă: 50 sortator şi împachetator bulbi de flori, 50 operatori la maşini pentru bulbi de flori, 30 manipulant marfă, 30 muncitor în producţia de hrană pentru câini şi pisici, 30 muncitori necalificaţi, 30 lucrător la banda de producţie, 30 lucrător în bucătărie, 30 stivuitorist, 25 creatori buchete de flori, 25 muncitori în grădinărit, 25 procesori bulbi de lalele, 10 culegători floarea soarelui, 10 lăcătuş confecţii metalice, 5 culegător afine, 5 inginer, 5 inginer mecanic, 5 sudor, 2 ajutor bucătar, în Austria – 300 locuri de muncă: 100 bucatar, 100 cameristă, 100 chelner, iar în Germania sunt vacante 289 locuri de muncă: 52 electrician, 51 sudor, 51 lăcătuş, 50 instalator, 29 şofer de camion, 11 bucătar, 10 manipulant mărfuri, 8 demi chef de rang, 6 ospătar, 5 personal servire la bar, 2 îngrijitor de animale (bovine), 2 mecanic instalaţii sanitare, de încălzire şi climatizare, 2 montator instalaţii electrice, 2 tehnician service, 1 cosmetician, 1 commis de partie, 1 chef de partie, 1 demi chef de partie, 1 manager de proiect construcţii conducte industriale, 1 maseur, 1 operator excavator şi 1 şofer automacara. 
Şi în Polonia sunt libere 45 locuri de muncă: 20 sudor MAG, 10 dulgher de cofrare, 10 zidar, 5 muncitor în construcţii, în Cehia – 30 locuri de muncă: 15 forjor, 15 operator CNC, în Norvegia – 27 locuri de muncă: 10 instalator, 5 măcelar/tranşator porci, vite sau miei, 4 montator borduri din patră, 4 montator ventilaţie, 3 operator CNC, 1 electrician, în Ungaria – 16 locuri de muncă: 5 mecanic auto, 5 tinichigiu carosier, 1 frezor, 1 funcţionar administrativ, 1 grafician, 1 magazioner, 1 maşinist, 1 sudor, în Belgia – 15 locuri de muncă: 10 operator ambalare în industria alimentară, 2 asamblor,1 electrician întreţinere, 1 operator CNC/frezor, 1 lucrător agricol, în Letonia – 12 locuri de muncă: 10 constructor de drumuri, 2 excavatorist, în Spania – 8 locuri de muncă: 4 muncitor fermă de porci, 3 tehnician, 1 supervisor fermă porci, Finlanda: 5 locuri de muncă pentru tăietor industrial carne, în Malta sunt 5 locuri de muncă pentru operator matriţe plastic, iar în Slovenia se caută un inginer mecanic/energetician.

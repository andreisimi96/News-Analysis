Trei minori, o fetitã de 8 ani, una de 4 ani si un bãietel de 3 ani, toti frati, dintr-un sat din judeţul Vaslui, au ajuns miercuri searã la spital. Prima a fost gãsitã fetita de 8 ani, prãbusitã în drum, care a fost internată de urgenţă. Dupã ce a fost preluatã fata de 8 ani, diagnosticatã cu intoxicatie cu alcool, pãrintii au mai sunat o datã la 112, solicitând ambulantã si pentru ceilalti doi copii, o fetitã de 4 ani si un bãietel de 3 ani care erau si ei în comã alcoolicã, în casã.
Ambulanta s-a întors în sat si a preluat si ceilalti doi copii, fiind si ei adusi la spital. Se pare că minorii s-au îmbătat după ce au mâncat visine din vişinată.
„Acum sunt în tratament, dar dimineatã vor fi preluati în sistem. Copiii fac parte dintr-o familie cu probleme sociale grave, fiind în situatie de risc, si este necesarã instituirea unei protectii sociale de urgentã asupra copiilor. Vor fi adusi în cel mai scurt la Centrul pentru Preluarea în Regim de Urgentã a Copilului Abuzat, Neglijat si Exploatat (CPRU-CANE) fiind categoric scosi din familie", a precizat psiholog Ionut Brãtianu, seful CPRU CANE Bârlad, din cadrul DGASPC Vaslui. 

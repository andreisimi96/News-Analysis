Cum tratezi febra la copii. Febra la copii nu este un subiect pe care să-l tratezi cu superficialitate, însă nici nu trebuie să intri în panică. Este adevărat că un episod de febră la copii poate fi atât de descurajator încât primul lucru pe care vrei să-l faci este să suni medicul. Însă majoritatea medicilor pediatri recomandă ca primul lucru pe care trebuie să-l faci este să te relaxezi.
Febra la copii poate fi periculoasă, însă de cele mai multe ori nu este. Mai mult, febra la copii este chiar un lucru bun. Înseamnă că sistemul imunitar îşi face datoria şi se luptă cu răceala sau cu alte infecţii. Creierul trimite comanda de creştere a temperaturii pentru ca celulele să distrugă „invadatorii". Copiii sănătoşi pot tolera o temperatură de până la 41,1 grade fără complicaţii. Deşi sunt rare cazurile în care febra urcă până la asemenea cote înalte, ar trebui totuşi să fii pregătit. Ţi se poate întampla în primii trei ani de viaţă ai copilului.
Iată câteva sfaturi care te vor ajuta să reacţionezi prompt la orice episod de febră la copii.
Cum tratezi febra la copii în funcţie de vârstă
Cum să reacţionezi când copilul are febră mare depinde foarte mult de vârsta lui. Dacă bebeluşul are mai puţin de 3 luni, iar febra a depăşit 37,8 grade, e cazul să suni imediat la medic. Bebeluşii nu au sistemul imunitar fortifiat complet, aşa că sunt vulnerabili la infecţii precum meningita sau pneumonia. Iar febra mare este singurul simptom care te avertizează asupra pericolului. Dacă bebeluşul are între 3 şi 6 luni, o temperatură de 38,3 te anunţă că este cazul să suni medicul.
După ce a depăşit vârsta de 6 luni, o temperatură alarmantă este 39,4. Dacă bebeluşul prezintă şi alte simptome precum tuse, gât roşu, nas înfundat sau îi curge nasul abundendent, are frisoare, diaree şi prezintă semne de oboseală şi durere, este cazul să suni medicul încă de când are febră 38,8.
Febra la copii şi alte simptome
De vreme ce febra la copii este un prim semnal că ceva nu este în regulă, ar trebui să fii atent şi la celelalte semne. O temperatură mai mică de 38,3 şi un nas care curge indică o răceala banală. Dacă în schimb vomită sau are diaree, poate fi vorba despre un virus la stomac. Indiferent de situaţie febra poate creşte sau poate dispărea de la sine în câteva zile.
Dacă însă copilul intră într-o categorie de risc (este mai mic de 5 ani şi are o boală cronică, precum astmul sau diabetul) este cazul să mergi la medic. Dacă nu te încadrezi în acestă situaţie, medicul îţi va spune ce să faci fără să fie nepărată nevoie să mergi cu copilul la el.
Citeste continuarea pe SFATULPARINTILOR.RO .

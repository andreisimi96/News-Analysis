Actorul şi cântăreţul american Jackson Odell, cunoscut pentru rolurile din serialele „The Goldbergs" şi „Modern Family", a murit la vârsta de 20 de ani. Tânărul a fost descoperit fără semne vitale într-o unitate din California unde se trata de dependenţa de droguri.
Decesul a fost confirmat de familia îndoliată. Jackson Odell avea 20 de ani.
Cauzele morţii sale nu sunt cunoscute. Agerpres aminteşte că Jackson Odell şi-a făcut debutul ca actor la vârsta de 12 ani, iar de-a lungul timpului a apărut în mai multe producţii de televiziune precum “iCarly”, “The Goldbergs” şi “Arrested Development”.
”Mereu va fi un suflet genial, iubitor şi talentat”, a spus familia pe Twitter. ”A avut atât de multe de oferit. Familia noastră va purta acest adevăr mai departe: Dorinţa noastră este ca şi restul lumii care l-a cunoscut şi iubit să simtă la fel”, au adăugat ei. 
Medicii legişti nu au făcut încă autopsia pentru a determina cauza decesului. 

Centrul Infotrafic anunţă că circulaţia este restricţionată la kilometrul 157 al Autostrăzii Soarelui, pe sensul către litoral, pentru efectuarea unor lucrări de reparaţii şi asfaltare. Restricţia este valabilă până la ora 19.00.
Centrul Infotrafic din Inspectoratul General al Poliţiei Române anunţă că, din cauza lucrărilor de reparaţii şi asfaltare efectuate, traficul rutier este restricţionat pe banda a doua, la kilometrul 157 al Autostrăzii A2 Bucureşti – Constanţa, pe sensul către litoral.
Lucrările vor fi efectuate până în jurul orelor 19:00.
Pentru reducerea riscului de implicare în evenimente rutiere neplăcute, conducătorii auto sunt sfătuiţi să sporească atenţia la volan, să semnalizeze din timp orice intenţie de schimbare a benzii de circulaţie şi să reducă viteza în zona de efectuare a reparaţiilor semnalizate.

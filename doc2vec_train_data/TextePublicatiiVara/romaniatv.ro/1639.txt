Atunci când elaborezi lucrarea la EVALUĂREA NAŢIONALA 2018 ar trebui să ţii cont de urmatoarele:
Trebuie sa ai la indemana stilouri sau pixuri cu cerneala albastra, orice alta culoare o sa-ti anuleze lucrarea;
Pentru scheme si desene poti folosi numai creion negru;
Daca gresesti, vei taia fiecare rand din pasajul gresit cu o linie orizontala;
Cel mai important aspect: in timpul examenului NU ai voie sa comunici cu un alt coleg, sa copiezi sau sa transmit materiale care permit copiatul. Daca incalci aceasta regula vei fi eliminat din proba de examen si vei primi nota 1 pe lucrare;
Dupa cum bine stii, nu ai voie cu materiale din care sa poti copia cum ar fi: manuale, dictionare sau notite;
In sala de examen sunt interzise ghiozdanele, rucsacurile, sacosele sau posetele, prin urmare trebuie sa le lasi in sala de depozitare;
Daca vii cu telefonul mobil, il poti tine in sala numai inchis. Castile audio si orice mijloc electronic de calcul sau de comunicare care permite conectarea la Internet sunt interzise;
Toate salile de examen, salile in care se multiplica subiectele sau cele in care se preiau, evalueaza sau se depoziteaza lucrarile scrise vor fi dotate cu camere de luat vederi;
Lucrarea ta va fi corectata de catre 2 profesori evaluatori care lucreaza in sali separate. Profesorii sunt selectati din alte unitati scolare decat cele din care provin elevii arondati la centrul respectiv;
In cazul in care diferenta dintre notele celor doi evaluatori este de cel mult un punct, se calculeaza media si se trece pe lucrare ca nota finala, care este calculata ca medie aritmetica, cu doua zecimale, fara rotunjire, a notelor acordate de cei doi evaluatori. 
Media obţinută la examen va conta în proporţie de 80%. Restul, de 20% reprezintă media generală de absolvire a claselor V – VIII.
Pe 11 iunie, se organizează proba scrisă de Limba şi Literatura Română. Programa pentru această disciplină, valabilă la examen, este cea aprobată prin OMEN 4431/2014.
Potrivit acestui ordin, se vor evalua competenţele elevilor de receptare a mesajului scris, din texte literare şi nonliterare, în scopuri diverse, de exprimare scrisă și de utilizare corectă şi adecvată a limbii române în producerea de mesaje scrise, în diferite contexte de realizare, cu scopuri diverse. Deoarece competenţele de evaluat sunt ansambluri de cunoştinţe, deprinderi şi atitudini formate în clasele a V-a – a VIII-a, subiectele pentru evaluarea naţională vor evalua atât competenţele specifice şi conţinuturile asociate acestora, conform programei şcolare actualizate pentru clasa a VIII-a (aprobată prin ordinul ministrului educaţiei, cercetării şi inovării cu nr. 5097/ din 09.09.2009), cât şi conţinuturile din programele şcolare actualizate pentru clasele a V-a – a VII-a.
Prin evaluarea naţională la limba şi literatura română, în evaluarea unităţilor de conţinut care privesc domeniul limba română (Elemente de construcţie a comunicării), se are în vedere viziunea comunicativ-pragmatică, abordarea funcţională şi aplicativă a elementelor de construcţie a comunicării, cu accent pe identificarea rolului acestora în construirea mesajelor şi pe utilizarea lor corectă şi adecvată în propria exprimare scrisă. Sarcinile de lucru vizează exerciţii de tip analitic (de recunoaştere, de grupare, de motivare, de descriere, de diferenţiere) şi de tip sintetic (de modificare, de completare, de exemplificare, de construcţie), de subliniere a valorilor stilistice şi de evidenţiere a aspectelor ortografice şi de punctuaţie, în situaţiile care impun o asemenea abordare.
În evaluarea unităţilor de conţinut ale domeniului lectură, sarcinile de lucru implică cerinţe care privesc înţelegerea unui text dat, literar sau nonliterar (identificarea ideilor principale, a unor trăsături generale şi particulare ale textului şi exprimarea unui punct de vedere asupra acestora etc.), precum şi redactarea de către elev a unor compuneri vizând scrierea despre un text literar sau nonliterar (rezumat, caracterizare de personaj, comentarea sumară a unor secvenţe, identificarea ideilor principale, exprimarea unui punct de vedere privind ideile sau structurarea textului etc.). De asemenea, sarcinile de lucru vor avea în vedere evaluarea competenţelor de redactare a unor texte argumentative (exprimarea argumentată a unui punct de vedere privind textul studiat sau la prima vedere, motivarea apartenenţei la un gen literar sau la o specie literară), reflexive şi imaginative (compuneri care presupun exprimarea propriilor sentimente, evidenţierea trăsăturilor unui obiect într-o descriere, scurte naraţiuni, continuarea logică a unor dialoguri etc.)
COMPETENȚE de EVALUAT
Competenţele generale vizează receptarea şi producerea mesajelor scrise din programa şcolară pentru clasa a VIII-a (Receptarea mesajului scris, din texte literare şi nonliterare, în scopuri diverse; Utilizarea corectă şi adecvată a limbii române în producerea de mesaje scrise, în diferite contexte de realizare, cu scopuri diverse), detalierile lor în competenţele specifice şi conţinuturile asociate, din programele şcolare pentru clasele a V-a – a VIII-a.
Vezi integral:  Programa_Evaluarea_Nationala_Limba si literatura romana
Subiectele vor fi de nivel mediu, care să permită rezolvarea în 120 de minute.
Ce trebuie să ştie elevii despre subiectele la EVALUAREA NAŢIONALĂ 2018 la ROMÂNĂ, pentru clasa a 8-a şi rezolvarea subiectelor la EVALUAREA NAŢIONALĂ 2018 la ROMÂNĂ, pentru clasa a 8-a
Potrivit metodologiei, subiectele la EVALUAREA NAŢIONALĂ 2017 la ROMÂNĂ, pentru clasa a 8-a se elaborează în cadrul Centrului Naţional de Evaluare şi Examinare, ţinând seama de următoarele cerinţe:
a)să fie formulate clar, precis şi în strictă concordanţă cu programele pentru Evaluarea Naţională;
b)să aibă un nivel mediu de dificultate;
c)să permită rezolvarea în 120 de minute.
Timpul destinat pentru a rezolva subiectele la EVALUAREA NAŢIONALĂ 2018 la ROMÂNĂ, pentru clasa a 8-a este de două ore, socotit din momentul în care s-a încheiat distribuirea subiectelor fotocopiate pentru fiecare candidat. Pentru elaborarea lucrării scrise, candidaţii folosesc numai cerneală sau pastă de culoare albastră, iar pentru executarea schemelor şi a desenelor folosesc numai creion negru.
Candidaţii care doresc să corecteze o greşeală taie fiecare rând din pasajul greşit cu o linie orizontală. În cazul în care unii candidaţi, din diferite motive, doresc să-şi transcrie lucrarea, fără să depăşească timpul stabilit, primesc alte coli tipizate. Acest lucru este consemnat de către asistenţi în procesul-verbal de predare-primire a lucrărilor scrise. Colile folosite iniţial se anulează pe loc de către asistenţi,menţionându-se pe ele „Anulat”, se semnează de către asistenţi şi se păstrează încondiţiile stabilite pentru lucrările scrise.
După ce rezolvă subiectele la EVALUAREA NAŢIONALĂ 2018 la ROMÂNĂ, pentru clasa a 8-a şi îşi încheie lucrările, candidaţii numerotează foile, sub îndrumarea asistenţilor, numai cu cifre arabe, în partea de jos a paginii, în colţul din dreapta, indicând pagina curentă şi numărul total de pagini, de exemplu sub forma 3/5, pentru pagina a treia, dacă elevul a scris în total cinci pagini. Se vor numerota toate paginile pe care elevul a scris, inclusiv acelea pe care sunt scrise doar câteva rânduri, partea nescrisă fiind barată de către asistenţi. După încheierea numerotării, candidaţii predau asistenţilor lucrările şi semnează pentru confirmarea predării lucrării şi a numărului de pagini.
EVALUAREA NAŢIONALĂ 2018 la ROMÂNĂ, pentru clasa a 8-a. Ce reguli trebuie să respecte candidaţii
Art.10. (1) Se interzice candidaţilor la evaluarea naţională să introducă în sălile de examen ghiozdane, rucsacuri, sacoşe, poşete şi altele asemenea, candidaţii având obligaţia de a lăsa obiectele menţionate în sala de depozitare a obiectelor personale stabilită de comisia din unitatea de învăţământ în acest scop.
(2) Candidaţii care refuză depozitarea obiectelor menţionate la alin. (1) în sala stabilită de comisie în acest scop nu vor fi primiţi în examen.
(3) Se interzice candidaţilor la evaluarea naţională să aibă, în sălile de examen, asupra lor, în obiectele de îmbrăcăminte sau încălţăminte, în penare şi altele asemenea ori în băncile în care sunt aşezaţi în sălile de examen, orice fel de lucrări: manuale, cărţi, dicţionare, culegeri, formulare, memoratoare, notiţe, însemnări, rezumate, ciorne sau lucrări ale altor candidaţi etc., care ar putea fi utilizate pentru rezolvarea subiectelor.
(4) Se interzice candidaţilor să aibă, în sălile de examen, asupra lor, în obiectele de îmbrăcăminte sau încălţăminte, în penare şi altele asemenea, sau în băncile în care sunt aşezaţi în sălile de examen, telefoane mobile, căşti audio, precum şi orice mijloc electronic de calcul sau de comunicare/care permite conectarea la internet/la reţele de socializare, care ar putea fi utilizate pentru rezolvarea subiectelor, pentru efectuarea calculelor, pentru comunicare între candidaţi sau cu exteriorul.
(5) Se interzice candidaţilor să comunice între ei sau cu exteriorul, să copieze, să transmită materiale care permit copiatul sau să schimbe între ei foi din lucrare, ciorne, notiţe sau alte materiale care ar putea fi utilizate pentru rezolvarea subiectelor, pentru comunicare între candidaţi sau cu exteriorul.
(6) Încălcarea regulilor menţionate la alin. (3)-(5) va fi considerată fraudă/tentativă de fraudă, iar candidaţii respectivi vor fi eliminaţi de la proba respectivă, indiferent dacă materialele/obiectele interzise au fost folosite sau nu, indiferent dacă au fost introduse de aceştia ori de alţi candidaţi, de cadre didactice din comisie sau de alte persoane şi indiferent dacă ei au primit ori au transmis materialele interzise/ciornele/foile din lucrările scrise.
(7) Candidaţii eliminaţi de la o probă pentru fraudă sau tentativă de fraudă vor primi nota 1 (unu) pe lucrarea scrisă.
(8) Înainte de începerea probelor, asistenţii prezintă candidaţilor prevederile metodologice legate de organizarea şi desfăşurarea corectă a evaluării naţionale şi prevederile alin. (1)-(7) şi le solicită să predea toate eventualele materiale şi obiecte care, potrivit reglementărilor în vigoare, sunt interzise în sala de examen.
(9) După parcurgerea paşilor menţionaţi la alin. (8), candidaţii vor semna un proces-verbal în care se regăsesc prevederile alin. (1)-(7) şi menţiunea că ştiu că nerespectarea regulilor menţionate la alin. (3)-(5) are drept consecinţă măsurile menţionate la alin. (6) şi (7).
Art.11. (1) Candidatul major şi părinţii/reprezentanţii legali ai candidatului minor pot solicita comisiei judeţene/a municipiului Bucureşti de organizare a evaluării naţionale să vadă lucrarea/lucrările proprie/proprii a/ale propriului copil numai după afişarea rezultatelor finale după contestaţii. La vizualizarea lucrării/lucrărilor, candidatul minor trebuie să fie însoţit obligatoriu de un părinte/reprezentant legal.
(2) Solicitarea de vizualizare, menţionată la alin. (1), nu poate conduce la reevaluarea şi/sau modificarea notelor acordate lucrării/lucrărilor.
(3) Cu excepţia candidatului sau a părinţilor/reprezentanţilor legali ai acestuia, pot solicita să vadă lucrarea/lucrările doar membrii comisiei judeţene/a municipiului Bucureşti de organizare a evaluării naţionale sau cei ai Comisiei Naţionale de Organizare a Evaluării Naţionale, în scopul reevaluării acesteia/acestora, conform prevederilor art. 6 pct. (10) şi ale art. 9 pct. (25) din Metodologia de organizare şi desfăşurare a evaluării naţionale pentru elevii clasei a VIII-a în anul şcolar 2010-2011, Anexa nr. 2 la Ordinul ministrului educaţiei, cercetării, tineretului şi sportului nr. 4.801/2010.
Calendar Evaluarea Naţională 2018, pentru clasa a 8-a
04-08 iunie 2018: Înscrierea la evaluarea naţională
08 iunie 2018: Încheierea cursurilor pentru clasa a VIII-a
11 iunie 2018: Limba şi literatura română – probă scrisă
13 iunie 2018: Matematica – probă scrisă
14 iunie 2018: Limba şi literatura maternă – probă scrisă
19 iunie 2018: Afişarea rezultatelor înaintea contestaţiilor (până la ora 12:00)
19 iunie 2018: Depunerea contestaţiilor (orele 14:00 – 19:00)
20-22 iunie 2018: Soluţionarea contestaţiilor
23 iunie 2018: Afişarea rezultatelor finale după soluţionarea contestaţiilor
Comenteaza // Vezi comentarii
        Citeste mai mult despre:   

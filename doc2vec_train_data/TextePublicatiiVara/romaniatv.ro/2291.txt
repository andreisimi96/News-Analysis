Bryn Jones, în vârstă de 73 de ani, fost angajat al fabricantului britanic de motoare Rolls-Royce, "a fost arestat după ce MI5 (serviciul britanic de informaţii interne) a primit notificări potrivit cărora informaţii clasificate în domeniul apărării ar fi putut fi transmise Beijingului", scrie tabloidul The Sun.
Potrivit ziarului, informaţiile clasificate se referă la avionul de luptă F-35B al producătorului american Lockheed Martin, la care a lucrat Rolls-Royce, potrivit Agerpres .
Scotland Yard a precizat că un bărbat a fost arestat marţi în Derbyshire (centrul Angliei) în baza Official Secrets Act, o lege care interzice divulgarea de secrete de stat sau de informaţii care ar putea ameninţa securitatea naţională.
Citeşte şi Magistraţii europeni condamnă protocoalele secrete încheiate între SRI şi instituţii judiciare din România
Bărbatul, a cărui locuinţă a fost percheziţionată, a fost eliberat marţi seara, a spus poliţia, fără a preciza identitatea acestuia, potrivit Agerpres .
Potrivit profilului său de pe LinkedIn, Bryn Jones este un profesor care a fost invitat la Universitatea Aeronautică din Xian (centrul Chinei) şi a lucrat pentru Rolls-Royce în perioada 1968-2003.
F-35B, cu decolare şi aterizare verticală, urmează să înlocuiască Harrier G9 şi Tornado GR4 pentru a deveni principalul avion de luptă al forţelor britanice în următoarele trei decenii.

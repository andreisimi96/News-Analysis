O femeie de 31 de ani, aflată în arest preventiv a decedat, transmite România TV .
O femeie de 31 de ani a murit vineri dimineaţă, în arestul Poliţiei Capitalei, anunţă biroul de presă al instituţiei. Cazul este cercetat de Parchetul Capitalei şi Serviciul Omoruri.
"În această dimineaţă, la ora 05.45, o persoană aflată în regim de arest preventiv i-a sesizat pe polițiștii aflaţi în exercitarea atribuţiilor de serviciu că femeia care se află în aceeași camera cu ea se simte rău și că a încercat să se dea jos din pat și a căzut la loc. Un angajat al personalului medical a sosit la ora 05.47 și, după o scurtă evaluare, a apelat serviciul 112. Imediat după ora 06.00, a sosit primul echipaj SMURD care, după efectuarea investigațiilor primare, a hotărât să solicite altă ambulanță, cu medic, pentru manevre specifice de resuscitare.
La ora 06.22 a sosit cea de a două ambulanţă care a ajuns la pacientă. Au fost efectuate manevre de resuscitare, dar în jurul orei 07.00 a fost constatat decesul. Cazul a fost preluat de PTB și Serviciul Omoruri, în vederea stabilirii contextului în care s-a produs decesul. Persoana de 31 de ani era cunoscută consumatoare de substanțe stupefiante și se afla încarcerată din dată de 30.05.2018, sub acuzația de furt calificat, inițial în baza ordonanaţei de reținere şi ulterior a mandatului de arestare preventivă emis de Judecătoria Sectorului 3 ", precizează Poliţia Capitalei.

TICHETE DE VACANTA 2018: La Iaşi, în domeniul preuniversitar, tichetele vor fi livrate pe 11 iunie pentru toţi profesorii cu excepţia celor care nu şi-au făcut formele necesare, în domeniul universitar, tichetele se dau momentan doar la acele universităţi care au fost îndeajuns de prevăzătoare încât să îşi prindă aceste cheltuieli în buget la începutul anului.
VOUCHERE DE VACANŢĂ 2018: Lista unităţilor care acceptă TICHETE DE VACANŢĂ. Unde îţi poţi faci concediul pe banii statului
Unii profesori renunţă la ele
Profesorii din mediul universitar depind direct de universităţile de care aparţin în ceea ce priveşte obţinerea tichetelor de vacanţă. Spre exemplu, Universitatea „Alexandru Ioan Cuza" din Iaşi a inclus în cheltuielile bugetare acordarea acestor tichete, iar cadrele didactice se aşteaptă să le primească din timp. Prof.dr. Cătălin Lungu, preşedintele sindicatului UNIO de la UAIC, explică faptul că nu este cazul tuturor universităţilor şi că la finalul acestei săptămâni va avea loc o întâlnire la Bucureşti, la nivelul federaţiei sindicale, pentru a se dezbate cu reprezentanţii ministerului aceste chestiuni. Universităţile care nu au inclus în cheltuielile bugetare plata tichetelor de vacanţă trebuie să aştepte rectificarea bugetară de la finalul verii şi vor oferi abia în toamnă tichetele, după ce primesc fondurile necesare de la Ministerului Educaţiei Naţionale. Acestea sunt însă valabile 12 luni, prin urmare vor putea fi folosite în iarna acestui an, dar şi în vara viitoare. Prof.dr. Cătălin Lungu explică însă că la nivelul universităţii are loc un fenomen un pic altfel - sunt mai mulţi profesori care au decis să renunţe la tichete şi au anunţat din timp acest lucru. „Este Ordin de ministru care spune că, dacă s-au prins în bugetul universităţii, se dau conform bugetului. În ordin scrie că se poate renunţa, şi pe mine mă bătea gândul. Ele sunt individuale, nu ai cum să le foloseşti dacă nu poţi să mergi. De aceea, sunt situaţii cu profesori care nu pot pleca mai mult de cinci zile din universitate, inclusiv pe perioada verii, care renunţă, dar şi alţii, în special personalul nedidactic, care au renunţat fiindcă nu le este suficient tichetul şi trebuie să pună bani în plus pe lângă, dar nu au de unde", a explicat prof.dr. Cătălin Lungu. Dacă tichetul este luat, dar nu este folosit, se plăteşte oricum un impozit obligatoriu de 10% din valoarea sa, aproximativ 150 de lei, scrie Ziarul de Iaşi.
Prima promisiune ţinută în preuniversitar
Dacă anul trecut, la începutul verii, voucherele de vacanţă ale angajaţilor din învăţământul preuniversitar se aflau sub semnul întrebării, anul acesta lucrurile sunt mult mai clare pentru profesorii din Iaşi şi din întreaga ţară. Având în vedere că Ministerul Educaţiei Naţionale are alocaţi bani special pentru această destinaţie, profesorii ieşeni urmează să primească voucherele în valoare de 1.450 de lei, conform reprezentanţilor Uniunii Sindicatelor Libere din Învăţământul Preuniversitar Iaşi, până cel târziu pe 11 iunie. „Într-adevăr, pentru angajaţii din sistemul medical sunt probleme în această privinţă, dar asta pentru că trebuie să acopere aceste cheltuieli din fonduri proprii. Pentru profesori nu vor fi însă probleme, iar în câteva zile voucherele, în format fizic, vor ajunge deja la profesori. Estimez că cel târziu până pe data de 11 iunie, luni, cam toţi profesorii vor intra în posesia acetor vouchere. Evident estet vorba de acele cazuri unde cadrele didactice au făcut toate procedurile necesare obţinerii acestor drepturi", a specificat Laviniu Lăcustă, preşedintele Uniunii Sindicatelor Libere din Învăţământul Preuniversitar Iaşi, la începutul săptămânii. Ieri, pe 8 iunie, banii pentru voucherele de vacanţă au fost deja viraţi în contul Inspectoratului Şcolar Judeţean Iaşi, urmând ca mai apoi să fie primiţi de către şcoli. Procedurile de achiziţie a voucherelor sau a cardurilor au fost deja făcute de către majoritatea şcolilor din judeţ, urmând ca în perioada următoare profesorii să ajungă în posesia acestora. Valoarea voucherelor de vacanţă stabilită de lege este de maximum 1.450 de lei pentru fiecare salariat, bani impozitabili. Tichetele de vacanţă pot fi utilizate numai în hotelurile şi în pensiunile din ţară. (Cătălin HOPULELE, Andrei MIHAI)
Comenteaza // Vezi comentarii
        Citeste mai mult despre:   

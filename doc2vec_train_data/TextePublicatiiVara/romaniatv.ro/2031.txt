Un accident feroviar a avut loc miercuri dimineaţă, în Arad. Un bărbat a ajuns la spital după ce a fost lovit de tren. Victima tocmai se externase din spital şi, pentru că nu a avut bani de tren să meargă acasă, a luat-o pe jos, pe cale ferată.
 Bărbatul în vârstă de 42 de ani din Semlac, tocmai se externase din spital. Pentru că nu a avut bani de tren să meargă acasă, omul a luat-o pe jos, pe calea ferată. Cu aproximativ 500 de metri înainte de intersecţia cu DN7 care duce către Semlac, a fost ajuns din spate şi lovit de un tren, care circula pe ruta Arad-Nădlac.
La faţa locului au ajuns pompierii de la Serviciul Voluntar pentru Situaţii de Urgenţă Pecica şi un echipaj medical de la Substaţia de Ambulanţă Pecica.
„Pacientul a fost transportat în stare de conştienţă la Unitatea de Primire Urgenţe a Spitalului Clinic Judeţean de Urgenţă Arad" , a spus Mircea Bencecan, asistent şef al Serviciului Judeţean de Ambulanţă Arad, potrivit aradon.ro. 
Bărbatul este în stare stabilă, fiind supus mai multor investigaţii medicale.

Denis Alibec are zilele numărate la FCSB . Atacantul a intrat în dizgraţia conducerii, iar Gigi Becali îi caută echipă. O ultimă variantă apărută a fost cea a unui împrumut la Viitorul, însă Gigi Becali afirmă că este greu ca mutarea să se realizeze.
Finanţatorul roş-albaştrilor a dezvăluit că şi-ar dori un schimb de jucători cu Gică Hagi: Alibec, pentru Măţan, scrie digisport.ro .
Citeşte şi  Vacanţa FCSB s-a încheiat, Alibec e ca şi plecat. Roş-albaştrii au efectuat vizita medicală
"Nu este plauzibil, pentru că eu am ofertă să-l împrumut în alte părţi. Dar eu vreau să iau bani pe el. Nu cred că, dacă nu găsesc echipă pentru el, Viitorul poate să-i dea 20.000 de euro pe lună. Plus că Gică are alte idei acum, el are interesul de a-şi promova jucătorii săi.
Dar dacă mi-l dă pe Cicâldău sau, uite, pe Ciobanu, aşa îl dau pe Alibec. Sau pe Măţan, da! Să mi-l dea pe Măţan şi i-l dau pe Alibec. Dar nu cred ca e Hagi de acord cu asa ceva", a declarat Gigi Becali la Pro X.
Alexandru Măţan are 18 ani şi este cotat la 250.000 de euro de site-ul de specialitate transfermarkt.de. Mijlocaşul ofensiv a bifat 16 meciuri pentru Viitorul în ultimul sezon, reuşind două goluri şi două pase decisive.

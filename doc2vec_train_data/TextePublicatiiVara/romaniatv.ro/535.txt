Un copil de 14 ani, din localitatea Zavoaia, judeţul Brăila, s-a înecat, sâmbătă, într-un canal de irigaţii. Se pare că băiatul a alunecat în canalul lat, cu dale din beton.
Mai multe echipaje de pompieri, de la Ambulanţă şi de la forţele de voluntari din localitatea Zavoaia au încercat să îi acorde ajutor adolescentului, însă acesta a fost scos inconştient.
S-au efectuat manevre de resuscitare timp de aproape o oră, însă, din păcate, fără success.
Se pare că adolescentul de 14 ani a alunecat pe malul canalului lat, cu dale din beton, a căzut în apă şi apoi nu a mai fost văzut de persoanele care se aflau în apropiere.

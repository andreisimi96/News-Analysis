Exfolierea trebuie să fie o parte importantă în rutina de înfrumusețare. În procesul de exfoliere sunt eliminate celulele moarte ale pielii, murdăria și urmele de produse cosmetice care rămân pe tegument.
Pe lângă faptul că stimulează circulația sângelui și regenerarea celulară, există mai multe motive pentru care exfolierea corpului trebuie să aibă loc cel puțin o dată pe lună, și anume:
Lasă pielea catifelată
În mod evident, principalul beneficiu pe care-l are exfolierea este să catifeleze pielea. Produsele folosite îndepărtează celulele moarte și tegumentul uscat, lăsând pielea plăcută la atingere.
Ajută în procesul de epilare
Sunt momente în care pielea este mult mai sensibilă și se irită în urma procesului de epilare. Cea care poate ajuta în acest sens este exfolierea. Prin eliminarea celulelor moarte și slăbirea foliculilor de păr duri, epilarea este mai puțin dureroasă și rezultatele sunt cele așteptate.
Reduce nuanța bronzului
Singurul mod prin care poate fi redus bronzul este exfolierea corpului. O poți face cu o perie uscată, specială. În acest fel sunt îndepărtate celulele moarte și, implicit, pielea bronzată, fiind stimulat procesul de regenerare.
Citeşte şi  Tratamente necostisitoare pentru îngrijirea pielii şi unghiilor
Îmbunătățește absorbția pielii
În momentul în care simți că produsele de îngrijire personală nu acționează corespunzător pe pielea ta, gândește-te dacă corpul nu are nevoie de o exfoliere. S-ar putea ca loțiunea/crema să nu treacă de celulele moarte și din acest motiv tegumentul este uscat și lipsit de vitalitate. Exfolierea îmbunătățește absorbția produselor, stimulând în același timp și circulația sângelui.
Scade riscul de păr îngroșat
Cel mai simplu mod prin care poți preveni îngroșarea firului de păr de la rădăcină este prin exfolierea pielii. Părul subțire poate fi îndepărtat mai ușor, îmbunătățind astfel pe viitor procesul de epilare.

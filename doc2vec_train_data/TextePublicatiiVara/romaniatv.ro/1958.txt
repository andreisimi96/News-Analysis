Tânărul pe care Puya îl considera ca un frate și care, la începutul acestui an, a fost înjunghiat de un temut interlop, în cartierul milionarilor, a fost găsit mort, acum câteva zile, după ce ar fi chefuit cu cei doi componenți ai trupei „La Familia”.
În weekend-ul trecut, Răzvan Lucan i-a însoțit pe prietenii lui, Puya și Sișu, la Brăila, acolo unde, duminică, celebra formație ”La Familia” a susținut un concert într-un club din oraș. După spectacol, membrii trupei și amicul lor nu s-au întors în Capitală, ci  au ales să rămână și să petreacă peste noapte într-un hotel din localitate. Acolo unde „Românu” avea să fie găsit fără suflare.
O sursă din mediul judiciar a declarat pentru CANCAN,RO, că Răzvan Lucan a fost găsit mort în camera de hotel, în cursul zilei de luni.
Imediat după ce trupul neînsuflețit al bărbatului a fost descoperit, autoritățile au deschis un dosar de moarte suspectă. Împrejurările în care „Românu” a decedat ridică, de altfel, mari semne de întrebare. Potrivit sursei citate, anchetatorii nu exclud nicio variantă, deși una dintre primele ipoteze ar indica faptul că ”fratele” lui Puya ar fi ingerat o cantitate mare de substanțe interzise.

Simona Halep nu a luat startul la nici unul dintre turneele pe iarbă, până acum, dar se va acomoda cu suprafața verde săptămâna viitoare, fiind principala favorită la Eastbourne, turneu de categoria Premier. Cel mai bun rezultat la Londra, pentru româncă, s-a înregistrat în 2014, atunci când a ajuns până în semifinale, fiind învinsă de Eugenie Bouchard.
Simona Halep, dezvăluire INTIMĂ. Cine este persoana care i-a schimbat VIAŢA
Deși va fi cap de serie unu la turneul care debutează pe 2 iulie, bookmakerii o văd pe Simona Halep, în acest an, cu a patra șansă la câștigarea trofeului, primele trei jucătoare fiind, în fapt, foste învingătoare la Wimbledon. Prima este Petra Kvitova, campioană la Londra în 2011 și 2014, a doua este Serena Williams, care deține 7 titluri în capitala Regatului Unit, iar cea de-a treia este campioana en-titre, Garbine Muguruza.
Simona Halep are de apărat la Wimbledon sfertul de finală făcut în 2017, fiind învinsă atunci de britanica Johanna Konta.

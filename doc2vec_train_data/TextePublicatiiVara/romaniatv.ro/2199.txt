"Mi s-au părut subiectele ușor mai dificile decât anul trecut. Este bine pentru elevii care au făcut Matematică mai serios în anii de gimnaziu, pentru că dându-se subiecte mai dificile, copiii care au lucrat mai mult evident că vor lua notele corespunzătoare. Părinții o să observe că notele vor fi mai mici decât anul trecu și media de admitere la liceele bune va fi mai mică decât anul trecut, cu jumătate de punct, un punct", a spus Costel Chiteș, profesor de matematică la Colegiul Național de Informatică „Tudor Vianu" din Capitală, potrivit libertatea.ro .
Citeşte şi  REZULTATE EVALUARE NATIONALA 2018: Joi, ultima probă. Când se afişează notele
Și elevii care au susținut miercuri proba la Matematică s-au plâns de gradul de dificultate al subiectelor. Geometria a fost subiectul care le-a dat cele mai mari bătăi de cap elevilor.
De altfel, pe internet a apărut o petiție, în care elevii care au susținut examenul cer acordarea unui punct în plus, din cauza dificultății subiectelor și a faptului că unii dintre ei nu au putut termina la timp rezolvarea tuturor subiectelor.
Primele rezultate la Evaluarea Națională 2018 vor fi afișate pe 19 iunie. În aceeași zi, elevii nemulțumiți de note pot depune contestații. Rezultatele finale de la Evaluarea Națională 2018 vor fi afișate pe 23 iunie.

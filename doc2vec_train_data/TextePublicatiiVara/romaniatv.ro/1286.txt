CM 2018. Grupa A este alcătuită din gazda Rusia şi naţionalele din Arabia Saudită, Egipt şi Uruguay. Este o grupă echilibrată, mai ales că, după destrămarea Uniunii Sovietice, Rusia nu a mai performat la nivel de echipă naţională la turneele finale. În plus, forma gazdelor nu este tocmai de invidiat, suferind înfrângeri în şase dintre ultimele zece meciuri. După martie 2017, Rusia a învins doar pe Ungaria, Noua Zeelandă şi Coreea de Sud.
CM 2018. Uruguayul şi-a pus mari speranţe în această Cupă Mondială, lotul său fiind mai omogen ca oricând. Pentru multe dintre vedetele sale acesta va fi ultimul Campionat Mondial, Muslera, Pereira, Godin, Cristian  Rodriguez, Carlos Sanchez, fără a mai aminti vedetele Luis Suarez şi Edinson Cavani, urmând să aibă 35-36 de ani la următorul turneu final. În plus, cu siguranţă va fi ultimul turneu final pentru legendarul antrenor Oscar Tabarez, ajuns la 71 de ani, care în 2011 a câştigat cu Uruguayul Copa America.
CM 2018. Egiptul a câştigat o grupă din care au mai făcut parte Uganda şi Ghana, dar forma din amicale a "faraonilor" este destul de modestă. Toate speranţele se leagă de Mo Salah, salvatorul lui Liverpool, şi se speră, al întregii naţiuni egiptene. Ca urmare a accidentării sale din finala Champions League, Salah ar putea rata meciul de debut al Egiptului, programat contra Uruguayului. Tot aici îl găsim pe Essam El-Hadary, care va fi probabil cel mai bătrân jucător din istoria Mondialelor, fiind aşteptat ca el să doboare recordul columbianului Faryd Mondragon. Ca şi sud-americanul, Essam El-Hadary este portar, dar este cu doi ani mai în vârstă, având 45 de ani.
CM 2018. Arabia Saudită se află într-un dezastru total. A reuşit doar trei victorii în şapte meciuri jucate în 2018 şi a demis doi selecţioneri într-un interval de timp foarte scurt. Van Marwijk a fost demis și înlocuit de Edgardo Bauza, care după cinci jocuri a fost dat şi el afară şi înlocuit de fostul internațional spaniol Juan Antonio Pizzi.
CM 2018. Predicţii Grupa A: Uruguay câştigă grupa, iar pe locul doi, care duce în optimi, se clasează Egiptul. Urmează Rusia şi Arabia Saudită.
Joi 14 Iunie

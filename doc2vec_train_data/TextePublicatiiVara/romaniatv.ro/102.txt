La numai 27 de ani, fiul primarului Sandu Tudor a murit electrocutat în timp ce se afla la pescuit în Insula Mare a Brăilei, scrie jurnalulph.ro . Tânărul se afla la pescuit şi a atins cu undiţa mai multe cabluri ale reţelei electrice din zonă.
Citeşte şi  Un militar aflat în vacanţă acasă a murit după ce s-a electrocutat la pescuit
Tânărul, care se căsătorise recent, era la pescuit de câteva zile, împreună cu tatăl său şi un grup de prieteni.
Un elicopter SMURD a sosit la faţa locului însă personalul medical nu a mai putut face nimic pentru victimă. Corpul neînsufleţit a fost preluat de Medicina Legală Brăila.
În momentul producerii arcului electric a mai fost afectată o persoană, aflată în apropierea victimei. Aceasta nu a suferit, însă, leziuni care să îi pună viaţa în pericol.

Cei şapte migranţi erau ascunşi într-un container aflat în remorca unui camion, care urma să fie îmbarcat pe un vapor cu destinaţia Italia. Ei au fost foarte aproape de reuşită, numai că un aspect secundar a dus la prinderea lor.
Practic ei nu au fost detectaţi de scanner, însă unul dintre poliţiştii de frontieră a vrut să ştie de ce containerul, care era trecut în acte că ar transporta piese auto, este mai greu decât valoarea trecută pe hârtie.
La o examinare mai atentă a camionului au fost descoperiţi cei şapte migranţi irakieni, care, împreună cu şoferul, au fost arestaţi de agenţii serviciului turc de imigraţie.

Sancțiunile dure vor rămâne în Coreea de Nord până la denuclearizarea completă, a declarat joi secretarul de stat al SUA. Declaraţia acestuia pare să contrazică punctul de vedere al Nordului conform căruia procesul convenit la summitul de săptămâna aceasta ar trebui să fie etapizat și reciproc.
Președintele american Donald Trump și liderul nord-coreean, Kim Jong Un, au emis o declarație comună după întâlnirea din Singapore, reafirmând angajamentul Nordului de a "lucra la denuclearizarea completă a Peninsulei Coreene", precum  şi la încetarea exercițiilor militare americane sud-coreene și acordarea de garanții americane de securitate pentru Coreea de Nord.
"Președintele Trump a fost foarte clar în privinţa  secvențializării denuclearizării și a ridicării sancţiunilor" impuse Nordului de către SUA, a declarat secretarul de stat, Mike Pompeo, reporterilor după întâlnirea cu președintele Coreei de Sud și cu ministrul japonez de Externe din Seul.
"Vom obține denuclearizarea completă şi numai atunci sancţiunile vor fi ridicate", a ţinut să sublinieze Pompeo.
Miercuri, presa nord-coreeană informa că Trump şi Kim Jong-Un au recunoscut principiul "pas cu pas şi acţiune simultană" menit să aducă pacea şi să avanseze procesul de denuclearizare din Peninsula coreeană.

Este tanara, frumoasa, si are toate sansele sa fie in topul celor mai bine platite prostituate din Iasi! Sustine ca ar fi incasat, intr-o perioada relativ scurta, suma de 780.000 euro doar vanzandu-si trupul barbatilor dornici de aventuri, din Italia si din Germania .
Georgiana are acum 27 ani si a acceptat sa intre in aceasta lume obscura si mizerabila din dragoste pentru un baiat cu care spera sa poata avea un viitor frumos, scrie bzi.ro . Nu si-a inchipuit niciodata ca dragostea pentru el o va aduce in aceasta situatie. Pentru ca a sperat sa fie bine, a acceptat sa devina chiar si mama pentru copilul interlopului de care se indragostise.
Citeşte şi  Vandam şi-a primit pedeapsa. Este interlopul care i-a săpat groapa unui senator, chiar în curtea acestuia
Stia foarte bine cu cine are de-a face inca din momentul in care a acceptat sa iasa la prima intalnire. De la glumite nevinovate, de la gesturi tandre, de la cuvinte frumoase ca la orice inceput de relatie, Georgiana a ajuns victima unuia dintre cei mai periculosi traficanti de persoane din Iasi.
L-a cunoscut pe Florin Leonard Scripcariu, care atunci avea 20 ani, in cursul anului 2008, iar ea avea doar 17 ani. S-a indragostit de el, atragand-o tocmai atitudinea lui de baiat dur, care invarte femeile pe degete. Avea carisma, stia sa vorbeasca foarte frumos, iar Georgiana a crezut ca va fi bine langa el.
Numai ca baiatul era foarte bine scolit si stia clar care este scopul lui: voia doar sa o convinga pe Georgiana sa se prostitueze. El a avut de unde invata pentru ca provine dintr-o familie rau-famata, un adevarat clan interlop specializat inclusiv in infractiuni de crima organizata.
Bineinteles ca a profitat si de vulnerabilitatea Georgianei, aceasta fiind abandonata de mama sa de la cateva luni dupa nastere, tatal decedand cu patru ani in urma, fiind crescuta de bunici. Partea si mai urata a povestii este aceea ca tocmai bunicii au aruncat-o si mai tare in bratele tanarului care atunci avea pretentii de interlop marunt.
Mai exact, in momentul in care au aflat ca Georgiana iese la intalniri cu Florin Leonard Scripcariu, bunicii acesteia s-au suparat atat de tare, incat nu au mai vrut sa o primeasca in casa. Stiau ca acest baiat are o reputatie foarte proasta in comunitate. Astfel, ramasa pe drumuri, fata nu a avut alta solutie decat sa accepte sa faca orice pentru puiul de interlop, pentru a-i face pe plac.
In prima faza, s-a culcat cu clientii adusi de prietenul sau. Dupa ce a implinit varsta de 18 ani, a fost dusa in Italia, in localitatea Livorno, loc in care s-a prostituat aproximativ doi ani si jumatate.
Baiatul i-a promis ca banii pe care ii va strange acolo din prostitutie vor fi folositi pentru a-si face un viitor impreuna. Isi agata clientii chiar din strada sau prin anunturi. In aceasta perioada, fata spune ca a incasat aproximativ 600.000 euro din aceasta activitate. "Toti banii i-a luat el", a spus fata. Satula de promisiunile tanarului, in anul 2012 fata a spus ca nu mai vrea sa continue in aceasta activitate si vrea sa-si gaseasca un loc de munca mai decent.
Citeşte şi  Poveste de viaţă. Ce a făcut o soţie după ce a aflat că soţul a înşelat-o timp de 5 ani cu aceeaşi prostituată
Astfel, Scripcariu a chemat-o in Stuttgart, acolo unde el avea mai multe fete care practicau prostitutia pentru el. Georgiana nu stia nimic despre acest lucru, dar cand a ajuns acolo a aflat ca noul sau loc de munca trebuie sa fie intr-un bordel. Tot atunci a aflat ca iubitul sau este deja insurat cu alta femeie. Toate aceste lucruri s-au petrecut in contextul in care fata avea un copil abia nascut, al carui tata era chiar Scripcariu.
"Cu toate acestea, inculpatul Scripcariu Florin Leonard a determinat-o pe victima sa sa se deplaseze în Germania, folosindu-se de diferite tertipuri si promisiuni dolosive, respectiv simularea unei relatii sentimentale cu victima sau ca îi va gasi acesteia un loc de munca si ca împreuna vor acumula bani si îsi vor ridica/cumpara o casa. În acest sens, persoana vatamata s-a deplasat în Stuttgart, în cursul anului 2012, unde a fost preluata, cazata si plasata în mai multe locatii de catre inculpatul Scripcariu Leonard Florin, banii obtinuti din practicarea prostitutiei fiindu-i luati de inculpat", au precizat procurorii din cadrul Directiei de Investigare a Infractiunilor de Criminalitate Organizata si Terorism Iasi (DIICOT), cei care i-au urmarit indeaproape activitatea lui Scripcariu.
Din anul 2012 si pana la finalul anului 2014, Georgiana ar fi incasat de la clientii sai suma de 180.000 euro. In Stuttgart aceasta nu mai muncea pe strada, ci era angajata la un bordel in care veneau clienti din toata lumea. Astfel, in total, fata ar fi obtinut suma de 780.000 euro.
Georgiana a refuzat sa se mai prostitueze pentru Florin Scripcariu in momentul in care a observat ca acesta tot aducea fete din Romania in bordelurile din Germania. La toate le spunea aceleasi povesti, despre dragoste si casatorie. In momentul in care a spus ca nu mai vrea sa faca asta, a fost amenintata cu mutilarea. Atunci, a facut plangere la Politia din Stuttgart.
In acest context, proxenetul a fost nevoit sa fuga in Italia, pentru a nu fi arestat. Georgiana a vrut sa rupa orice legatura cu el, insa nu putea face acest lucru pentru ca aveau un copil impreuna. A intrat pe fir si mama lui Scripcariu, aceasta santajand-o pe Georgiana sa-si retraga plangerea, in caz contrar nu-si va mai vedea copilul.
Fata si-a retras plangerea, dar s-a intors acasa si a vrut sa-si schimbe viata. Numai ca, pe data de 17 mai 2016 a fost violata de barbatul pe care il iubise in trecut. Atunci a depus plangere la Politie si de aici a inceput o ancheta care a dus la arestarea lui Florin Scripcariu si la descoperirea unor grozavii de neimaginat comise de acesta. Au fost audiate mai multe fete traficate de el in Italia si in Germania. Chiar si dupa arestarea lui s-a incercat intimidarea victimei si a fost obligata de rudele golanului sa-si retraga plangerea.
La audieri, Florin Scripcariu nu a recunoscut absolut nimic. A spus ca in Italia nu s-a prostituat, ci a practicat lap dance, mai exact a dansat pentru barbati in cluburi de noapte.
"Dupa aceea a cunoscut un albanez si a inceput sa se prostitueze pentru el", a spus Scripcariu. "La un moment dat chiar mi-a spus ca i-a intrat prostitutia in sange si nu poate sa renunte la aceasta activitate", a completat acesta.
De asemenea, el a mai sustinut ca in aceasta perioada fata a fost si insarcinata si nu putea sa munceasca in conditiile descrise. La finalul saptamanii trecute, judecatorii de la Curtea de Apel Iasi l-au condamnat pe Florin Scripcariu la executarea unei pedepse de 17 ani de inchisoare. De asemenea, i-a fost confiscata suma de 100.000 euro. Pedeapsa este definitiva.

Cunoscută şi sub numele de dieta de 13 zile, regimul alimentar creat de medicul Mike Moreno are ca scop schimbarea obiceiurilor alimentare, fapt ce favorizează pierderea în greutate. Îţi spunem în ce constă dieta şi cum trebuie să procedezi!
Dieta este formată din 3 etape care vizează scăderea în greutate și o etapă care are rolul de menținere a greutății corporale. Ideea principală a dietei este aceea că intensifică metabolismul, creând confuzii în organism, ceea ce poate duce la creșterea ratei metabolismului bazal (necesarul zilnic de energie al unui organism aflat în repaus total), accelerând astfel arderea grăsimilor.
Cunoscută şi sub numele de "dieta care schimbă metabolismul" sau "dieta de 13 zile", dieta daneză este una dintre cele mai eficiente diete atunci când doriţi să slăbiţi rapid. În doar 13 zile, poți slăbi între 7-20 kilograme (vazriază de la persoană la persoană).
Citeşte şi  Ce e dieta nordică, noul tip de alimentaţie care fascinează lumea
Dieta daneză este destul de dificil de urmat deoarece în timpul celor 13 zile trebuie să urmezi un regim alimentar restrictiv şi hipocaloric. Pe lângă pierderea rapidă a kilogramelor în plus, dieta daneză reuşeşte să modifice metabolismul, adică să îmbunătăţească arderea caloriilor, dar şi să-și mențină efectele pentru o perioadă de 2 ani.
Cu o condiție, însă! După finalizarea dietei, trebuie să ai în continuare o alimentație echilibrată, dar fără să urmezi nici un alt regim alimentar în această perioada de 2 ani de zile. Doar după ce au trecut cei doi ani poți relua dieta, în cazul în care trebuie (sau vrei) să mai slăbești.
Fiind o dietă hipocalorică (se consumă între 500 şi 800 de calorii pe zi) această poate provoca anemii, de aceea se recomandă că doar persoanele sănătoase să urmeze această dietă.
Este foarte important să respecți cu stricteţe regimul alimentar, iar dacă cumva te abaţi de la dietă, ea trebuie oprită şi reluată doar după 6 luni de zile! Doar în cazul în care ai "încălcat" vreo regulă până în ziua a şasea a dietei, vei putea relua regimul după 3 luni!

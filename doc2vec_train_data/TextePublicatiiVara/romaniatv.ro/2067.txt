După cei 40 de ani trecuți de la cutremurul din 1977, în România se află un număr foarte mare de clădiri care prezintă un pericol public în cazul declanșării unui seism major . București se află în topul capitalelor europene vulnerabile la producerea unei astfel de calamități.
Primăria Municipiului București a actualizat lista cu imobilele expertizate din punct de vedere seismic. Conform raportului, 173 de clădiri ale capitalei reprezintă un adevărat pericol public, iar 171 se află încadrate la clasa l cu risc de prăbușire major, în eventualitatea producerii unui cutremur puternic.
Citeşte şi  2018, anul marelui cutremur? Noile estimări ale seismologilor. "Urmează luni mai grele, aprilie, mai şi octombrie"
Centrul Istoric al Bucureștiului poate reprezenta un adevărat risc, aici fiind zilnic un flux continuu de persoane ce își petrec timpul în localurile din clădiri care au prins deja trei cutremure majore. Fundațiile vechi și încercările de stabilizare care nu au avut rezultate prea bune pun în pericol viața celor ce frecventează această zonă. Deși este o zonă vulnerabilă, asta nu pare să-i sperie pe cei ce vor să se mute în centru, prețurile pentru achiziționarea unui apartament ( de 2 camere spre exemplu) poate trece de 70.000 de euro.
Zonele centrale din capitală rămân în continuare cele mai incerte atunci când vorbim de un cutremur major, deoarece clădirile foarte vechi au probleme structurale și majoritatea nu sunt recondiționate. La începutul lui 2018 doar 4 din aceste clădiri cu probleme erau în curs de reabilitare.
Ministerul Dezvoltării Regionale şi Administraţiei Publice afirmă că zona de Nord (Otopeni, Băneasa, Casa Presei Libere) și Pantelimon sunt zonele unde locuitorii sunt predispuși la cele mai mari riscuri, în cazul unui seism de peste 7 grade pe scara Richter.
Continuarea articolului pe a1.ro .

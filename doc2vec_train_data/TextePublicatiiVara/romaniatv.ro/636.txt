Arabia Saudită a început să elibereze permise de condus auto femeilor. "Direcţia Generală a Circulaţiei (Rutiere) a început astăzi (luni) să înlocuiască permise de conducere auto internaţionale recunoscute în regat cu permise saudite, care au 24 iunie ca dată de autorizare a femeilor să conducă”, a anunţat o sursă oficială citată de agenţia de presă SPA.
Arabia Saudită este în prezent singura ţară din lume în care femeile nu au dreptul să urce la volan.
În septembrie 2017, regele Salman a anunţat că această interdicţie va fi ridicată în iunie 2018, în cadrul unui program de reforme inspirat de tânărul său fiu, prinţul moştenitor Mohammed bin Salman, potrivit news.ro .
Citeşte şi Fetiţă de 6 ani din Arad, filmată conducând o camionetă pe câmp. Tatăl, care n-are permis, transmite LIVE, pe Facebook: Dă-i mai tare!
Reformele sociale ale prinţului Mohammed bin Salman, care au permis de asemenea redeschiderea sălilor de cinema şi organizarea de concerte, au fost însoţite, însă, luna trecută, de un val de arestări - de femei care au militat pentru dreptul de a conduce şi sfârşitul sistemului tutelei masculine, potrivit news.ro .
Ele sunt nevoite, de exemplu, să obţină permisiunea unui bărbat din familia lor pentru ca să studieze sau să călătorească.

"Plângerea este depusă, deţin şi probele necesare ca să arăt modul în care şi-au derulat activitatea în echipe mixte, în planuri comune de acţiune dintre SRI şi DNA, în special, şi cum se trimiteau note de informare clasificate, care ajungeau la judecători. Nu erau puse la dispoziţia apărătorilor sau inculpaţilor în aşa fel încât să securizeze condamnările. Plângerea se referă la perioada în care eu eram activ şi, mai ales, la perioada în care eu nu mai eram activ. (..) În situaţia în care Parchetul General va considera necesar şi va începe o investigaţie în acest caz, voi reveni. În situaţia în care parchetul nu va face ceea trebuie, adică va băga sub preş, plângerea o voi face publica şi o veţi vedea cu toţii", a declarat Daniel Dragomir după de a depus plângerea, potrivit Mediafax .
Întrebat dacă George Maior şi Florian Coldea ar putea fi audiaţi, fostul ofiţer SRI a susţinut că este necesar.
"Şi domnul Dumbrava şi doamna Kovesi să vină pe la parchet să dea cu subsemnatul şi dacă este cazul şi au încălcat legea, aşa cum eu spun, să meargă la puşcărie prima dată. (..) Cred că doamna Kovesi va trebui să răspundă penal pentru faptele domniei sale şi pentru ceea ce a făcut în România în ultimii ani împotriva propriilor cetăţeni şi a abuzurilor în care le-a comis. În dosarul meu există probe şi documente care atestă implicarea serviciului de informaţii. (..) Poate domnul Horodniceanu poate o să ne povestească cum a lucrat cu domnul Coldea în acest dosar (n.r. BlackCube)", a precizat acesta.

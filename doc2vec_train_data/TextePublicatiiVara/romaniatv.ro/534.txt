Preşedintele american Donald Trump a lăsat să se înţeleagă, sâmbătă, că Robert Mueller, care anchetează asupra unei eventuale înţelegeri secrete între echipa sa de campanie şi Rusia, se ocupă de scurgeri de documente către presă, reiterându-şi totodată disperarea în faţa îndelungatei anchete a procurorului special.
New York Times a publicat sâmbătă o scrisoare confidenţială de 20 de pagini trimisă de echipa de avocaţi a preşedintelui american lui Robert Mueller în ianuarie, precum şi alta din iunie 2017. În aceste scrisori, consilierii preşedintelui se opun mai ales ca acesta să fie interogat, afirmând că, "în sistemul nostru politic, preşedintele nu poate fi disponibil pentru a fi audiat". Ei au mai menţionat că Donald Trump nu poate fi acuzat de obstrucţionarea justiţiei, pentru că dispune de prerogative constituţionale pentru a pune capăt anchetei supervizate de Ministerul Justiţiei.
"Nu a fost o înţelegere secretă cu Rusia (doar pentru democraţi). Când se va încheia această foarte scumpă vânătoare de vrăjitoare?", a scris pe Twitter Donald Trump.
Apoi s-a întrebat: "Procurorul special/Ministerul Justiţiei trimit presei fake news scrisorile avocaţilor mei? Ar trebui să ancheteze asupra corupţiei democrate în loc?".

Mai multe zboruri au fost anulate sau amânate iar unele dintre avioanele care erau programate să aterizeze la Stansted au fost redirecţionate.
Purtătoarea de cuvânt a aeroportului a declarat că inginerii au reparat sistemul dar că „mai multe zboruri ar putea fi redirecţionate, amânate sau anulate”.
„Ne cerem scuze pentru situaţia creată şi sfătuim toţi pasagerii să verifice informaţiile furnizate de companiile aeriene pentru a fi la curent”, a declarat ea.
Unii pasageri sunt blocaţi de mai multe ore în avioane care aşteaptă să decoleze, iar alţii se află în sălile de aşteptare din ce în ce mai aglomerate.
Problemele au apărut după ce Marea Britanie a fost lovită de furtuni şi ploi torenţiale în timpul weekendului.

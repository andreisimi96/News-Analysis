Preşedintele PSD, Liviu Dragnea, a declarat că în şedinţa Comitetului Executiv Naţional de luni se va discuta doar despre mitingul pe care social-democraţii intenţionează să îl organizeze în acest weekend în Bucureşti.
"Avem o întâlnire pentru miting, doar pentru miting", a spus Dragnea, la Palatul Parlamentului, înainte de începerea şedinţei CExN, întrebat dacă PSD intenţionează să îl suspende pe şeful statului dacă nu respectă decizia Curţii Constituţionale cu privire la şefa DNA.
Social democraţii pun la punct ultimele detalii privind mitingul împotriva abuzurilor. Aleşii locali şi parlamentarii sunt puşi să îşi doneze indemnizaţiile pentru a transporta zeci de mii de oameni în Capitală.

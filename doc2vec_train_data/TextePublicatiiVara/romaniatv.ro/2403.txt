Petru Movilă, deputatul PMP, a depus un proiect de lege care prevede sancţiuni drastice în astfel de cazuri. Movilă mai vrea ca amenzile şi punctele de penalizare să nu se aplice doar în cazul folosirii telefoanelor mobile la volan, cum prevede legislaţia acutală, ci în cazul tuturor mijloacelor de înregistrare audio sau video, cu excepţia dispozitivelor de tip "mâini libere".
Legislaţia în vigoare nu prevede reţinerea permisului de conducere pentru folosirea dispozitivelor de înregistrat în timpul condusului.
Topul celor mai proşti şoferi, în funcţie de judeţ. Cine "conduce" în topul ruşinii
O altă modificare propusă este la articolul 108 din OUG 195/2002 care în forma actuală prevede sancţionarea cu amendă şi puncte de penalizare doar în cazul folosirii telefoanelor mobile în timpul conducerii, cu excepţia celor prevăzute cu dispozitive de tip ”mâini libere”. Modificarea vrea ca sancţiunile din aricolul 108 să se aplice pentru folosirea tuturor mijloacelor de înregistrare audio-video, cu excepţia dispozitivelor de tip "mâini libere".
Carnagiu în Ungaria. Cutremurător! Fiul şoferului care a provocat accidentul şi-a văzut tatăl murind, live pe Facebook
Pe 27 mai, nouă români şi-au pierdut viaţa după ce un microbuz înmatriculat în Mureş s-a ciocnit violent cu un camion, pe un drum naţional din Ungaria, la aproximativ 60 de kilometri de Budapesta. Şoferul microbuzului făcea live pe Facebook şi s-a angajat într-o depăsire neregulamentară, iar microbuzul a fost spulberat de un camion care circula regulamentar.

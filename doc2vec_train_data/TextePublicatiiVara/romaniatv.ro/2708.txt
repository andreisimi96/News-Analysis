Cafeneaua din Constanţa care îi poartă numele campioanei de la Roland Garros merge foarte rău. Firma care administrează afacerea a ajuns anul trecut la o datorie uriaşă, de aproximativ 3,6 milioane de lei. Aceasta a avut o cifră de afaceri de doar 168.500 de lei. A încheiat anul fiscal cu o pierdere de 575.000 de lei, anunţă Kanal D.
SIMONA HALEP, a 33-a săptămână ca lider mondial. VEZI clasamentul WTA
Aceasta nu este singura afacere a familiei Halep. Liderul WTA construiește al doilea bloc în Mamaia Nord - Năvodari, iar fratele său, Nicolae halep, administrează acest proiect. Noul imobil se construiește în vecinătatea primului, pe care l-a ridicat deja la finalul anului trecut și are vedere la mare.
Anul trecut, pe lângă primul bloc construit, Simona Halep a mai cumpărat un hotel de 4 stele în cea mai cunoscută zonă turistică a țării, Poiana Brașov, pentru care a plătit între 1,5 și două milioane de euro.

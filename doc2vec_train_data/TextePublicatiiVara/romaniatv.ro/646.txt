Sean Calleary, figură proeminentă a politicii irlandeze în ultimii 45 de ani, a murit luni, la vârsta de 86 de ani.
Sean Calleary a fost membru proeminent al Fianna Fáil - Partidul Republican şi a fost parlamentar în perioada 1973-1992. Fiul său, Dara Calleary, a fost numit recent în funcţia de vicepreşedinte al Fianna Fáil.
Decesul lui Sean Calleary este plâns atât în cercurile sportive, cât și în cele politice. De profesie inginer civil, el a jucat în tinereţe rugby, fotbal galic şi hurling, la cel mai înalt nivel. Politica era însă în sânegele familiei, tatăl său, Phelim, fiind parlamentar între 1952 şi 1969.
Sean Calleary a fost timp de 19 ani parlamentar, dar în acelaşi timp el a servit şi la Departamentul de Servicii Publice, din 1979 până în 1981, la Departamentul Comerțului și Turismului în 1982 și la Departamentul Afacerilor Externe din 1981 până în 1987.

Apel disperat venit din Dâmbovița pentru un copil de doar doi ani, diagnosticat cu cancer. Cel mic s-a lovit din joacă la obraz iar după ce s-a umflat părinții l-au dus la spital, acolo unde au aflat teribila veste. Acum micuțul poate fi salvat doar printr-o operație în străinătate. Părinții sunt disperați și cer ajutorul oamenilor.
Băiatul se afla la bunici în momentul în care a căzut şi s-a rănit la faţă. Deşi părea o simplă julitură pe obraz, rana nu se vindeca şi creştea în dimensiune. Părinţii l-au dus la medic pentru mai multe investigaţii. Vestea că micuţul lor suferă de o formă rară de cancer a picat ca un trăsnet.
Medicii români au stabilit că băiatul trebuie operat urgent. Din păcate, în România nu se fac astfel de intervenţii chirurgicale. O clinică din Franţa a acceptat cazul, însă este nevoie de peste 20 de mii de euro.
Părinţii  sunt disperaţi şi cer ajutorul oamenilor.

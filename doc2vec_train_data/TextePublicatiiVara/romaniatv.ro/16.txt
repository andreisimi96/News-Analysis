Formaţia FC Voluntari a remizat, sâmbătă, pe teren propriu, scor 2-2, cu echipa Concordia Chiajna, într-un meci din etapa a XIII-a a play-out-ului Ligii I, în care oaspeţii au condus cu 1-0, apoi au fost conduşi cu 2-1 şi au reuşit să egaleze în minutul 88.
FC Voluntari a terminat la egalitate cu Concordia Chiajna, 2-2 (0-1), sâmbătă, pe teren propriu, într-o partidă din etapa a 13-a a fazei play-out a Ligii I de fotbal.
Oaspeţii au deschis scorul prin Răzvan Grădinaru (18), dar FC Voluntari a reuşit să întoarcă rezultatul în decurs de numai câteva minute, prin golurile înscrise de Petre Ivanovici (63) şi Mihai Căpăţînă (68). Concordia a egalat în finalul partidei, prin Marius Pena (88), având şi ultima ocazie a meciului, prin Nivaldo (90+5).
FC Voluntari a mai avut ocazii de gol prin Ivanovici (2, 6), în timp ce Concordia a ratat prin Thaer Bawab (45+2).
În tur, FC Voluntari a învins cu 1-0.
Concordia a scăpat de retrogradare, în timp ce FC Voluntari este în continuare în pericol, ocupând poziţie de baraj.
FC Voluntari a câştigat două puncte în ultimele cinci etape. Concordia are trei victorii şi două egaluri în ultimele şase etape.
FC Voluntari va juca ultimul meci cu Juventus Bucureşti, ultima clasată.
FC Voluntari - CS Concordia Chiajna 2-2 (0-1), stadion ''Anghel Iordănescu'' - Voluntari
Au marcat: Petre Ivanovici (63), Mihai Căpăţînă (68), respectiv Răzvan Grădinaru (18), Marius Pena (88).
Arbitru: Istvan Kovacs (Carei); arbitri asistenţi: Vasile Marinescu (Bucureşti), Mircea Mihail Grigoriu (Bucureşti); arbitru de rezervă: Andrei Antonie (Bucureşti)
Observatori: Alexandru Deaconu (Bucureşti) - CCA, Marian Bucurescu 

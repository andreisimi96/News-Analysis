UPDATE: Bărbatul care a luat doi ostatici într-o clădire din Paris a fost arestat, iar ostaticii au fost eliberaţi, scrie Daily Express.
Fotografiile de acum câteva ore arătau poliţia pregătindu-se să pătrundă în clădirea în care se aflau ostaticii.
Bărbatul a fost descris de autorităţi ca fiind „instabil" şi ar fi avut asupra sa o puşcă şi o bombă.
Unul dintre ostatici a fost „rănit grav" după ce a fost atacat, după cum le-a transmis atacatorul poliţiştilor. Un alt ostatic a fost rănit uşor după ce s-a luptat cu atacatorul.
Autorităţile au comunicat că incidentul nu ar avea legătură cu terorismul, scrie news.ro.
Poliţia din Paris a confirmat pentru CNN că are loc o intervenţie la Rue des Petites Ecuries în arondismentul 10 al capitalei Franţei. Zona a fost izolată de către ofiţeri.
Martorii susţin că bărbatul este înarmat cu o puşcă şi că are şi o bombă.
O sursă din cadrul serviciilor de securitate a declarat că bărbatul doreşte să vorbească cu reprezentanţi ai Ambasadei Iranului şi cu guvernul francez.

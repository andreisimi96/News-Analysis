ROLAND GARROS 2018. Simona Halep a reuşit să se califice în finală la Roland Garros după ce a trecut cu 6-1, 6-4 de Garbine Muguruza. Totodată, ea îşi va păstra locul 1 în lume, indiferent dacă va câştiga sau nu turneul.
ROLAND GARROS 2018. "Ştiam că trebuie să joc rapid şi totul a decurs foarte bine pentru mine. Am fost puternică pe picioare şi loviturile mele au fost puternice. Am avut încredere că pot păstra acelaşi ritm tot meciul. Am avut mare încredere după primul set că aveam meciul în mână şi pur şi simplu nu am renunţat, de aceea am terminat în două seturi azi.
E o mare oportunitate pentru mine să joc o nouă finală. Voi încerca să fiu mai bună decât anul trecut şi să dau tot ce am, apoi vom vedea ce va fi", a spus Simona Halep, după victoria cu Garbine Muguruza, scor 6-1, 6-4, în semifinalele turneului de la Roland Garros.
Simona Haleps-a calificat pentru a treia oară în finala turneului de la Roland Garros. Pentru jucătoarea română, aceasta va fi a patra finală din carieră la un turneu de Grand Slam, a doua din acest an, după Australian Open. Ea îşi va păstra locul 1 WTA şi în ierarhia ce va fi publicată luni.

Dinamo s-a impus fără drept de apel, prin golurile marcate de Daniel Popa (25), Diogo Salomao (58) şi Ivan Pesic (75), în timp ce golul de onoare al bănăţenilor a fost un autogol al grecului Georgios Katsikas (90), la şutul centrare al lui Mihai Roman II. Fiecare echipă a avut câte o bară, Poli la şutul lui Octavian Drăghici (44), respins de portarul Jaime Penedo, iar Dinamo prin Salomao (18). După acest eşec, Poli are şanse minime de a evita retrogradarea.
În ultima rundă, Poli va juca în deplasare cu Concordia Chiajna, iar FC Voluntari, formaţie aflată pe loc de baraj, o va întâlni în deplasare pe Juventus Bucureşti.
Dinamo a ajuns la şase victorii consecutive. Poli nu are nicio victorie în ultimele patru etape (două egaluri, două eşecuri).
Poli Timişoara - Dinamo 1-3 (0-1)
Au marcat: Katsikas 90a / D Popa 25, Salomao 58, Pesic 75.
Poli Timişoara: Straton - Melinte, Cânu, Şeroni - Ciucur, Artean, Vaşvari (min 62 Oprea), Raţ - Al. Munteanu (84 Velcotă), Drăghici, Bîrnoi (62 M. Roman)
Dinamo: Penedo - Corbu, M. Popescu, Katsikas, Vl. Olteanu - Mahlangu (84 Şerban), Nistor (72 Dudea), Palic - Hanca (67 Pesic), D. Popa, Salomao.

Mai mulţi copii din localitatea Dolheşti au fost duşi la Spitalul de Boli Infecţioase Sfânta Parascheva din Iaşi, acuzând stări de rău după ce au participat la banchetul de la finalul anului şcolar.
"În cursul nopţii au fost aduşi 14 copii de la Dolheşti, cu vârste între 14 şi 16 ani, după ce au participat la serbarea de sfârşit de an şcolar. Din câte am înţeles, fiecare dintre ei a adus de acasă câte un platou cu mâncare. Acum mai sunt internaţi 11 dintre copii", a declarat managerul Spitalului de Boli Infecţioase, Carmen Dorobăţ, potrivit Agerpres .
Potrivit sursei citate, reprezentanţii Direcţiei de Sănătate Publică Iaşi au demarat o anchetă epidemiologică.

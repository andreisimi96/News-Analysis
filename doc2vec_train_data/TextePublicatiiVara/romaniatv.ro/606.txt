Daria Kasatkina s-a impus după o oră şi 57 de minute şi după ce meciul fusese întrerupt, duminică, din cauza întunericului, la scorul de 3-3, în setul secund. Rusoiaca va evolua în faza următoare cu americanca Sloane Stephens, locul 10 WTA.
În urma acestui rezultat, Simona Halep, care a trecut în "sferturi", are nevoie de o calificare în semifinale pentru a reveni pe locul 1 WTA, în clasamentul live, poziţie ocupată acum de daneză. Dacă va pierde în "sferturi", românca va pierde şi poziţia de lider WTA.
Dacă Simona Halep va ajunge în semifinale la Roland Garros, locul 1 pe care îl va deţine mai poate fi ameninţat de spaniola Garbine Muguruza. Jucătoarea clasată pe locul 3 WTA va evolua, în "optimi", cu ucraineanca Lesia Ţurenko, locul 39 WTA.

Un cuplu de turişti australieni a murit marţi, în Portugalia, aceştia căzând de pe un zid cu vedere la plajă, în staţiunea Ericeira. "Totul pare să indice că aceştia au căzut în timp ce încercau să-şi facă selfie-uri", a declarat comandantul căpităniei Cascais, Rui Pereira da Terra. "Se pare că la un moment dat au scăpat telefonul mobil, iar căderea s-a produs în tentativa bruscă de a încerca să-l prindă", a mai spus acesta.
Accidentul fatal a avut loc noaptea, între orele 1 şi 6, corpurile celor doi fiind găsite în jurul orei 6.30. Femeia decedată are 30 de ani, iar prietenul acesteia era în vârstă de 40 de ani.
Accidentul a avut loc pe plaja Pescadores, de unde de poate vedea portul. Această plajă, situată într-un golf stâncos, este străjuită de un zid de aproape 40 de metri, de pe care turiștii au căzut.

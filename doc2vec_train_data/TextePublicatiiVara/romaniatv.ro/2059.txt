Parchetul General, competent în cazuri de terorism, a fost sesizat, însă nu a făcut vreo declaraţie cu privire la dosar.
Potrivit DPA, anchetatorii încearcă să stabilească dacă cuplul pregătea un atac. Cuplul a fost reţinut la Koln de către unităţi speciale din cadrul poliţiei şi era reţinut în continuare miercuri, a anunţat într-un comunicat poliţia din acest oraş situat în vestul Germaniei, informează news.ro
Poliţia suspecta prezenţa unei ”substanţe toxice” în apartamentul cuplului, însă produsul era încă la analize miercuri. Potrivit postului de ştiri N-TV, soţia suspectului ar fi de naţionalitate germană şi s-ar fi convertit recent la Islam. Copiii, al căror număr nu a fost precizat, au fost încredinţaţi serviciilor sociale din Koln, potrivit poliţiei.
Televiziunile germane prezentau miercuri imagini cu un du-te-vino de agenţi de la poliţia ştiinţifică purtând combinezoane de protecţie speciale, din cauza substanţei descoperite în locuinţa cuplului, potrivit news.ro
Autorităţile germane se află în alertă din cauza mai multor atentate jihadiste comise sau plănuite în ţară în ultimii ani. Cel mai grav dintre ele, în decembrie 2016, a fost comis de un tunisian în vârstă de 33 de ani, Anis Amri, autorul unui atentat cu camionul într-o piaţă de Crăciun la Berlin. Atacul, soldat cu 12 morţi, a fost revendicat de gruparea Stat Islamic.

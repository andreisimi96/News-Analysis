Procurorul şef al DIICOT, Daniel Horodniceanu, a spus, la România TV că nu a fost începută încă urmărirea penală in rem în cazul plângerii penale depuse de liderul PNL Ludovic Orban împotriva premierului Viorica Dăncilă şi urmează ca procurorul de caz să decidă dacă are nevoie de informaţii de la serviciile de informaţii, având în vedere că plângerea face referire la înaltă trădare.
"Doamna Dăncilă ar putea fi audiată doar dacă începe urmărirea penală in rem şi doar dacă adunăm suficient încă să fie nevoie de declaraţia ei", a declarat şeful DIICOT la România TV .  "Ca şi în orice dosar al DIICOT urmărirea penală ar putea începe in persoana după ce se vor parcurge celelalte etape. DIICOT nu va influenţa scena politică".
Horodniceanu, la final de mandat: Am avut câteva sincope cu reprezentanţi ai SRI
"A fost înregistrată (plângerea, n.r.). Nu a fost începută încă urmărirea penală in rem, din ce ştiam ieri după-amiază. Urmează cu siguranţă ca procurorul să aprecieze dacă are nevoie de informaţii chiar şi neprelucrate de la serviciile de informaţii, având în vedere că o altă manieră de abordare a unui astfel de dosar nu este posibilă”, a spus Daniel Horodniceanu într-o conferinţă de presă.
Procurorul şef al DIICOT a explicat că, având în vedere că plângerea se referă la acte de înaltă trădar, aceste lucruri pot fi lucrate la nivel de servicii de informaţii. În plus, a precizat Horodniceanu, o parte dintre documentele pentru instrumentarea cazului vor fi solicitate de la Guvern.
Daniel Horodniceanu spune că au fost miniştri ai Justiţiei care nu i-au răspuns la telefon câteva luni
În 17 mai, Ludovic Orban a depus joi o plângere la Parchetul de pe lângă Înalta Curtea de Casaţie şi Justiţie (PICCJ) împotriva premierului Viorica Dăncilă şi a liderului PSD, Liviu Dragnea. Liderul PNL o acuză pe Dăncilă de "înaltă trădare, uzurparea funcţiei publice, divulgare de informaţii nepublice şi prezentarea cu rea-credinţă de date inexacte preşedintelui României în scopul ascunderii săvârşirii unor fapte de natură să aducă atingere intereselor statului", în legătură cu mutarea Ambasadei României de la Tel Aviv la Ierusalim. Ludovic Orban o acuză pe Viorica Dăncilă că ar fi făcut publice informaţii confidenţiale şi i-ar fi prezentat preşedintelui României informaţii false în legătură cu memorandumul adoptat de guvern pe tema mutării Ambasadei României în Israel. Plângerea a fost declinată către DIICOT.

Biserica de azi e zidită între 1763 şi 1765 de Constantin Potoceanul.
MATERIAL REALIZAT ÎN CADRUL " BUCUREȘTI - CENTENAR " - PROGRAM CULTURAL DERULAT DE PRIMĂRIA MUNICIPIULUI BUCUREȘTI PRIN ADMINISTRAȚIA MONUMENTELOR ȘI PATRIMONIULUI TURISTIC.
Biserica Apostoli Tabaci. Duhoarea cumplită a manufacturii blănilor de fiare vânate face ca tăbăcarii Bucureştilor să fie alungaţi, de Vodă Grigore Întâiul – Ghica, aici, unde “grozava miroseală” nu mai chinuia pe nimeni. Noua mahala se întinde lângă bisericuţa unui schit de măicuţe. Când au fost mutaţi “tabacii”, lăcaşului i s-a spus “biserica din Mahalaua tabacilor sârbi".  Peste 100 de ani, se scrie în dreptul ei că “se cheamă Apostol şi e din lemn”. Biserica de azi e zidită între 1763 şi 1765 de Constantin Potoceanul (căpitan de jalbe) la curtea lui Vodă Mavrocordat. Cum Bucureşcii se tot măreau, pe la 1800, mahalaua avea 100 de “căşi” iar tabacilor li se alăturaseră morari. După ce şi măcelarii au fost goniţi din târg, s-au aşezat şi aceştia aici, iar lăcaşului i s-a mai spus şi “Biserica de la Tăiere”. În 1897, pictura lui “Ioan erei Zugravu” este refăcută de Gheorghe Tattărăscu dimpreună cu un elev. Astăzi, când nimeni nu ştie cum a scăpat de nebunia edilitară a lui Ceauşescu, ne oferă multe istorii neştiute din “copilăria” Capitalei noastre.

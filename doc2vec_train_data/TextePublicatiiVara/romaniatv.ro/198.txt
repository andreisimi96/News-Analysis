EUROSPORT LIVE VIDEO Halep - Riske: Simona Halep debutează la ediţia din acest an a Roland Garros-ului cu un meci contra americancei Alison Riske.
EUROSPORT LIVE VIDEO Halep - Riske: Meciul Soranei Cîrstea cu Daria Gavrilova, din primul tur de la Roland Garros, a fost întrerupt, marţi, din cauza ploii la scorul de 6-4, 2-1 pentru jucătoarea din România. Tot marţi ar urma să joace la Roland Garros Simona Halep, Irina Begu şi Ana Bogdan, dar şansele de desfăşurare sunt minime din cauza programului dat peste cap.
Liderul mondial speră într-o evoluţie cel puţin la fel de bună ca anul trecut, când a ajuns în finala Grand Slam-ului parizian, unde a fost învinsă de letona Jelena Ostapenko. 
Halep a jucat în capitala Franţei două dintre cele trei finale de Grand Slam disputate în carieră. În 2014 a fost învinsă de rusoaica Maria Sharapova, iar anul trecut de Ostapenko, eliminată încă din turul 1 în acest an.
Simona Halep nu are încă niciun trofeu pe suprafaţa sa preferată, zgura, în 2018. După cele două victorii din Fed Cup, contra Elveţiei, românca a ajuns în sferturi la Stuttgart, unde a fost eliminată de Coco Vandeweghe, şi Madrid, unde a pierdut contra Karoline Pliskova, iar la Roma a ajuns al doilea an consecutiv în finală, unde a cedat, ca şi în 2017, în faţa Elinei Svitolina.
Halep are un trofeu în acest an, chiar la primul turneu din 2018, la Shenzhen, şi a ajuns în premieră şi în finala de la Australian Open, pierdută în faţa lui Caroline Wozniacki.
Adversara din turul 1 a Simonei Halep, Alison Riske, este pe locul 83 WTA, 22 de poziţii mai sus decât săptămâna trecută, după ce a ajuns în finală la Nurnberg, unde a fost învinsă de suedeza Johanna Larsson. Este cel mai bun rezultat din acest an al americancei, care a eliminat-o în sferturile de finală şi pe Sorana Cîrstea.
Simona Halep şi Alison Riske s-au mai întâlnit de două ori până acum. Românca s-a impus în ambele meciuri directe. În 2015, pe zgura de la Roma, a câştigat cu 6-3, 6-0, iar anul trecut, la Beijing, s-a impus în trei seturi, 6-3, 3-6, 6-2, pe suprafaţă rapidă, la Beijing.
Partida dintre Simona Halep şi Alison Riske va fi ultima a zilei pe Terenul Philippe Chatrier şi va începe după ora 18.30 şi va fi LIVE TEXT pe digisport.ro şi pe m.digisport.ro.
Comenteaza // Vezi comentarii
        Citeste mai mult despre:   

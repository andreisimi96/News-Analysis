Steaua şi Dinamo şi-au împărţit victoriile în primele două partide: 25-27 şi 27-26. Cu 2-1 la general după meciul de joi, Dinamo a cucerit un titlu naţional.
Steaua s-a calificat în finală după ce a eliminat pe CSM Bucureşti în trei partide din semifinale (21-25, 28-25 şi 25-24), în timp ce Dinamo a trecut de Potaissa Turda în două meciuri (32-27 şi 26-25).
Medalia de bronz a stagiunii a revenit, tot joi, echipei Potaissa Turda, care a învins pe CSM Bucureşti, cu scorul de 21-20 (13-13), în a treia partidă, decisivă, a finalei mici. Anterior, Potaissa a câştigat cu 26-24, iar CSM Bucureşti cu 36-30, 2-1 scor general.

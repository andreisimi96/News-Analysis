În a doua sesiune de antrenamente libere de la Mugello, Michele Pirro de la Ducati a pierdut controlul motocicletei la capătul liniei drepte, la viteza de 340 km la oră, şi a fost aruncat în aer, apoi s-a rostogolit zeci de metri pe asfalt şi pe pietriş.
Sesiunea a fost încheiată cu steag roşu, iar pilotul de teste al celor de la Ducati a fost dus de urgenţă la spital cu elicopterul.
Paolo Ciabatti, şeful celor de la Ducati, a declarat după accident că Pirro îşi mişcă mâinile şi picioarele şi că nu pare să fi păţit ceva foarte grav.

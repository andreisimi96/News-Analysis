HERMANNSTADT - CRAIOVA LIVE VIDEO ONLINE STREAM FINALA CUPEI ROMANIEI 2018. CS U Craiova - Hermannstadt se confruntă duminică, de la orele 21:00, pe Arena Naţională unde joacă în finala Cupei României. Fanii olteni au creat o atmosferă superbă în gara din Craiova, la plecarea spre Bucureşti. Mii de suporteri ai lui Băluţă şi Mitriţă sunt aşteptaţi în această seară pe Arena Naţională.
HERMANNSTADT - CRAIOVA LIVE VIDEO ONLINE STREAM FINALA CUPEI ROMANIEI 2018: LPF a decis anul trecut să aprobe solicitarea CS U Craiova, înfiinţată în 2013, de a i se recunoaşte rezultatele obţinute de Universitatea Craiova din 1948 şi până în anul 1991, astfel că duminică seară, oltenii vor lupta pentru a cuceri a şaptea cupă din istorie. De partea cealaltă, AFC Hermannstadt a devenit prima echipă din eşalonul inferior care ajunge în finală, după o pauză de 36 de ani (în 1982, FC Baia Mare era învinsă de Dinamo cu 3-2), şi poate obţine trofeul în premieră.
Ca să ducă în Bănie prima Cupă după 25 de ani, CS U Craiova trebuie s-o bată pe Hermannstadt. Sibienii care au scos-o pe FCSB în sferturile de finală tocmai au promovat în Liga 1,iar oltenii nu se consideră favoriţi în faţa divizionarei secunde.
"Aceasta ar putea fi cea mai evidentă greşeală pe care am putea-o face. Eu şi staff-ul meu am studiat multe meciuri ale lui Hermannstadt, e o echipă foarte bună", a declarat antrenorul oltenilor, Devis Mangia.
"La fiecare joc am pornit cu şansa a doua pentru că veneam din liga a doua. Normal, şansele noastre sunt mai mici", a spus antrenorul sibienilor, Alexandru Pelici.
Finala Cupei LIVE VIDEO: ECHIPELE PROBABILE
Hermannstadt: Căbuz – Coman, Pîrvulescu, Stoica, Tătar – Danci, Dâlbea – Hergheligiu, Rusu, Petrescu – Blănaru. Antrenor: Alexandru Pelici.
CS U Craiova: Mitrovic – Popa, Kelic, Ferreira – Dimitrov, Zlatinski, Mateiu, Bancu – Gustavo, Băluţă, Mitriţă. Antrenor: Devis Mangia.
Arbitri: Marcel Bîrsan - Adrian Ghinguleac şi Ciprian Danşa.V
Finala Cupei LIVE VIDEO: Banii nu contează
Nimeni nu se mai gândeşte la bani înaintea finalei care va fi în această seară, de la ora 21.00, la Digi Sport 1: oltenii au primă de 10.000 de euro, în timp ce sibienii doar jumătate.
"Nu e important deloc, e important trofeul, nu ne gândim la bani acum, ci doar la meci şi cum putem câştiga Cupa", a afirmat bulgarul Craiovei, Hristo Zlatinski.
"Nici nu mai contează prima, am venit să câştigăm Cupa indiferent de suma pe care o vom primi, nu aceasta e importantă", a spus şi veteranul lui Hermannstadt, Răzvan Dâlbea.
Anul trecut, Craiova a fost eliminată surprinzător, în semifinalele competiţiei, de FC Voluntari, care a şi câştigat trofeul, după o finală cu Astra Giurgiu.
Finala Cupei LIVE VIDEO: 20.000 de olteni vin în Bucureşti
Oltenii promit un spectacol de neuitat la finala Cupei. 20.000 de fani au anunţat că vor veni de la Craiova în cea mai mare invazie a "alb-albaştrilor" din ultimii 18 ani.
"E încă o mare satisfacţie că vom putea vedea pe stadion mulţi suporteri ai echipei noastre. Înseamnă că am făcut o treabă bună şi oamenii vor să urmărească echipa şi pe băieţi", a declarat Devis Mangia.
"Vin mulţi suporteri, care ne vor susţine ca tot campionatul până acum, din primul în ultimul minut, pentru noi asta e foarte important", a afirmat Zlatinski.
36 de ani au trecut de când o formaţie din liga secundă juca finala de cupă - Baia Mare, în 1982, pierdea ultimul act cu Dinamo.
"În astfel de momente motivaţia e intrinsecă, vine din interior, indiferent de numele echipei cu care ajungi să joci în finală", crede Alexandru Pelici.
"Obiectivul nostru era să aducem la Sibiu o echipă de Liga 1, iată că am adus patru şi le-am eliminat. Nu am venit să facem act de prezenţă, ci să câştigăm Cupa", a anunţat Răzvan Dâlbea.
Finala Cupei LIVE VIDEO: Detalii statistice
Hermannstadt le-a eliminat în drumul spre finală pe Industria Galda de Jos, FC Voluntari, Juventus Bucureşti, FCSB şi Gaz Metan Mediaş.
CS U Craiova a ajuns în finala Cupei României după ce le-a scos din competiţie pe Sepsi Sfântu Gheorghe, CS Afumaţi, Dinamo şi FC Botoşani.
Steaua este cea mai titrată echipă din istoria Cupei României, cu 22 de trofee, urmată de Dinamo şi Rapid, cu câte 13 Cupe, Universitatea Craiova - şase, CFR Cluj - patru, Petrolul - trei, Ripensia Timişoara, UTA şi Poli Timişoara - câte două, CFR Turnu Severin, Metalul Reşiţa, Progresul Oradea, Progresul Bucureşti, Arieşul Turda, Ştiinţa Cluj, Chimia Râmnicu Vâlcea., Jiul Petroşani, Gloria Bistriţa, Astra Giurgiu şi FC Voluntari - câte unul.
În afara celor şase finale câştigate, Universitatea Craiova a mai pierdut de cinci ori în ultimul act al Cupei României.
"Meciul acesta este ca un vis pentru mine. Când am început să antrenez, mi-am fixat câteva obiective realiste: unul dintre acestea a fost să joc în finala Cupei României. Le mulţumesc băieţilor că mi-au oferit această şansă", a zis Alexandru Pelici, antrenorul lui Hermannstadt.
"Am urmărit meciurile lui Hermannstadt şi cred că, dacă ar fi în Liga 1, s-ar clasa pe o poziţie bună în clasament. Nu va fi un meci uşor şi ar fi o greşeală să îl considerăm astfel. O finală este un meci aparte în care ambele echipe au şanse egale. Importante sunt atitudinea şi calităţile jucătorilor, acestea pot decide o partidă”, a anunţat şi Devis Mangia, tehnicianul craiovenilor.
Ambasadorii finalei Cupei României sunt Viorel Hizo, din partea celor de la Hermannstadt, şi Gică Craioveanu, ca reprezentant al oltenilor. Ei vor prezenta publicului de pe Arena Naţională trofeul Cupei înaintea startului meciului.
Arbitrul Marcel Bîrsan va conduce la centru finala Cupei României, Hermannstadt – CSU Craiova. Bîrsan va fi ajutat de asistenţii Adrian Radu Ghinguleac şi Ciprian Florin Danş. Arbitrul de rezervă va fi Cătălin Popa, iar observatori George Ionescu şi Octavian Goga.
La un an după înfiinţarea campionatului în sistem divizionar (în 1932), a apărut şi la noi ideea lansării Cupei, după modelul marilor puteri fotbalistice din vestul Europei. „Interesantă, dar mai ales instructivă experienţă de psihologie a colectivităţii, oficialitatea s-a gândit la cei mici dar mulţi şi a înfiinţat o probă liberă” – iată o primă definiţie din actul de naştere al Cupei României. Iar cele întâmplate în prezenta ediţie, a 80-a, dau consistenţă celor enunţate mai sus, căci iată ajunsă în ultimul act, după multă vreme, o reprezentantă a eşaloanelor inferioare, adică a celor „mici dar mulţi”.
Fiind cluburi tinere înfiinţate recent, atât CSU Craiova (în 2013), cât şi FC Hermannstadt Sibiu (în 2015) dispută în premieră o finală şi se află nu doar în faţa primei cupe, ci al celui dintâi trofeu. La CSU chestiunea a fost clară, Cupa fiind supapa prin care putea accede la un trofeu, căci drumul spre titlu s-a dovedit mult prea dificil pentru momentul actual. Iar speranţele spre a-şi adjudeca competiţia KO au crescut spre 100% după ce principalele favorite au fost măturate în timp, una câte una. În schimb, la Hermannstadt pofta a venit mâncând, cum zice un proverb, mai mulţi factori pozitivi intersectându-se în a o lansa spre un asemenea deznodământ. La start, atunci când au intrat în competiţie reprezentantele eşalonului secund, când a întâlnit-o pe modesta Industria Galda de Jos, nu se gândea nimeni de-acolo că se va ajunge atât de sus, dovadă că pentru acel meci antrenorul Pelici a odihnit 8 titulari. Nici măcar în primele jocuri cu componente ale Ligii I n-a folosit formulele ideale, chiar dacă a întâlnit şi deţinătoarea trofeului, FC Voluntari. Abia la meciul din „sferturi” cu Steaua treburile au început să devină serioase.
Este clar că CSU Craiova porneşte cu prima şansă, fiind superfluu de explicat motivul. Însă nu degeaba Cupei i se spune „competiţia KO”, aşa că nici şansa sibienilor, măruntă cum e ea, nu trebuie neglijată. Mai ales că nu are nimic de pierdut, căci în afara accederii în această finală, are deja încheiată şi o altă performanţă, promovarea, tot în premieră, în Liga I.
Inclusiv pentru cei doi antrenori, Devis Mangia şi Alexandru Pelici-Drăghicescu, este ceva nou, astfel ca şi în cazul echipelor lor, numele unuia dintre ei urmează a fi gravat pentru prima oară în istoria perenă a fotbalului românesc. Iar italianul ar deveni al 6-lea tehnician străin care câştigă trofeul, după Jenö Konrád, Kálmán Konrád şi Josef Uridil, toţi aceştia înainte de război, precum şi „Toni” Conceição şi Andrea Mandorlini, după.
Competiţia a debutat în 1933, disputându-se până în prezent 80 de ediţii. Între 1943-1947, a fost întreruptă din cauza Celui de-al Doilea Război Mondial. Într-o ediţie trofeul nu s-a acordat.
Cele 20 de învingătoare
22 trofee - Steaua (CSCA, CCA); 13 – Dinamo, Rapid (CFR Bucureşti); 6 – Univ.Craiova; 4 – CFR Cluj; 3 – Petrolul; 2 - Ripensia, ITA (Flamura Roşie UTA), Politehnica Timişoara (Ştiinţa Timişoara); 1 - CFR Turnu Severin, Metalul Reşiţa, Progresul Oradea, Progresul Bucureşti, Arieşul Turda, Ştiinţa Cluj, Chimia Rm.V., Jiul, Gloria Bistriţa, Astra Giurgiu, FC Voluntari.
Perdantele finalelor, 38 de echipe
9 – Dinamo; 8 – Steaua; 6 – Rapid; 5 – Univ.Craiova; 4 - FC Naţional, „Poli” Timişoara, „U” Cluj; 3 – Sp.Stud.; 2 – Ripensia, Unirea Tricolor, UTA, FC Baia Mare, FC Timişoara; 1 – CAMT, Venus, CFR Timişoara, Petrolul Ploieşti, Flacăra Mediaş, Progresul Oradea, Energia Metalul Câmpia Turzii, Dinamo Obor, Siderurgistul Galaţi, Dinamo Piteşti, Foresta Fălticeni, Jiul, Constructorul Galaţi, CSU Galaţi, Olimpia Satu Mare, FC Bacău, Dacia-Unirea Brăila, Gloria Bistriţa, Rocar Bucureşti, Oţelul Galaţi, Farul Constanţa, Unirea Urziceni, SC Vaslui, CFR Cluj, Astra Giurgiu.
1933/34 (Bucureşti)    Ripensia Timişoara - Universitatea Cluj    5-0
1934/35 (Bucureşti)    CFR Bucureşti - Ripensia Timişoara    6-5 (d.prel.)
1935/36 (Bucureşti)    Ripensia Timişoara - Unirea Tricolor Buc.    5-1
1936/37 (Bucureşti)    Rapid Bucureşti - Ripensia Timişoara    5-1
1937/38 (Bucureşti)    Rapid Bucureşti – CAMT Timişoara    3-2
1938/39 (Bucureşti)    Rapid Bucureşti - Sportul studenţesc Buc.    2-0
1939/40 (Bucureşti)    Rapid Bucureşti - Venus Bucureşti    2-2, 4-4, 2-2 şi 2-1
1940/41 (Bucureşti)    Rapid Bucureşti - Unirea Tricolor Buc.    4-3
1941/42 (Bucureşti)    Rapid Bucureşti - Universitatea Cluj-Sibiu    7-1
1942/43 (Bucureşti)    CFR Tr.Severin  - Sportul studenţesc Buc.    4-0
1947/48 (Bucureşti)    ITA Arad - CFR Timişoara    3-2
1948/49 (Bucureşti)    CSCA Bucureşti - CSU Cluj    2-1
1950 (Bucureşti)    CCA Bucureşti - Flamura roşie UTA Arad    3-1
1951 (Bucureşti)    CCA Bucureşti - Flacara Mediaş    3-1 (d.prel.)
1952 (Bucureşti)    CCA Bucureşti - Flacara Ploieşti    2-0
1953 (Bucureşti)    Flamura roşie Arad – CCA Bucureşti    1-0 (d.prel.)
1954 (Bucureşti)    Metalul Reşiţa - Dinamo Bucureşti    2-0
1955 (Bucureşti)    CCA Bucureşti - Progresul Oradea    6-3 (d.prel.)
1956 (Bucureşti)    Progresul Oradea - Energia Metalul Câmpia Turzii    2-0
1957/58 (Bucureşti)    Ştiinţa Timişoara - Progresul Bucureşti    1-0
1958/59 (Bucureşti)    Dinamo Bucureşti - CSM Baia Mare    4-0
1959/60 (Bucureşti)    Progresul Bucureşti - Dinamo Obor Bucureşti    2-0
1960/61 (Bucureşti)    Arieşul Turda - Rapid Bucureşti    2-1
1961/62 (Bucureşti)    Steaua Bucureşti - Rapid Bucureşti    5-1
1962/63 (Bucureşti)    Petrolul Ploieşti - Siderurgistul Galaţi    6-1
1963/64 (Bucureşti)    Dinamo Bucureşti - Steaua Bucureşti    5-3
1964/65 (Bucureşti)    Ştiinţa Cluj - Dinamo Piteşti    2-1
1965/66 (Bucureşti)    Steaua Bucureşti - UTA Arad    4-0
1966/67 (Bucureşti)    Steaua Bucureşti - Foresta Fălticeni    6-0
1967/68 (Bucureşti)    Dinamo Bucureşti - Rapid Bucureşti    3-1 (d.prel.)
1968/69 (Bucureşti)    Steaua Bucureşti - Dinamo Bucureşti    2-1
1969/70 (Bucureşti)    Steaua Bucureşti - Dinamo Bucureşti    2-1
1970/71 (Bucureşti)    Steaua Bucureşti - Dinamo Bucureşti    3-2
1971/72 (Bucureşti)    Rapid Bucureşti - Jiul Petroşani    2-0
1972/73 (Bucureşti)    Chimia Rm. Vâlcea – Constructorul Galaţi    1-1 şi 3-0
1973/74 (Bucureşti)    Jiul Petroşani - Politehnica Timişoara    4-2
1974/75 (Bucureşti)    Rapid Bucureşti - Universitatea Craiova    2-1 (d.prel.)
1975/76 (Bucureşti)    Steaua Bucureşti - CSU Galaţi    1-0
1976/77 (Bucureşti)    Universitatea Craiova - Steaua Bucureşti    2-1
1977/78 (Bucureşti)    Universitatea Craiova - Olimpia Satu Mare    3-1
1978/79 (Bucureşti)    Steaua Bucureşti - Sportul studenţesc Buc.    3-0
1979/80 (Bucureşti)    Politehnica Timişoara - Steaua Bucureşti    2-1 (d.prel.)
1980/81 (Bucureşti)    Universitatea Craiova - Politehnica Timişoara    6-0
1981/82 (Bucureşti)    Dinamo Bucureşti - FC Baia Mare    3-2
1982/83 (Bucureşti)    Universitatea Craiova - Politehnica Timişoara    2-1
1983/84 (Bucureşti)    Dinamo Bucureşti - Steaua Bucureşti    2-1
1984/85 (Bucureşti)    Steaua Bucureşti - Universitatea Craiova    2-1
1985/86 (Bucureşti)    Dinamo Bucureşti - Steaua Bucureşti    1-0
1986/87 (Bucureşti)    Steaua Bucureşti - Dinamo Bucureşti    1-0
1987/88 (Bucureşti)    neacordată
1988/89 (Braşov)    Steaua Bucureşti - Dinamo Bucureşti    1-0
1989/90 (Bucureşti)    Dinamo Bucureşti - Steaua Bucureşti    6-4
1990/91 (Bucureşti)    Universitatea Craiova - FC Bacău    2-1
1991/92 (Bucureşti)    Steaua Bucureşti - Politehnica Timişoara    1-1 (3-2, d.l.dep.)
1992/93 (Bucureşti)    Universitatea Craiova - Dacia-Unirea Brăila    2-0
1993/94 (Bucureşti)    Gloria Bistriţa - Universitatea Craiova    1-0
1994/95 (Bucureşti)    Petrolul Ploieşti - Rapid Bucureşti    1-1 (5-3, d.l.dep.)
1995/96 (Bucureşti)    Steaua Bucureşti - Gloria Bistriţa    3-1
1996/97 (Bucureşti)    Steaua Bucureşti – FC Naţional Bucureşti    4-2
1997/98 (Bucureşti)    Rapid Bucureşti - Universitatea Craiova    1-0
1998/99 (Bucureşti)    Steaua Bucureşti - Rapid Bucureşti    2-2 (4-2, d.l.dep.)
1999/00 (Bucureşti)    Dinamo Bucureşti - Universitatea Craiova    2-0
2000/01 (Bucureşti)    Dinamo Bucureşti - Rocar Bucureşti    4-2
2001/02 (Bucureşti)    Rapid Bucureşti - Dinamo Bucureşti    2-1
2002/03 (Bucureşti)    Dinamo Bucureşti – FC Naţional Bucureşti    1-0
2003/04 (Bucureşti)    Dinamo Bucureşti – Oţelul Galaţi    2-0
2004/05 (Bucureşti)    Dinamo Bucureşti – Farul Constanţa    1-0
2005/06 (Bucureşti)    Rapid Bucureşti – FC Naţional Bucureşti    1-0 (d.prel.)
2006/07 (Timişoara)    Rapid Bucureşti – FCU Poli Timişoara    2-0
2007/08 (Piatra Neamţ)    CFR Cluj – Unirea Urziceni    2-1
2008/09 (Târgu Jiu)    CFR Cluj – FC Timişoara    3-0
2009/10 (Iaşi)    CFR Cluj – SC Vaslui    0-0 (5-4, d.l.dep.)
2010/11 (Braşov)    Steaua Bucureşti – Dinamo Bucureşti    2-1
2011/12 (Bucureşti)    Dinamo Bucureşti – Rapid Bucureşti    1-0
2012/13 (Bucureşti)    Petrolul Ploieşti – CFR Cluj    1-0
2013/14 (Bucureşti)    Astra Giurgiu – Steaua Bucureşti    0-0 (4-2, d.l.dep.)
2014/15 (Bucureşti)    Steaua Bucureşti – Universitatea Cluj    3-0
2015/16 (Bucureşti)    CFR Cluj – Dinamo Bucureşti    2-2 (5-4, d.l.dep.)
2016/17 (Ploieşti)    FC Voluntari – Astra Giurgiu    1-1 (5-3, d.l.dep.)
# Finala din 1940 s-a jucat de 4 ori, iar cea din 1973 de 2 ori. # 8 finale au fost decise în urma prelungirilor, iar alte 7 (inclusiv ultimele 2) la loviturile de departajare
Drumurile spre ultimul act ale celor două finaliste
2-0 cu Sepsi Sfântu Gheorghe, 3-2 d.prel. cu FC Afumaţi, 1-0 cu Dinamo Bucureşti, 5-1 şi 1-2 cu FC Botoşani
1-0 d.prel. cu FC Voluntari, 2-0 cu Juventus Bucureşti, 3-0 cu FC Steaua Bucureşti, 1-0 şi 3-2 cu Gaz Metan Mediaş. Fiind o echipă de ligă secundă, a mai jucat un meci, înaintea 16-imilor, în care a învins cu 3-1 pe Industria Galda de Jos.
Au jucat în această ediţie a Cupei
Portari: Nicolai CALANCEA - Moldova (2 jocuri / 0 goluri), Miodrag MITROVIC - Elveţia (3/0)
Fundaşi: Niko DATKOVIĆ - Croaţia (1/0), TIAGO Emanuel Canelas Almeida FERREIRA - Portugalia (4/0), Florin GARDOŞ (1/0) /venit în sezon de la Southampton FC/, Renato KELIĆ - Croaţia (3/0), Ştefan Răzvan POPA (4/0), Apostol POPOV - Bulgaria (1/0), Metodi SPAHIJA - Croaţia (2/0) /transferat în sezon la Ordabasî Şîmkent/
Mijlocaşi: Nicuşor Silviu BANCU (3/1), Marius Ionuţ BRICEAG (4/0), Radoslav DIMITROV - Bulgaria (4/0), Ivan MARTIC - Elveţia (2/0), Alexandru MATEIU (5/0), Vladimir Ionuţ SCRECIU (3/0), Hristo ZLATINSKI - Bulgaria (4/0)
Atacanţi: Alexandru Mihail BĂLUŢĂ (5/6), Cristi Marian BĂRBUŢ (2/0), Andrei BURLACU (5/0), GUSTAVO Di Mauro Vagenin - Brazilia (5/2), Mihai Valentin MIHĂILĂ (1/0), Ionuţ Alexandru MITRIŢĂ (4/3), Mihai Alexandru ROMAN (2/0) /transferat în sezon la ACS Poli Timişoara/
Antrenor: Devis MANGIA
Din lot a mai câştigat Cupa României doar Florin Gardoş, cu Steaua, în 2010/11. Însă au mai câştigat cupele în ţările lor de baştină: Nicolai Calancea, de 2 ori în Moldova cu Zimbru Chişinău (2006/07, 2013/14), Hristo Zlatinski şi Apostol Popov, câte o dată în Bulgaria, cu Ludogoreţ Razgrad (2013/14), respectiv ŢSKA Sofia (2010/11) şi Ivan Martic o dată în Croaţia, cu HNK Rijeka (2016/17)
FC Hermannstadt Sibiu
Portari: Cătălin Vasile CĂBUZ (2 jocuri / 0 goluri), Horaţiu MOLDOVAN (2/0) /transferat în sezon la Voinţa Turnu Măgurele/, Toma Marinică NIGA (1/0) /venit în sezon de la Academica Clinceni/
Fundaşi: Alexandru Cătălin COMAN (3/0) /venit în sezon de la CS Baloteşti/, Radu CRIŞAN (1/0), Marin Cătălin PÎRVULESCU (4/0), Mihai Iulian STANCU (3/0), Ionuţ STOICA (5/0), Daniel Vasile TĂTAR (5/1)
Mijlocaşi: Robert Florin BOBOC (3/0), Alexandru Paul CURTEAN (2/0) /venit în sezon de la Gaz Metan Mediaş/, Cristian DANCI (3/0) /venit în sezon de la Gaz Metan Mediaş/, Răzvan Adrian DÂLBEA (5/1), Sabin Dănuţ LUPU (4/0), Ionuţ Alexandru NEACŞA (1/0) /transferat în sezon la Luceafărul Oradea/, Radu Ştefan NECŞULESCU (2/0) /transferat în sezon la Oţelul Galaţi/, Ionuţ Petrişor PETRESCU (4/1), Iulian POPA (2/0), Alexandru TÂRNOVAN (1/0)
Atacanţi: Miluţă Ştefan BLĂNARU (4/2), Adrian Vasile CÎRSTEAN (2/0) /transferat în sezon la FC Avrig/, Andrei HERGHELIGIU (5/0), Cosmin Florin NEAGU (1/0), Gheorghe Bogdan RUSU (5/3)
Antrenor: Alexandru PELICI-DRĂGHICESCU
A beneficiat de 2 autogoluri (Morariu / Juventus şi Sîrghi / Gaz Metan); cifrele acestea nu au luat în evidenţă şi meciul cu Industria Galda de Jos.
Din lot, doar Alexandru Paul Curtean şi Alexandru Cătălin Coman au mai cuerit Cupa, în 2011/12 cu Dinamo, respectiv anul trecut cu FC Voluntari
Comenteaza // Vezi comentarii
        Citeste mai mult despre:   

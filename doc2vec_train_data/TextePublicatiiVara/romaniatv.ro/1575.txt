Urmărire ca în filme în Capitală. Agenţii brigăzii rutiere au încercat să oprească un autoturism depistat în timp ce circula cu viteză, insă şoferul nu a oprit. În maşină erau 3 tineri beţi şi cu droguri asupra lor.Cei trei au fost duşi la audieri.
Incidentul a avut loc duminică dimineaţă, pe Splaiul Unirii. Şoferul circula cu o viteză de 90 de kilometri la oră. Poliţiştii i-au făcut semn să oprească, însă acesta a călcat pedala de acceleraţie.
Un echipaj al Brigăzii Rutiere a pornit în urmărirea acestuia. În cele din urmă, şoferul a fost oprit, iar poliţiştii au constatat că avea o alcoolemie de 0,26 miligrame de alcool pur în aerul expirat. Mai mult, acesta consumase şi droguri înainte de a se urca la volan.
Unul dintre tinerii aflaţi în maşină avea asupra sa o cantitate de droguri.
Toţi cei trei tineri au fost duşi la Brigada Rutieră pentru a fi audiaţi.

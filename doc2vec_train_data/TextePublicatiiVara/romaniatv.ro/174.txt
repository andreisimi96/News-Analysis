Guvernul din Austria anunță noi măsuri dure în plan social. Se schimbă regulile pentru familiile cu mai mulți copii. Iar în cazul străinilor, ajutoarele sociale se reduc drastic pentru cei care nu au cunoștințe medii de limba germană și avansate de engleză.
Există o protecție minimă în Austria, un venit lunar de 863 de euro primit de orice străin aflat legal în țară, dar care nu reușește să se întrețină singur. Acum, unii riscă să-și vadă acest venit minim de bază diminuat cu 300 de euro.
Oficial, explicația e că străinii vor fi astfel stimulați să se integreze mai repede. Dar măsura a fost gândită după constatarea că plățile pentru protecția socială au crescut cu 60 la sută în ultimii 6 ani.
Așa că sistemul trebuie să devină mai putin atractiv, a hotârât guvernul.
Un plan special e legat de numărul copiilor născuți într-o familie. Pentru al doilea, se vor aplica unele reduceri ale alocației care diferă în funcție de land, iar pentru al treilea născut diminuarea va fi drastică.
Afectate sunt în special familiile de migranți, care au tendița de a avea mai mulți copii decât cele austriece, potrivit statisticilor.
Guvernul de coaliție, format de conservatori și extrema dreaptă, își anunțase deja și intenția de a reduce alocațiile pentru copiii din străinătate ai căror părinți lucrează în Austria.

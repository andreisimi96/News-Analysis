Scandalul pe drepturile de autor ale melodiilor artistei a pornit dupa ce familia Denisei nu a putut sa incarce nici o piesa pe YouTube. Florin Peste si Liviu Dovleac, impresarii artistei, sunt cei care inca ar incasa zeci de mii de euro pentru melodiile Denisei.
Emilian Raducu, tatal Denisei, a vorbit, in exclusivitate pentru România TV , printre lacrimi despre nedreptatile facute fiicei sale si ii acuza pe cei doi impresari si verisori ca au trait doar din munca Denisei.
"Liviu Dovleac si Florin Peste s-au folosit de munca si de truda fetitei mele.... Ei nu traiesc din munca lor. Ei au vandut 300 de melodii, interpretate de Denisa... ma gandesc ca avea si ea dreptul ei, de interpretare. (...) Ne-am interesat, am luat legatura cu o firma de avocatura ... sa facem lumina in cazul asta", a povestit Emilian Raducu.

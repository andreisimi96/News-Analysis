Un cadavru a fost descoperit de nişte trecători într-o maşină. Oamenii au simţit mirosul greu care venea dinspre autotirism. Se pare că bărbatul era mort de câteva zile.
"Este vorba despre un bărbat, în vârstă de 59 de ani, găsit decedat într-o maşină din zona Sălii Sporturilor din municipiul Galaţi. El a fost descoperit de trecători, din cauza mirosului care venea din maşină, iar la faţa locului s-a deplasat o echipă de criminalişti. Urmează să se efectueze necropsia. Poliţiştii au deschis în acest caz un dosar penal, iar în funcţie de concluziile raportului medico-legal se va stabili şi încadrarea juridică a faptei", a spus purtătorul de cuvânt al Inspectoratului de Poliţie Judeţean (IPJ) Galaţi, Gabriela Costin.

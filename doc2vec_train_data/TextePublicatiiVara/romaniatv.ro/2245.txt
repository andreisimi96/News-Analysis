Netanyahu a acuzat Iranul, care susţine guvernul sirian împotriva rebelilor, că aduce 80.000 de luptători şiiţi din ţări precum Pakistan şi Afganistan pentru a lansa atacuri împotriva Israelului şi a converti majoritatea sunnită din Siria.
„Este o reţetă pentru a începe alt război civil, mai degrabă un război teologic, un război religios iar o sursă ar putea fi milioanele care se duc în Europa ... Iar astfel s-ar ajunge la terorism în multe ţări", a declarat Netayanhu, potrivit news.ro .
„Evident, nu îi vom lăsa să facă acest lucru. Ne vom lupta cu ei. Prevenind acest lucru ajutăm securitatea ţărilor voastre, securitatea lumii", a adăugat el.
Netanyahu nu a oferit mai multe detalii.
Aproape jumătate din populaţia Siriei a trebuit să părăsească ţara din cauza războiului civil iar sute de mii de refugiaţi au ajuns în Europa.
Musulmanii sunniţi sunt majoritari în Siria. Preşedintele Bashar al-Assad face parte din minoritatea religioasă Alawite, considerată ca făcând parte din cultura şiită.

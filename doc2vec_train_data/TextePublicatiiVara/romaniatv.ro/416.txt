Filmarea în care apare fetiţa de şase ani în timp ce conducea o camionetă a fost făcută miercuri după-amiază în satul Galșa și ar fi fost transmisă live pe Facebook de tatăl fetiței, susţine mama copilei, citată de aradon.ro .
Potrivit mamei, copila aflată la volanul camionetei are doar șase ani și trei luni, iar filmarea a fost făcută miercuri, 30 mai, în jurul orelor 17.00-18.00, în satul Galșa, comuna Șiria. Femeia mai spune că tatăl fetei, care se afla alături de ea, pe scaunul din drepta, ar fi transmis live pe Facebook întreaga "cursă". Mai mult, în momentul în care tatăl copilei face schimb cu aceasta la volan se poate observa că în camionetă, în exterior în spate, se afla și o a treia persoană. 

Ana Bogdan a părăsit, joi, turneul de la Roland Garros, după ce a fost eliminată în turul al doilea de Angelique kerber, scor 2-6, 3-6.
Angelique Kerber a fost mult mai agresivă, a reușit 9 lovituri câștigătoare, față de doar două ale româncei. Ana Bogdan nu a fost eficientă nici din preajma fileului, pierzând 3 din cele 4 mingi jucate din acea zonă a terenului.
Actul secund a avut o desfășurare asemănătoare. Kerber a servit excelent în momentele-cheie, cedându-și o singură dată serviciul, la scorul de 5-2. A urmat un game decisiv disputat. Kerber a lovit plat cu forehand-ul în toate raliurile și a închis meciul într-o oră, scor 6-2, 6-3.
Angelique Kerber o va înfrunta în turul următor pe Kiki Bertens, a 18-a favorită a turneului, una dintre marile specialiste pe zgură. Una dintre cele două o poate întâlni pe Simona Halep în sferturile de finală ale competiției.

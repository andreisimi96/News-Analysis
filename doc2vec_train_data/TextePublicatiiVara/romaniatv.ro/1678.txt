Jucătorii din lotul FCSB au efectuat în această dimineaţă vizita medicală la INMS. Reunirea a avut loc cu foarte mulţi juniori, printre absenţi numărându-se Denis Alibec, Harlem Gnohere, Kamer Qaka şi cei cinci jucători care au fost convocaţi la echipa naţională.
Foto: Gazeta Sporturilor
Denis Alibec nu va mai face parte din lotul lui Dică pentru următorul sezon, plecarea sa de la FCSB fiind iminentă. "Alibec va pleca, dacă va avea ofertă. Relația meu cu el nu va mai fi, pentru că Alibec nu o să mai fie în lot. Am citit ce s-a scris despre mine și el, multe minciuni. Avantajul este că jucătorii au fost martori. Nu mi-a spus că sunt o ’pușcărie de antrenor’. Și dacă-mi spunea așa, nu mă supăram, pentru că știu cum vede el fotbalul și știam că nu este adevărat.
Dar, el mi-a spus că din cauza mea nu reușește să marcheze. Și atunci i-am spus și eu că dacă din cauza mea nu poate marca, atunci nu va mai juca. Mai erau două etape, m-am enervat. Dacă un jucător cu 25 de meciuri în Liga 1 și cu un singur gol dă vina pe antrenor, eu ce să mai zic?", a spus Nicolae Dică. În schimb, Harlem Gnohere a absentat din cauza unei accidentări, iar Kamer Qaka a fost lăsat să se odihnească după ce a evoluat pentru naţionala Albaniei.
Nu este clar însă ce se va întâmpla cu veteranul Filipe Teixeira, jucător căruia i-a expirat contractul la finalul stagiunii.
În perioada 12-15 iunie, ei se vor pregăti la Baza Sportivă FCSB, iar în 15 iunie vor pleca la Braşov, pentru primul stagiu de pregătire al verii, până la 28 iunie. Apoi, fotbaliştii FCSB vor avea liber până în 1 iulie, când vor pleca în Olanda, la Apeldoorn, pentru un stagiu care se va încheia la 14 iulie. În Olanda, echipa lui Dică va disputa patru meciuri amicale.
LOTUL PREZENT LA REUNIRE:
Portari: Bălgrădean, A Vlad, R. Ducan;
Fundaşi: Găman, Planici, Morais, Momcilovici, Şt. Cană;
Mijlocaşi: Fl. Tănase, Fl. Coman, Moruţan, Pintilii, Ov. Popescu, D. Toma, R. Robert Băciuţ, I. Stoica, R. Ion;
Atacanţi: Cr. Dumitru.
Constantin Budescu, Mihai Bălaşa, Denis Man, Dragoş Nedelcu, Harlem Gnohere şi Kamer Qaka se vor alătura lotului pe 19 iunie.

Actorul Vince Vaughn a fost arestat duminică dimineaţă sub suspiciunea că a condus sub influenţa băuturilor alcoolice, potrivit autorităţilor, scrie CNN, citat de news.ro.
Potrivit departamentului de Poliţie din Manhattan, Vaughn a fost oprit în afara oraşului Los Angeles, între Plaja Hermosa şi Plaja Manhattan, în jurul orei 12.30.
Actorul din "Dodgeball" a fost arestat pentru conducere sub influenţa băuturilor alcoolice şi pentru opunerea de rezistenţă la arestare, obstrucţionând un ofiţer, a spus sergentul Matt Sabosky.
Un bărbat neidentificat care călătorea cu Vaughn a fost de asemenea arestat, fiind acuzat că s-a opus intervenţiei poliţiştilor.
Cei doi bărbaţi au fost ulterior eliberaţi. Detalii despre cauţiunea lui Vaughn nu au fost oferite. Reprezentanţii actorului nu au făcut comentarii.

Tarife pentru bunuri americane în valoare de 34 de miliarde de dolari, care includ produse agricole, auto şi acvatice, vor intra în vigoare pe 6 iulie.
Tarifele pentru restul bunurilor vor fi anunţate la o dată ulterioară, a relatat agenţia de presă chineză.
Preşedintele american Donald Trump a anunţat vineri introducerea unor tarife de 25% pentru importuri chineze în valoare de 50 de miliarde de dolari, decizie care pare să declanşeze un război comercial între cele mai mari două economii ale lumii.
Trump a spus că tarifele vor fi impuse pentru o listă de importuri din China de importanţă strategică. Preşedintele s-a mai angajat să adopte măsuri suplimentare dacă Beijingul va reacţiona.
”Decizia Statelor Unite încalcă regulile Organizaţiei Mondiale a Comerţului şi contravine consensului realizat de China şi Statele Unite în negocierile comerciale  precedente. De asemenea, încalcă grav drepturile legitime ale Chinei şi lezează interesele Chinei şi ale poporului său”, a relatat Xinhua.

Centrul INFOTRAFIC din Inspectoratul General al Poliţiei Române informează că circulaţia se desfăşoară cu dificultate pe Autostrada A1 Sibiu - Deva, între kilometrii 260 (Cristian, judeţul Sibiu) şi 290 (Cunţa, judeţul Alba), din cauza ploii torenţiale, care a redus considerabil vizibilitatea în trafic.
AUTOSTRADA A1 SIBIU – DEVA: VIZIBILITATE SCĂZUTĂ DIN CAUZA PLOII
Poliţiştii recomandă conducătorilor auto să se asigure temeinic înaintea efectuării oricărei manevre în trafic, să reducă viteza de deplasare şi să sporească atenţia la volan pentru scăderea riscului de implicare în evenimente rutiere.

Toată lumea știe pilda conform căreia Iisus din Nazaret a fost vândut de Iuda Iscarioteanul pentru treizeci de arginţi fariseilor şi cărturarilor ce voiau să-l judece pe fiul lui Dumnezeu. După mai bine de 2000 de ani, rămân două întrebări: "Ce a făcut Iuda cu cei 30 de arginți ?" și "Cât ar însemna cei 30 de arginți în zilele noastre?".
Iuda, unul dintre cei 12 apostoli ai Mântuitorului, a fost cel care l-a vândut pe Iisus pentru suma de 30 de monede de argint, scrie shtiu.ro . Cât ar însemna această sumă în zilele noastre?
Citeşte şi  Un preot susţine că LUMINA din SFÂNTUL MORMÂNT este APRINSĂ DE OM. "Dumnezeu face minuni, dar nu pentru a amuza oamenii"
Conform istoriei, în acele vremuri se utilizau în Iudeea mai multe tipuri de monede de argint: shekelul tyrian, tetradrahma greacă și dinarul roman. Astfel, nu se știe exact ce fel de monede a primit Iuda, însă se pare că tetradrahma și șekelul cântăreau între 14 și 17 grame, pe când dinarul doar 4,5 grame.
Cel mai probabil, Iuda ar fi primit 30 de tetradrahme pentru trădarea sa. Cum o zi de muncă în vie, la vremea respectivă, era plătită cu un dinar, iar un dinar însemna 30 de tetradrahme, înseamnă că 30 de tetradrahme valorau cam 90 de zile de muncă.
În România, în anul 2014, salariul mediu brut pentru un lucrător din viticultură, pe lună, a fost de 3198 lei, aproximativ 152 lei pe zi. Astfel, 90 de zile de muncă înseamnă 152 X 90, adică 13.680 lei. La un calcul simplu, cei 30 de arginți cu care Iuda l-a trădat pe Iisus, ar însemna astăzi aproximativ 2.900 de euro.
Ce a făcut Iuda cu banii? Se pare că după vânzarea lui Iisus pentru cei 30 de arginţi, Iuda a regretat gestul şi s-ar fi dus să înapoieze banii. Gestul său a venit cu întârziere, întrucât fariseii își doreau să-l captureze pe Iisus. Se pare că fiind cuprins de regrete, Iuda a aruncat cei 30 de arginți în templul fariseilor și apoi s-a spânzurat. Unele voci neoficiale spun că banii restituiţi de Iuda, au fost folosiți de marii preoţi pentru a cumpăra un teren care a devenit ulterior cimitir pentru oamenii fără căpătâi.

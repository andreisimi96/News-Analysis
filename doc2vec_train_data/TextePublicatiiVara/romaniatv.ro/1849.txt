Lidera extremei drepte franceze, Marine Le Pen, a estimat marţi că ONG-urile au "un rol obiectiv de complici ai mafiilor de traficanţi de migranţi", după ce organizaţia neguvernamentală SOS Mediterana a salvat din Marea Mediteraneană 629 de migranţi, pe care Italia a refuzat să-i primească.
Preşedinta Adunării Naţionale (fostul Front Naţional) a estimat pe contul său de Twitter ca fiind "salutară" reacţia ministrului italian de interne, Matteo Salvili, liderul partidului Liga, care a refuzat ca nava cu migranţii salvaţi să acosteze în ţara sa şi care strigat victorie când Spania a decis să primească nava, potrivit Agerpres .
"În spatele acoperirii umanitare, ONG-urile au un rol obiectiv de complici ai mafiilor de traficanţi. A accepta ca navele cu migranţi să acosteze constituie un apel iresponsabil! Trebuie ca ei să se întoarcă acolo de unde vin", a notat Marine Le Pen în postarea sa pe Twitter, semnată cu iniţialele sale, ceea ce înseamnă că ea însăşi a scris mesajul.
Nava Aquarius, care în mod normal poate salva 500 de migranţi, brăzdează de trei ani largul coastelor Libiei, debarcându-i în Italia pe migranţii pe care îi salvează de la înec. Însă la sfârşitul săptămânii trecute, noul ministru de interne al Italiei, liderul partidului Liga (extrema dreaptă) Matteo Salvini, la putere chiar de la începutul crizei din Mediterana, a refuzat acostarea navei, potrivit Agerpres .
Citeşte şi S-au acoperit total cu aluminiu, ca să poată traversa frontiera. Povestea tristă a unor migranţi irakieni
Italia, unde au acostat, începând cu 2013, circa 700.000 de migranţi, a acuzat în mod regulat Europa că a închis ochii şi a lăsat-o singură în faţa crizei migraţiei, informează Agerpres .
Salvini a făcut, înainte de legislative, campanie pe tema închiderii frontierei în faţa migranţilor şi a atenţionat că, odată ajuns la putere, va face totul ca să împiedice aceste debarcări, mai ales dacă acestea sunt făcute de ONG-uri care patrulează în Marea Mediteraneană.

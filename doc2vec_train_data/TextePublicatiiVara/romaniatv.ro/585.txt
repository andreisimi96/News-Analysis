Edi Iordănescu o va antrena pe CFR în sezonul următor. Cea mai surprinzătoare mutare a verii va fi anunțată oficial în săptămâna aceasta, la pachet cu transferul în China al lui Dan Petrescu după un singur sezon petrecut în Liga 1.
ASA Târgu Mureș, Pandurii și Astra sunt echipele pe care Edi Iordănescu le-a bifat ca "principal" în primul eșalon până acum, fara a obţine vreun trofeu. La CFR Cluj, el va avea un salariu de 15.000 de euro pe lună, dar şi o clauză de reziliere de 400.000 de euro.
Dan Petrescu şi-a reziliat contractul cu CFR Cluj. Cine vine în locul "Bursucului": SURPRIZĂ URIAŞĂ
Edi Iordănescu e angajat ca s-o califice pe CFR Cluj măcar în grupele Europa League, dar şi să schimbe jocul echipei. Stilul urât de joc și cel dificil de comportament l-au transformat pe Dan Petrescu într-o personaj insuportabil la Cluj-Napoca, unde era în conflict și cu unii dintre jucători și cu șefii, scrie GSP.
Dan Petrescu va reveni în China, unde a mai condus-o pe Jiangsu Suning. De data asta, clubul cu care e aproape să semneze e Guizhou Hengfeng, ultima clasată, cu obiectiv salvarea de la retrogradare.

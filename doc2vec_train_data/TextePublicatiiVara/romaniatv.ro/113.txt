“Trebuie să discutăm. Poate fi oportun, de ce nu? Orice este oportun în ţara aceasta. Normal, dacă s-au făcut abuzuri trebuie văzut cine a făcut şi cum le-a făcut”, a declarat Florin Iordache, pentru MEDIAFAX, despre propunerea lui Tăriceanu de a înfiinţa o Comisie pentru Adevăr şi Reconciliere care să dezvăluie abuzurile din justiţie.
Iordache a precizat că poate fi înfiinţată din sesiunea parlamentară următoare.
Preşedintele Senatului a anunţat luni că declanşarea procedurii de infrigement la adresa României pe Directiva UE privind prezumţia de nevinovăţie este un moment zero pentru societatea noastră, transmiţând că o soluţie este înfiinţarea unei comisii parlamentare, Comisia pentru Adevăr şi Reconciliere.
"O Comisie pentru Adevăr şi Reconciliere – aşa cum a existat şi în alte ţări unde abuzurile au devenit, la un moment dat, un mod curent de operare – este o soluţie pentru a afla adevărul şi a începe procesul de repunere a justiţiei în cadrul democratic firesc. Tocmai pentru că vrem să punem capăt „statului drepţi” şi spectacolului cătuşelor, cred cu tărie că activitatea acestei comisii trebuie să pornească de la un principiu fundamental: toţi oamenii din justiţie şi servicii care ies public şi oferă informaţii despre abuzurile generate de protocoale nu vor avea de suferit. Sunt sigur că mulţi procurori sau judecători au acţionat sub presiune, nu din proprie iniţiativă, iar scopul este să curăţăm sistemul, nu să începem o vânătoare de oameni", transmite Călin Popescu Tăriceanu.
Gorghiu, despre Comisia pentru Adevăr: Dacă facem cu rezultat ştiut dinainte, nu am rezolvat nimic
Alina Gorghiu,senator PNL, membru Comisia specială pentru Legile justiţiei, spune, referitor la posibilitatea înfiinţării unei Comisii pentru Adevăr, care să se ocupe de abuzurile din justiţie, că dacă aceasta este făcută în interesul unora şi are rezultatul cunoscut de la început, nu rezolvă nimic.
"În opinia mea domnul preşedinte Tăriceanu a greşit pentru că a reluat teza domnului Băsescu de acum un an, referitoare la momentul zero. La Băsescu momentul zero era o graţiere largă, să nu uităm! De aceea nu am încredere în această intervenţie care foloseşte prezumţia de nevinovătie că argument pentru momentul zero. În realitate putem să facem câte comisii doreşte domnul Tăriceanu. Sau domnul Dragnea! Dar dacă le facem cu rezultatul ştiut încă dinainte de înfiinţare, nu am rezolvat cu nimic problema de sistem, structurală, nu am servit interesul public, ci doar interesul personal al unora", a declarat Alina Gorghiu, pentru MEDIAFAX.
Alina Gorghiu spune că şi celelalte comisii speciale au avut efect zero.
"Comisii legate de alegerile din 2009, cea pentru pedepsirea şefului SPP, cea pentru arhiva SIPA! Rezultate? Zero! De ce? Pentru că au fost doar orgolii politice şi mize mici ale celor din PSD-ALDE! Pentru transpunerea unei directive nu ai nevoie nici de multă creativitate, nici de mult efort. Ci de respectarea în litera şi spiritul ei a textului directivei, în termenul obligatoriu, a mai declarat Gorghiu v

Asiaticii o consideră planta longevității. Forma acesteia se aseamănă cu cea a creierului omenesc. Nu e de mirare că printre principalele sale proprietăți terapeutice pe primul loc se află cele legate de sănătatea activității cerebrale.
Acționează ca tonic general
Gotu Kola restabilește funcționarea optimă a întregului organism. Datorită proprietăților sale curative, ginsengul indian echilibrează funcțiile creierului și ale restului corpului. Planta, folosită ca leac pentru afecțiunile sistemului nervos, repară și restabilește principalele linii de transmisie a impulsurilor nervoase de-a lungul creierului și corpului, notează cei de la consciouslifestylemag.com
Cercetătorii spun că planta a fost folosită încă din vechime de vracii indieni și chinezi pentru a reduce anxietatea și stresul. Este recomandată ca leac contra insomniei. Specialiștii în fitoterapie recomandă Gotu Kola în tratarea epilepsiei, a îmbătrânirii premature, în cazurile de senilitate.
Mulți vorbesc despre proprietățile care întăresc funcțiile cognitive, spre exemplu, memoria și capacitățile intelectuale. Reflexele vor fi îmbunătățite cu ajutorul acestui leac antic, iar sistemul nervos central își va reface rezervele de energie ale întregului organism.
Citeşte şi  15 flori de apartament magice. Atrag norocul, iubirea si banii. Unde sa le pui in casa
Favorizează eliminarea toxinelor
Pentru cei care au probleme cu circulația sangvină, Gotu Kola vine cu o serie de substanțe nutritive care conferă întregului corp un efect de întinerire, atât a celulelor, cât și a sângelui. Odată ce intră în contact cu sângele, curăță și hrănește corpul, asigurând necesarul de oxigen și alte substanțe care sunt benefice organismului.
Pentru cei care au probleme cu apetitul sexual, remediul pe bază de Gotu Kola acționează ca un tonic sexual.
Întârzie efectele îmbătrânirii
Aceasta este extrem de întrebuințată pe continentul asiatic și datorită ei oamenii trăiesc foarte mult. Fitoterapeutul chinez Li Ching-Yuen a întrebuințat-o pentru el însuși, apoi a recomandat-o bolnavilor. Despre el s-a scris că ar fi trăit 256 de ani și asta în mare parte datorită acestei plante.
Remediile pe bază de Gotu Kola nu sunt recomandate femeilor însărcinate și celor care alăptează.
Persoanele alergice la această plantă nu au voie să o consume, dar nici cei care iau medicamentație pentru diferite boli.
Fitoterapeuții spun că trebuie să o cumperi din surse sigure și să verifici să nu conțină aditivi.
Dacă vrei să folosești Gotu Kola pentru a trata diferite afecțiuni, sfătuiește-te cu medicul curant și cu un fitoterapeut!

Una din cele mai iubite actriţe a născut primul ei copil, un băieţel pe nume Santiago Enrique, informează Daily Mail. Eva Longoria (43 de ani) a mărturisit că este recunoscătoare pentru minunea din viaţa ei.
Vedeta din serialul "Neveste disperate" şi soţul ei, José "Pepe" Bastón (50 de ani), preşedintele grupului Televisa, au împărtăşit fericita veste jurnaliştilor de la HOLA! USA, după confirmarea sarcinii în luna decembrie.
"Suntem foarte recunoscători pentru această frumoasă binecuvântare", a mărturisit proaspăta mămică anunţând vestea.
Santiago s-a născut marţi, 19 iunie, la Cedars-Sinai Medical Center din Los Angeles.
Actriţa l-a cunoscut pe preşedintele Televisa printr-un prieten comun în 2013 şi s-au căsătorit în mai 2016.
Eva este, de asemenea, mama vitregă a celor trei copii ai lui José - Natalia, de 22 de ani, şi gemenii Mariana şi Jose, de 14 ani - din prima căsătorie a acestuia, cu Natalia Esperón.
Longoria se află la al treilea mariaj, după ce a fost căsătorită cu actorul Tyler Christopher (2002 - 2004) şi cu jucătorul de baschet Tony Parker (2007-2011).

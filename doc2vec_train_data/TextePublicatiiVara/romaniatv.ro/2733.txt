Un bărbat a fost snopit în bătaie pe stradă, în Constanţa. Agresorul este un interlop celebru din oraş. Poliţiştii au intervenit şi l-au reţinut pe agresor. 
Incidentul s-a produs vineri, 15 iunie. Doi bărbaţi s-au luat la bătaie şi după ce unul dintre ei s-a prăbușit, celălalt, adică Negimedin Boran, a început să-l calce, efectiv, pe cap, să-i tragă pumni în față și să-l bată cu o bâtă, scrie replicaonline.ro . La fața locului au intervenit poliţiştii din cadrul Secției 2 Poliție, iar agresorul a fost reținut, apoi arestat pentru 30 de zile.
Boran Negimedin este o ma veche "cunoștință" a oamenilor legii. Înainte de anul 2004 a fost cercetat, în România, pentru ultraj și furt calificat, iar în Italia pentru furt. Apoi, în 2004, era condamnat la 8 ani de închisoare pentru că-și sechestrase și torturase concubina.

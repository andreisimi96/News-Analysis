Ridurile fine sunt primul semn al îmbătrânirii premature a pielii. Le poți combate cu o alimentație sănătoasă, dar și prin aplicarea unor măști care refac pielea.
Ridurile fac parte din procesul natural de îmbătrânire, atunci când nivelul colagenului și al elastinei din țesutul conjunctiv al pielii scad destul de mult. Mai pot fi favorizate și de expunerea îndelungată la soare, de fumat, unele medicamente, stres, pierderea bruscă în greutate, predispoziția genetică și pierderea involuntară a anumitor vitamine-cheie, precum vitamina E.
Deși ridurile deja formate nu vor putea fi eliminate ca prin miracol, ele pot fi împiedicate să se accentueze. De asemenea, o rutină de îngrijire adaptată vârstei și stilului de viață poate stopa apariția altor riduri. Pentru asta, poți recurge la remedii și tratamente din natură, cu eficiență testată de-a lungul timpului.
Mască din iaurt și castravete
Un castravete conține vitaminele B1, B2, B3, B5, B6, dar și acid folic, vitamina C, calciu, fier, magneziu, fosfor, potasiu și zinc. De aceea, îți va tonifia, lumina și hidrata pielea, în timp ce va împiedica uscarea și ridarea ei. Tot acest mix de vitamine îți va proteja de inflamații pielea și va neutraliza radicalii liberi, responsabili de îmbătrânirea prematură.
Pasează ½ de castravete și amestecă-l cu câteva frunze de mentă și ½ de cană de iaurt. Ține această mască la rece înainte de a o aplica timp de 15-20 de minute pe întreg tenul, evitând zona ochilor.
Remediu cu aloe vera
Planta conține acid malic, care poate ajuta la estomparea ridurilor. Dacă ai o astfel de plantă în casă, este suficient să tai o frunză și să-i extragi gelul. Aplică-l direct pe ten și lasă-l 15-20 de minute. Spală-te apoi cu apă potrivită.
O altă opțiune este să amesteci o linguriță de gel de aloe vera cu conținutul unei capsule de vitamina E. Se lasă pe ten 30 de minute și se îndepărtează tot cu apă călâie.
Acesta este plin de proteine care refac țesuturile și potasiul, care menține umezeala în celulele pielii. Mai conține, de asemenea, riboflavină, compus ce elimină toxinele și radicalii liberi, și magneziu, care încetinește procesul de îmbătrânire și face pielea radiantă. Albușul mai este recomandat și în cazul acneei, datorită lizozimului conținut, un compus antibacterian natural care digeră pereții celulari ai bacteriilor.
Amestecă albușul unui ou cu 1 linguriță de suc proaspăt de lămâie și ½ de linguriță de miere, pentru a profita de avantajele astringente, antiseptice și antibacteriene ale acestora. Lasă 10 minute pe piele, după care spală fața cu apă potrivită.
Tratament cu banane
Aceste fructe sunt bogate în vitamine, minerale și antioxidanți care previn îmbătrânirea prematură a pielii. Prin folosirea acestui remediu de 2 ori pe săptămână poți da un aspect tânăr pielii și poți reduce aspectul ridurilor într-un mod natural.
Pasează 2 banane coapte și aplică piureul obținut pe zonele ridate. Lasă-l să acționeze 30 de minute și apoi îndepărtează cu apă călâie.
Citeşte şi  Cei mai puternici 5 antioxidanti pentru sănătatea întregii familii
Miere și zeamă de lămâie
Un remediu simplu care reduce aspectul ridurilor, chiar înainte de a aplica produsele de machiaj, este sucul de lămâie și miere. Se aplică pe față, timp de 10 minute, un amestec format din sucul unei lămâi și 1 lingură de miere pentru a avea timp să strângă porii, apoi se clătește.
Îți vei simți ulterior pielea netedă și suplă, datorită umectantului natural al mierii (ce va păstra și umezeala în celulele pielii) și a sucului de lămâie, care stimulează producția de colagen.
Mască din miere și morcovi
Morcovii au un conținut ridicat de vitamina A, care stimulează producerea de colagen și ajuta la menținerea pielii netede.
Fierbe 2 morcovi mari, până când devin moi și-i poți pasa. Amestecă acest piure cu 1 lingură de miere și aplică masca direct pe față (după ce s-a răcit integral). Lasă să acționeze 30 de minute, apoi îndepărtează amestecul cu apă potrivită.
Ulei de cocos și de măsline
Uleiul de cocos este bogat în antioxidanți și poate combate radicalii liberi, care cauzează îmbătrânirea prematură. Reprezintă un hidratant natural pentru piele și conține agenți emolienți, care ajută la reducerea ridurilor deja formate. Masează-ți pielea în fiecare seară, înainte de culcare, pentru a ajuta la reducerea liniilor fine și a ridurilor.
Uleiul de măsline a fost folosit pentru prima dată în urmă cu mii de ani de egipteni pentru îngrijirea pielii. Este folosit ca ingredient principal în compoziția cremelor de față, deoarece este bogat în antioxidanți, vitaminele A și E, care ajută în lupta împotriva radicalilor liberi. Ia o lingură de ulei de măsline și masează-ți ușor pielea, înainte de culcare.
Ce să mănânci pentru a avea pielea frumoasă
Pentru a preveni apariția ridurilor ai nevoie și de o dietă echilibrată, din care să nu lipsească unele alimente bogate în antioxidanți, acizi grași Omega-3, minerale precum seleniul, fierul și cuprul, proteine de calitate, vitaminele A, E și C și grăsimi mononesaturate. Include cât mai des în alimentație:
- migdalele, nucile
- legume: castraveți, roșii, ghimbir, usturoi, fasole și linte
- peștele gras: ton, somon, hering, sardine
- cerealele integrale: orez brun, grâu integral și ovăz
- ceaiul verde și alb

Simona Halep va fi așteptată la Salonul Oficial al Aeroportului Internațional "Henri Coandă" de conducerea FRT și de președintele Federației, George Cosac. Seara, la ora 20:00, Simona va fi prezentă la Arena Națională, unde le va prezenta fanilor trofeul câștigat la Roland Garros.
Simona Halep a confirmat la scurt timp, pe contul personal de facebook: "Vă aștept la Arena Națională la ora 20:00! Vă mulțumesc pentru susținere".
Citeşte şi Simona Halep, ca şi calificată la Turneul Campioanelor cu patru luni înainte. Numărul 1 mondial e sigură de prezenţa în Singapore
Evenimentul va dura în jur de 30 de minute, iar intrarea va fi liberă.
Simona Halep, locul I WTA, a câştigat, sâmbătă, turneul de la Roland Garros, după ce a învins-o, în finală, cu scorul de 3-6, 6-4, 6-1, pe americanca Sloane Stephens, locul 10 WTA. În urma acestui succes, primul din carieră la un grand slam, Halep a devenit prima jucătoare română care câştigă un „major", după Virginia Ruzici, care s-a impus, în 1978, tot la French Open.

Scenele de o violenta extremă au fost filmate ziua în amiaza mare, într-un cartier din Piteşti.
Cu o seară în urmă, cei doi bărbaţi se certaseră, iar când s-au întâlnit din nou, totul a degenerat. Orbit de furie şi băut bine, unul dintre bărbaţi a luat o rangă şi i-a distrus maşina vecinului.
Pe imagini se observă cum la un moment dat în zonă apare şi un poliţist. Pe internet, oamenii care au văzut clipul au criticat dur reacţia extrem de blândă a agentului.
Potrivit poliţiei, agresorul, în vârstă de 58 de ani, a fost reţinut şi este cercetat pentru distrugere şi tulburarea liniştii publice.

Schimbare majoră la plata alocaţiilor copiilor din România. Un proiect de lege ce va fi propus în Parlament va prevedea ca alocația să fie oferită prin intermediul unor bonuri cu care se vor putea achiziționa doar produse pentru necesitățile copiilor.
Un parlamentar crede că a găsit soluţia, pentru ca unii părinţi să nu mai cheltuie alocaţiile copiilor pe băutură şi ţigări.
Deputatul PSD de Iaşi Silviu Macovei propune ca, în locul banilor, statul să acorde bonuri valorice care să nu poată fi folosite decât pentru lucruri necesare copiilor: mâncare, rechizite şi haine. Prevederea e într-un proiect de lege care va intra în dezbatere parlamentară.
Actul normativ introduce şi amenzi pentru părinţii care ar da aceste bonuri pentru alcool, ţigări şi cafea.
Iniţiatorul speră că o asfel de lege va face ca, în famiile româneşti, copiii să fie mai bine hrăniţi şi îmbrăcaţi, iar cârciumile să fie mai puţin populate.

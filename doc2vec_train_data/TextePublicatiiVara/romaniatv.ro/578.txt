Un bărbat în vârstă de 55 de ani a fost găsit mort într-o maşină care a ars pe o stradă din localitatea Archid din judeţul Sălaj. Cauza pentru care bărbatul nu a reuşit să părăsească autoturismul cuprins de flăcări nu este cunoscută, iar Poliţia a început o anchetă. Cauza probabilă de incendiu a fost de natură electrică, potrivit sălăjeanul.ro .
"Duminică seara, la ora 22.45, Detaşamentul de pompieri Zalău a fost solicitat să intervină la un incendiu izbucnit la un autoturism aflat pe raza localităţii Archid. Cauza probabilă de incendiu a fost de natură electrică", se precizează într-un comunicat remis de ISU Smurd Sălaj.
Deocamdată se cunosc cauzele pentru care bărbatul nu a reuşit să părăsească autoturismul care avea motorul pornit.
Pompierii ajunşi la faţa locului au observat că autoturismul era cuprins de flăcări şi au acţionat imediat pentru lichidarea incendiului. Din nefericire, un bărbat de 55 de ani a fost găsit decedat în autoturism.
Poliţia a început o anchetă.

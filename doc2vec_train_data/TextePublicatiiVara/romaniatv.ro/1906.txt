Victimele s-au trezit că pe monitor le apare sigla Poliţiei Române şi sunt ameninţaţi că au trei optiuni: prima e să plătească 100.000 de lei, a doua e să meargă la închisoare sau să plătească pe loc o sancţiune de 400 de lei.  Un mesaj alarmant, aparent semnat chiar de Poliţia Română, le-a apărut în faţă celor care au intrat în ultimele 48 de ore pe site-uri româneşti pentru adulţi, scrie a1.ro
Mulţi au achitat aşa-zisa amendă cerută în schimbul deblocării computerului. Ba chiar au sunat la 112 pentru a se asigura că nu merg la închisoare. Abia atunci au descoperit adevărul.
Ultimele studii arată că 25 la sută dintre tinerii români cu vârsta între 14 şi 18 ani petrec zilnic trei ore doar pe site-urile pentru adulţi.

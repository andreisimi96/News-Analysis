Poliţişti ai Secţiei 7 fac cercetări pe un teren viran din sectorul 2 al Capitalei, unde s-au găsit mai multe fragmente ce par a fi de cărţi de identitate, anunţă Poliţia Capitalei.
"In urma sesizarii formulate de reprezentanti ai unui post de televiziune, cu privire la faptul ca pe un teren viran de pe raza sectorului 2 au gasit mai multe fragmente ce par a fi de carti de identitate, la fata locului s a deplasat grupa operativa a Sectiei 7 Politie, care a demarat cercetarea criminalistică a locului", potrivit Poliţiei Capitalei.
Poliţiştii urmează să stabilească autenticitatea fragmentelor găsite, provenienţa, precum şi modul în care au ajuns în acea zonă.
"Se vor dispune expertize si vor fi efectuate investigatii in vederea stabilirii tututor circumstantelor, precum si a situatiei de fapt si de drept", potrivit sursei citate.

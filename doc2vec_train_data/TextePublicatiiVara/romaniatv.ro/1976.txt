Un român aflat la muncă în Germania a murit, după ce mai bine de o oră a cerut şefilor nemţi să cheme salvarea.  Condiţiile în care trăiesc sute de români aflaţi la cules de sparanghel şi zmeură lângă oraşul Bonn sunt inumane.
Informațiile din "rezervația de români din Bornheim", de lângă orașul Bonn din Germania sunt de-a dreptul cutremurătoare.
Unul dintre cei 700 de români aflaţi la cules de sparanghe şi zmeură a decedat vinerea trecută după ce mai bine de o oră a cerut șefilor nemți să cheme salvarea pentru că se simte foarte rău, scrie stiridiaspora.ro. 
Fratele bărbatului a povestit că din cauză că nu aveau contracte legale de muncă și nici asigurare medicală, șefii au tras de timp pentru că sperau că își va reveni. Din păcate,  bărbatul s-a simțit din ce în ce mai rău, iar în cele din urmă decedat.
În urma autopsiei se va stabili cauza decesului şi dacă putea fi salvat
În urmă cu trei săptămâni un alt român de 48 de ani a murit. Nimeni nu știe însă ce s-a întâmplat cu el. Pe imaginile de la Bornheim se pot vedea barăcile în care trăiesc românii și care sunt împrejmuite cu garduri.

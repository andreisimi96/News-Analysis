"O explozie a avit loc astăzi (joi), la ora (locală 10.42 (11.42, ora României), în sediul societăţii Soprema, la Saint-Julien-du-Sault, în urma unor lucrări de mentenanţă efectuate de către o societate externă", precizează prefectura într-un comunicat.
"Trei persoane au fost rănite, (dintre care) două (se află) în urgenţă absolută, (iar) una în urgenţă relativă", precizează instituţia.
Un incendiu declanşat de explozie a fost stins rapid de către salariaţi ai firmei, înainte de sosirea pompierilor.
Angajaţii au fost evacuaţi, iar situaţia a revenit la normal în această instalaţie clasată "SEVESO nivel înalt" în clasificarea instalaţiilor industriale ce prezintă un risc de accidente majore.
O anchetă a fost deschisă, în legătură cu inspecţia instalaţiilor clasate şi inspecţia muncii.
"Nu există niciun risc pentru populaţie", a precizat un purtător de cuvânt pentru AFP.

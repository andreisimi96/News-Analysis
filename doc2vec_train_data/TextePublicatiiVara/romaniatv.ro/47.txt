Pe ultima sută de metri cu sarcina, Roxana Ciuhulescu este la fel de activă ca înainte! Vedeta se antrenează în continuare la sala de fitness, unde face exerciţii uşoare şi dansează de zor. Pentru că se apropie marea întâlnire cu băieţelul ei, fiind însărcinată în 8 luni, Roxana a vrut să aibă amintiri frumoase din perioada de sarcină, aşa că şi-a pictat într-un mod haios burtica.
Roxana Ciuhulescu (39 de ani) mai are puţin şi va deveni mămică pentru a doua oară cu noul ei soţ, Silviu Bulugioiu, fostul preşedinte al Comisiei de Off-Road din cadrul Federaţiei de Automobilism, actualmente preşedintele Clubului Off-Road Bucureşti CORB44 Adventure, scrie click.ro .
Citeşte şi  "Sunt în trimestrul al doilea de sarcină, mai am opt săptămâni şi un pic până nasc". Camera bebeluşului este în curs de amenajare
Fosta gazdă Pro Motor este extrem de fericită cu noua ei viaţă, iar imaginile cu ea la sala de fitness vin ca o dovadă în acest sens. Roxana parcă pluteşte. Ea a arătat tuturor cât se uşor se mişcă pe ritmul muzicii, chiar dacă burtica a luat proprioţii, fiind gravidă în 8 luni. Blonda a mers la antrenament îmbrăcată în colanţi şi bustieră, aşa că fanii nu aveau cum să nu observe desenul amuzant pe care ea l-a expus cu mândrie.
"Un bebeluș iubit și mult dorit. A mai rămas puțin până la marea întâlnire cu Cezar Ioan", a notat fosta prezentatoare în dreptul unei imagini emoţionante.
Roxana Ciuhulescu şi-a refăcut rapid viaţa sentimentală şi nu a aşteptat prea mult până la decizia de a avea încă un copil cu noul ei partener. În iunie 2017, blonda şi Mihai Ivănescu divorţau la notar după zece ani de căsnicie. Cei doi foşti soţi au împreună o fetiţă.

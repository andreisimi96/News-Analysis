Educatia si disciplina la copii trebuie inceputa inca de la nastere. Incetul cu incetul, cu vorbe bune, nicidecum prin impunerea cu forta sau cu violenta, copilul va invata ce are voie si ce nu sa faca acasa, in public, la scoala sau oriunde. Intre 3 si 5 ani copilul trece de la stadiul de „bebelus" dependent in mare parte de parintii lui, la cel de „individ" cu propriile ganduri, nevoi si opinii.
Acesta este momentul in care capitolul disciplina trebuie sa fie consolidat. Insa fara violenta! E drept, ca la noi e impamantenita ideea ca „bataia e rupta din Rai", insa nu e deloc asa. Disciplina poate fi o arma cu doua taisuri. Pe de o parte copilul trebuie sa fie disciplinat, ascultator, dar pe de alta parte nu trebuie nici sa-i stirbiti din personalitate prin batai sau alte violente. El trebuie sa stie ca este in regula sa-si exprime trairile, frustrarile, bucuriile, dezamagirile, insa sa aiba grija la modul cum o face.
Disciplinarea copiilor presupune comunicare, nu violenta
Copiii trebuie sa invete de mici sa distinga binele de rau. Pentru asta e important sa stii cum sa vorbesti copilului. Chiar daca pare ca n-au inteles nimic, explicandu-le o data si inca o data, si inca o data, ce e bine si ce e rau, ei vor sti. Trebuie numai sa aveti rabdare. Chiar daca va iesiti din minti, comunicarea este cheia succesului.
Nu bataia, nu violenta. In loc sa-l trimiteti la colt, luati-l deoparte si purtati o discutie ca de la om mare la om mare. Explicati-i ce a gresit, cum v-a facut sa suferiti comportamentul lui pe voi si pe ceilalti din jur, copii sau adulti. Iar daca fapta a fost grava, trebuie sa suporte neapart consecintele faptelor sale.

PROGRAM CM 2018 LIVE. Rusia - Arabia Saudită este o dispută inedită, între două naţionale care nu au mai avut niciodată onoarea de a deschide o Cupă Mondială. Multă vreme, meciurile de deschidere opuneau campioana en-titre unei adversare din grupă, cert este că Mexic este o adevărată recordmenă a meciurilor de deschidere, jucând în 1930, 1950, 1954, 1958, 1962, 1970 şi 2010.
Uruguay - 1930
Ploile puternice au împiedicat încheierea la timp a lucrărilor stadionului Centenariom astfel că au fost două meciuri de deschidere, jucate simultan, pe stadioanele Gran Parque Central şi Pocitos. Cupa Mondială a început pe 13 iunie 1930, cu meciurile SUA - Belgia 3-0 şi Franţa - Mexic 4-1.
Italia - 1934
A fost un turneu final compus exclusiv din meciuri eliminatorii, astfel că practic au existat opt meciuri de deschidere. Astfel, toate partidele din optimi s-au jucat pe 27 mai, de la ora locală 16.30: la Genova, Spania-Brazilia 3-1; la Bologna, Suedia-Argentina 3-2; la Roma, Italia-SUA 7-1; la Florenţa, Germania-Belgia 5-2; la Milano, Elveţia-Olanda 3-2; la Napoli, Ungaria-Egipt 4-2; la Trieste, Cehoslovacia-România 2-1 şi la Torina, Australia-Franţa 3-2, după prelungiri.
Franţa - 1938
Stadionul Parc des Princes a găzduit meciul de deschidere, Elveţia - Germania, pe data de 4 iunie. Elveţia a câştigat cu 4-2, după ce a revenit de la 0-2.
Brazilia - 1950
Singura Cupă Mondială fără o finală pură a început pe 24 iunie, pe Maracana, cu o autoritară victorie a Braziliei în faţa Mexicului, scor 4-0.
Elveţia - 1954
Mai multe partide de deschidere s-au jucat simultan, pe 16 iunie, de la ora 16.00, fiind programate partidele din grupele 1 şi 3: la Lausanne, Iugoslavia-Franţa 1-0; la Geneva, Brazilia-Mexic 5-0; la Zurich, Austria-Scoţoa 1-0 şi la Berna, Uruguay-Cehoslovacia 2-0.
Suedia - 1958
Deşi din nou s-au jucat mai multe meciuri de deschidere, deschiderea oficială este considerată partida Suedia-Mexic 3-0. Celellate meciuri jucate în acelaşi timp au fost Franţa-Paraguay 7-3 şi Germania fedeală - Argentina 3-1.
Chile - 1962
A fost pentru ultima oară când s-au jucat simultan mai multe partide în deschidere. Pe 30 mai, de la ora locală 15.00, Uruguay-ul a învins Columbia cu 2-1, la Arica, Chile a trecut la Sabntiago de Eklveţia, scor 3-1, Brazilia-Mexuc 2-0 la Vina Del Mar, şi Argentina-Bulgaria 1-0, la Rancagua.
Anglia - 1966
Pe 11 iunie s-a celebrat pentru prima oară un meci ca fiind cu adevărat inaugural. S-a jucat pe Wembley, iar Anglia şi Uruguay au încheiat la egalitate, 0-0.
Mexic - 1970
Mondialul a început pe 31 mai, pe stadionul Azteca, cu 107.000 spectatori. Mexic şi Uniunea Sovietică au încheiat fără gol, 0-0.
Germania - 1974
Deschiderea a avut loc pe 14 iunie, pe Sradionul Olimpic din Berlin. Germania Federală a învins Chile cu 1-0, printr-un gol marcat de Paul Breitner.
Argentina - 1978
Pe 1 iunie, meciul de deschidere s-a jucat pe stadionul El Monumental, din Buenos Aires. Germania şi Polonia au remizat, 0-0.
Spania - 1982
Pe data de 13 iunie, Belgia a învins cu 1-0 Argentina lui Maradona, pe stadionul Camp Nou, din Barcelona.
Mexic - 1986
Deschiderea de pe Azteca a avut loc pe 31 mai. Campioana mondială, Italia, nu a putut să câştige, încheind 1-1 cu Bulgaria.
Italia - 1990
Una dintre cele mai mari surprize din istoria meciurilor de deschidere s-a consemnat pe 9 iunie, o dată cu victoria modestei selecţionate a Camerunului, 1-0 cu Argentina lui Maradona.
SUA - 1994
Deschiderea a avut loc pe o căldură infernală, pe arena Soldier Field, din Chicago, în data de 17 iunie. A fost triumful Germaniei lui Klinsmann asupra Boliviei, scor 1-0.
Franţa - 1998
Brazilia, campioana mondială a câştigat cu 2-1 în faţa Scoţiei, meciul fiind găzduit de arena Saint-Denis, pe data de 10 iunie.
Japonia şi Coreea de Sud - 2002
Deschiderea a avut loc la Seul, pe 31 mai, iar Senegalul a învins, surprinzător, Franţa, scor 1-0.
Germania - 2006
FIFA a decis ca ţara gazdă să ia locul campioanei mondiale, în meciul de deschidere. Partida inaugurală s-a jucat pe 9 iunie, la Munchen, iar Germania a câştigat cu 4-2 meciul cu Costa Rica.
Africa de Sud - 2010
Mexicul a jucat din nou un meci de deschidere, acum remizând 1-1 cu Africa de Sud. Meciul s-a jucat la Johannesburg.
Brazilia - 2014
Meciul s-a jucat pe 12 iunie, la Sao Paolo. Brazilia a înfruntat Croaţia, iar gazdele s-au impus cu 3-1.

Decizia va fi aplicată în cele 418 magazine Ikea din 49 de ţări.
Compania suedeză vrea ca până în 2025 să comercializeze produse care vor putea fi reparate, revândute sau reciclate, pentru a ajunge la emisii zero.
Decizia Ikea vine după ce Comisia Europeană a adoptat în ianuarie prima strategie la nivel european privind materialele plastice, care se înscrie în eforturile de tranziţie spre o economie mai circulară şi prevede că toate ambalajele din plastic de pe piaţa Uniunii Europene vor deveni reciclabile până în 2030.
În prezent, 60% din gama de produse IKEA este alcătuită din materiale regenerabile, în timp ce aproape 20% sunt materiale reciclate.
Magazinul Ikea din România a fost al 253-lea deschis în a 35-a ţară, pe 21 martie 2007. Până în luna martie 2010, a fost operat în sistem de franciză locală, iar după aceea Ikea România a devenit parte din Ikea Group.

Cosmin Contra a declarat că îi felicită pe jucători pentru rezultat, dar nu şi pentru prestaţia lor.
"N-am făcut un meci foarte bun. E clar că trebuie să felicit băieţii pentru rezultat, nu pentru jocul prestat. Am fost conduşi în zece oameni, ceea ce ne dă de gândit. Victoriile aduc victorii şi sperăm să avem şi în Liga Naţiunilor, dacă jucăm prost, tot acelaşi rezultat. Sperăm să învingem şi Finlanda. Chile este o echipă extraordinară, chiar dacă i s-a luat din merite. Nu degeaba sunt pe locul 9 în lume. Trebuie să analizăm foarte bine acest meci şi să nu mai avem momente de acest gen, în care o echipă în 10 să ne domine cum a făcut-o Chile", a declarat Cosmin Contra.

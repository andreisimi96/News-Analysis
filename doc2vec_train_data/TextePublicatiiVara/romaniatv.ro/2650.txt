Duminica a 11-a de peste an
Ss. Marcu şi Marcelian, m.
Sfinţii Mucenici Leontie, Ipatie şi Teodul, pomeniţi în calendarul creştin ortodox la 18 iunie, au trăit în vremea împăratului Vespasian (69-79).
Sfântul Leontie era din provincia romană Ahaia (Grecia) şi era comandant de armată în Tripoli (Fenicia). A fost denunţat guvernatorului provinciei, de cei care îl dispreţuiau pentru străduinţa sa de a respecta poruncile evanghelice.
Gvernatorul a trimis înaintea sa, la Sfântul Leontie, mai mulţi soldaţi, printre care se afla şi Teodul, însoţiţi de tribunul Ipatie. Soldaţii s-au îmbolnăvit de friguri şi au avut o vedenie în care erau îndemnaţi să ceară ajutor la Dumnezeul lui Leontie, pentru a se vindeca. În casa lui Leontie, aflând despre Hristos, se convertesc la creştinism.
Au fost cu toţii prinşi şi îndemnaţi să se lepede de credinţa lor, rămânând neclintiţi în mărturisirea lui Hristos, au fost torturaţi şi apoi ucişi. (sursă: vol. "Vieţile Sfinţilor").

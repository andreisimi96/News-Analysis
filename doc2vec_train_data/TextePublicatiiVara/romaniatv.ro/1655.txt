EVALUAREA NAŢIONALĂ 2018 la ROMÂNĂ, pentru clasa a 8-a. Prima probă a Evaluării Naţionale 2018, pentru clasa a 8-a, cea la Limba şi literatura română, are loc luni, 11 iunie. Miercuri, 13 iunie, are loc EVALUAREA NAŢIONALĂ 2018 la MATEMATICĂ, pentru clasa a 8-a.
Site-ul EDU.RO a picat înaintea probei la Română de la Evaluarea Națională 2018. 
În dimineața în care absolvenții claselor a 8-a susțin Evaluarea Națională 2018 la Română pentru clasa a 8-a, site-ul EDU.RO, unde sunt publicate informații importante despre examen, precum metodologia și regulile examenului, este picat. Cei care intră pe site-ul Ministerului Educației sunt întâmpinați de un mesaj de eroare.
EDU.RO SUBIECTE ROMANA EVALUARE NATIONALA 2018 CLASA A VIII-A: BAREME ROMANA capacitate 2018
Săptămâna trecută, site-ul Ministerului Educației nu funcționa la un moment dat, după ce cu câteva zile înainte fusese atacat pentru a fi introdus un cod de minare pentru monede virtuale (criptomonede). Cei care accesau site-ul erau întâmpinați de mesajul „Acest sit este în mentenanţă”.
EVALUAREA NAŢIONALĂ 2018 la ROMÂNĂ, pentru clasa a 8-a, a început la ora 9:00, moment în care se deschid plicurile sigilate care conţin varianta de subiecte multiplicată, în fiecare sală în care se susţine examenul. Accesul elevilor în săli va fi permis până, cel mai târziu cu 30 de minute înainte de începerea probei, respectiv până la ora 8.30.
Peste 150.000 de absolvenţi de clasa a VIII-a sunt aşteptaţi să participe la Evaluarea Naţională, care începe luni, cu proba scrisă la Limba şi literatura română. Miercuri, va avea loc proba la Matematică, iar joi, proba la Limba şi literatura maternă. Primele rezultate vor fi afişate pe 19 iunie, iar rezultatele finale vor fi anunţate în 23 iunie. Ministerul Educaţiei a anunţat că pune la dispoziţie o linie TELVERDE pentru sesizarea eventualelor nereguli la examen.
Ministerul Educaţei a anunţat că 150.310 de candidaţi sunt înscrişi la Evaluarea Naţională pentru elevii claselor a VIII-a.
Examenul începe luni, cu proba scrisă la Limba şi literatura română. Miercuri, 13 iunie, este organizată proba la Matematică, iar joi, 14 iunie, proba la Limba şi literatura maternă. Primele rezultate vor fi afişate pe 19 iunie, până la ora 12:00, iar în aceeaşi zi se pot depune contestaţii în intervalul orar 14:00 - 19:00. Rezultatele finale vor fi afişate pe 23 iunie.
Probele încep la ora 9:00, moment în care în fiecare sală vor fi distribuite subiectele. Accesul elevilor în săli este permis până la ora 8:30. Timpul destinat elaborării unei lucrări scrise este de 120 de minute, din momentul în care s-a încheiat distribuirea subiectelor fiecărui elev. Probele sunt monitorizate audio-video.
Este interzisă introducerea în sălile de examen a unor obiecte precum ghiozdane, rucsacuri, sacoşe, poşete etc., candidaţii având obligaţia de a lăsa obiectele menţionate în sala de depozitare a obiectelor personale, stabilită de comisia din unitatea de învăţământ/centrul de examen în acest scop. Candidaţii care refuză să depoziteze obiectele respective în sala desemnată de comisie în acest scop nu sunt primiţi în examen.
De asemenea, elevii sunt informaţi că este interzis accesul în săli cu orice fel de lucrări (manuale, dicţionare, notiţe, însemnări etc., care ar putea fi utilizate pentru rezolvarea subiectelor), precum şi cu orice mijloc electronic de calcul, de stocare de informaţii sau de comunicare: stick-uri de memorie, telefoane, tablete etc.
Candidaţii trebuie să aibă asupra lor un act de identitate şi instrumente de scris cu cerneală sau pastă albastră pentru redactarea lucrărilor, creion negru pentru realizarea desenelor şi schemelor şi instrumente de desen la Matematică.
Potrivit metodologiei de organizare şi desfăşurare a examenului, cazurile de fraudă şi tentativă de fraudă sunt sancţionate cu excluderea din examen şi acordarea notei 1.
Ministerul Educaţiei Naţionale pune la dispoziţie o linie TELVERDE pentru sesizarea eventualelor nereguli din cadrul Evaluării Naţionale. Astfel, numărul TELVERDE 0800801100 va fi disponibil în perioada 11-14 iunie, între orele 8:00 – 16:00, iar vineri, 15 iunie, între orele 8:00 -14:00.
Evaluarea Naţională se desfăşoară, anual, într-o singură sesiune. Media generală obţinută la Evaluarea Naţională are o pondere de 80% în calculul mediei pe baza căreia se realizează admiterea în clasa a IX-a de liceu.
Elevii au avut la dispoziţie modele de subiecte elaborate de Centrul Naţional de Evaluare şi Examinare şi care, potrivit Ministerului Educaţiei, au fost construite în funcţie de trei cerinţe: formulare clară, precisă şi în strictă concordanţă cu programele de examen, nivel mediu de dificultate şi posibilitatea de a fi rezolvate în 120 de minute.
Elevii de clasa a VIII-a au susţinut în perioada 5 - 7 martie simularea examenului de Evaluare Naţională şi mai puţin de 50% dintre ei au obţinut media generală peste 5. 
La Matematică, doar 33,1 % dintre elevi au reuşit să obţină o notă peste 5, iar la Limba şi literatura română 63,1% au luat note mai mari sau egale cu 5. La proba de Limba li literatura maternă, 82,6% dintre elevi au obţinut note peste 5. Procente semnificative (peste 60%) ale mediilor mai mari sau egale cu 5 au fost în Capitală şi în judeţul Cluj. Notele obţinute la simulare nu se contestă şi nu se trec în catalog.
Comenteaza // Vezi comentarii
        Citeste mai mult despre:   

Real Madrid şi Liverpool au jucat adevărate finale în fazele eliminatorii. După ce a trecut de grupe, trupa lui Zinedine Zidane le-a eliminat pe PSG, Juventus şi Bayern Munchen, în timp ce elevii lui Jurgen Klopp au trecut de FC Porto, Manchester City şi AS Roma.
REAL MADRID LIVERPOOL FINALA CHAMPIONS LEAGUE. Ce câştigătoare au ales animalele de la ZOO
Zinedine Zidane, antrenorul "albilor", este gata de marea finală Champions League, a treia în tot atâtea sezoane ca antrenor la Real Madrid. "Avem şi întotdeauna vom avea acelaşi entuziasm, aceeaşi determinare şi aceeaşi dorinţă. Nimeni nu ne poate spune că avem mai puţină foame de succes faţă de alţii", a spus ZZ înainte de finala Real Madrid - Liverpool.
Real Madrid va bifa a 16-a finală din istorie şi a treia consecutivă (12 trofee), în timp ce Liverpool e la al 8-lea ultim act din Liga Campionilor (cinci trofee). Partida se va disputa pe Stadionul Olimpic din Kiev, arenă cu o capacitate de 63.000 de locuri, iar fanii celor două grupări anunţă un spectacol total în tribune. 17.000 de bilete vor avea galeriile lui Real Madrid şi Liverpool la finala Champions League, transmisă în România de Telekom Sport şi Pro TV. Cel mai ieftin bilet pentru finala Real Madrid - Liverpool a costat 70 de euro, în timp ce tichetul cel mai scump s-a vândut cu 450 de euro.

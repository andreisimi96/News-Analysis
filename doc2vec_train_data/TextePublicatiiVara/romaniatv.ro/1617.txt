Circulaţia se desfăşoară cu dificultate, în coloană, pe sensul spre Capitală al Autostrăzii Bucureşti - Constanţa, în zona localităţii Săruleşti, unde au loc lucrări la carosabil, anunţă Centrul Infotrafic al Poliţiei Române.
Traficul este aglomerat duminică seară la kilometrul 49, unde au loc lucrări pe prima bandă şi pe cea de urgenţă. În zonă s-a format o coloană de autovehicule care circulă pe a doua bandă, cu o viteză de rulare de 40-50 de kilometri la oră.
Poliţiştii le recomandă şoferilor să sporească atenţia la volan, să semnalizeze din timp intenţia de schimbare a benzii de circulaţie şi să folosescă luminile de avarie atunci când încheie o coloană care încetineşte brusc.

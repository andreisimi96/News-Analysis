Oana Roman a trecut prin multe probleme după ce a rămas însărcinată, iar cel care a fost tot timpul alături de ea a fost Marius, soțul ei. Vedeta iubește foarte mult copiii, iar Isabela, fetița ei, îi umple viața de bucurie. Din păcate, Oana Roman nu mai poate rămâne însărcinată.
Oana Roman a făcut câteva mărturisiri emoționante. Vedeta este afectată de faptul că nu mai poate face niciun copil din cauza problemelor medicale cu care s-a confruntat. Oana se gândește că este oarecum nedepret față de fiica ei, să nu aibă un frățior sau o surioară, însă a vorbit și despre o posibilă înfiere a unui copil.
"Venirea pe lume a unui copil este absolut un lucru absolut extraordinar și o binecuvântare pentru toată lumea. Uneori mă gândesc așa cu foarte mare regret pentru că eu, din păcate, nu mai am voie să fac copii. Este o lipsă care devine foarte acută. Îmi dau seama că poate că Isabela ar fi meritat să aibă un frățior sau o surioară, dar din motive de sănătate, eu nu mai am voie. Îmi este complet interzis să mai fac copii. Atunci, singura variantă rămâne aceea, probabil într-o zi, de a înfia un copil. Așa că mă bucur de fiecare dată când văd un copil", a dezvăluit Oana Roma în emisiunea "Oana punct Roman".

Examenul a început la ora 9.00, iar site-ul ministerului Educației, edu.ro, a picat cu scurt timp înainte ca proba la limba română să înceapă. Sunt deja arhicunoscute problemele acestui site în perioada examenelor naționale, mai ales atunci când se afișează rezultatele, iar site-ul nu face față numărului mare de utilizatori.
Rămâneți pe RomaniaTV.net , vă vom oferi subiectele de azi la limba română la Evaluarea Națională 2018 imediat ce acestea vor fi disponibile.
Inspectorii școlari au spus că subiectele elaborate pentru examenul de română sunt ușoare și că elevii trebuie doar să fie atenți la cerințe pentru a le rezolva corect.
Aceasta este prima probă scrisă pe care o vor susţine elevii care termină şcoala generală, următoarea fiind programată miercuri, 13 iunie, la Matematică.
 Elevii care aparţin minorităţilor naţionale vor susţine proba scrisă la limba maternă în data de 14 iunie.
Este interzisă introducerea în sălile de examen a unor obiecte precum ghiozdane, rucsacuri, sacoşe, poşete etc., candidaţii având obligaţia de a lăsa obiectele menţionate în sala de depozitare a obiectelor personale, stabilită de comisia din unitatea de învăţământ/centrul de examen în acest scop. Candidaţii care refuză să depoziteze obiectele respective în sala desemnată de comisie în acest scop nu sunt primiţi în examen.

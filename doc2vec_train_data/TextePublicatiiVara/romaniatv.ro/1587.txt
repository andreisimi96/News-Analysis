Un camion încărcat cu ciment a luat foc duminică în comuna Ciorani din judeţul Prahova, iar rezervorul a explodat.
Autovehiculul a luat foc de la o anvelopă care s-a încins, scrie republikanews.ro.  Din păcate, tot camionul a fost cuprins de flăcări, iar rezervorul a explodat. În urma exploziei, o parte din ciment a ajuns pe partea carosabilă.
Din fericire nu există victime. La fața locului se intervine cu un echipaj de pompieri și o ambulanță SMURD.

În prima parte a zilei de 16 iunie, concentrare de scurtă durată pe o problemă minoră domestică sau familială. Între 16 iunie, după ora 10:21′, și dimineața zilei de 18 iunie, entuziasm, chef de viață, mai ales de petreceri și senzații tari. Berbecii vor dori să se trăiască neconstrânși de reguli și interdicții. Unii se vor mobiliza pentru a-și depăși limitele sau performanțele anterioare în cadrul unor întreceri sportive la care pot avea succes. Șansă la jocurile de noroc, la pariuri, la distracțiile care presupun o miză bănească. Părinții născuți în zodia Berbecului se vor purta autoritar cu copiii lor. Pentru femeile tinere, etapă favorabilă conceperii unui copil. Între 18 iunie, după ora 11:41′, și 20 iunie, la prânz, reîntoarcere, cu sau fără chef, la muncă. Chestiuni curente banale, de rutină, de natură fiscală, administrativă. Între 20 iunie, după ora 15:30′, și 22 iunie seara, tentative firave de a se ajunge la o înțelege cu persoane cu care nativii se află în conflict. Cu excepția relațiilor conjugale, unde se poate restabili dialogul și pacea sau toleranța reciprocă, puținele vor fi șansele să rezolve ceva pe calea dialogului asta și din cauza faptului că, pe 21 iunie, Soarele va intra în zodia Racului (Solstițiul de vară), respectiv în casa a IV-a, și va face aspecte astrale complicate cu casa a VII-a a parteneriatului precum și cu casa I, ceea ce va complica întregul complex de relații, interese și atitudini, instaurând o atmosferă refractară soluțiilor diplomatice sau elegante, instaurând rigiditatea, încăpățânarea și lipsa de suplețe în dialog și în decizii. Din 22 iunie, după ora 22:41′, va începe o perioadă în care nativii se vor frământa în legătură cu o chestiune materială; timp în care ar putea intui riscurile, nebănuite până acum, ce pândesc un avantaj material ce-i interesează îndeosebi.
În prima parte a zilei de 16 iunie, „indispoziție verbală”: Taurii nu vor avea chef de vorbă fără să se pună problema timidității sau a reticenței de a se exprima în public, ceea ce reprezintă o piedică în calea examenelor orale. Informații care le sugerează ar fi indicat să nu se pronunțe pe o chestiune delicată sau pe care nu o stăpânesc. Între 16 iunie, după ora 10:21′, și dimineața zilei de 18 iunie, intervenție energică și/sau autoritară în treburile familiei ori în chestiunile de organizare domestică. Dificultăți pentru cei care muncesc mult, desfășoară activități solicitante în afara programului obișnuit de lucru care le perturbă viața casnică. Între 18 iunie, după ora 11:41′, și 20 iunie, la prânz, preocupare constantă a părinților față de copii la capitol „organizare, planificare și control”. Între 20 iunie, după ora 15:30′, și 22 iunie seara, enervare la locul de muncă din varii motive, trecătoare. Stare de spirit răscolită de muncă și stres, cu dureri de cap, tulburări de vedere, dezechilibru renal. Posibile schimburi de cuvinte neinspirate în instituția de unde își iau salariul. Pe 21 iunie, la ora 13:08′, Soarele va intra în zodia Racului și le va permite Racilor să învețe bine, mai ales pe bază de memorizare, să aibă răbdarea de a zăbovi pe un proiect și de a-l finisa înaintea prezentării lui într-un cadru public. Va începe o perioadă de o lună în care deplasările vor fi amânate, anulate, se vor efectua cu dificultăți și vor fi presărate cu momente de blocaj instituțional (nu li se va permite să facă un lucru, li se vor pune condiții dificile, se va complica o situație în ultimul moment, etc.). Din 22 iunie, după ora 22:41′, relațiile parteneriale, inclusiv cele conjugale, se vor colora cu revoltă, mânie, intoleranță, dorință de revanșă, ostilitate; străinii își vor manifesta pe față invidia sau gelozia sau dușmănia.
În prima parte a zilei de 16 iunie, nativii se hotărăsc să se abțină de la cheltuielile inutile și costisitoare. Între 16 iunie, după ora 10:21′, și dimineața zilei de 18 iunie, succes obținut prin felul în care vor ști să vorbească, să convingă, să argumente o cauză. Gemenii vor face caz de cunoștințele lor și îi vor impresiona pe cei din jur (rude, colegi, apropiați). Se conturează vești contradictorii din afara granițelor care îi vor pune pe gânduri prin condițiile neobișnuite care li se pun prin intermediul corespondenței (răspunsuri, aprobări la solicitările anterioare privitoare la o strămutare din țară, plecare temporară sau călătorie îndelungată): e nevoie să activeze celebra lor putere de adaptare. Între 18 iunie, după ora 11:41′, și 20 iunie, la prânz, chestiuni de organizare domestică, activități care nu entuziasmează dar care trebuie efectuate (ordine, curățenie, reparații). Relații plate cu rudele. Între 20 iunie, după ora 15:30′, și 22 iunie seara, Gemenii vor simți nevoia să evadeze în activități relaxante: întâlniri, petreceri, spectacole, manifestări publice, aventuri care durează o seară. Etapă favorabilă actorilor, interpreților de toate genurile, ziariștilor, scriitorilor, profesorilor, avocaților, oamenilor politici, formatorilor de opinie. Pe 21 iunie, Soarele va intra în zodia Racului și va introduce o notă, necesară în cazul unora, de economie și măsură ori de logică în administrarea banilor și în abordarea unor activități ce impun investiții, plăți anticipate, cote de participare la o întreprindere colectivă., Soarele ar putea încetini, timp de o lună, cursul evenimentelor menite să le procure Gemenilor bani, avantaje, susținere, servicii sau câștiguri prin relația lor cu alte persoane din cauza opozițiilor dramatice cu planetele din casa a VIII-a. Din 22 iunie, după ora 22:41′, „lucrături” la locul de muncă.
În prima parte a zilei de 16 iunie, preocupări legate de propria persoană, uneori lipsă de energie sau de motivație, drept pentru care cu greu se vor mobiliza să treacă la muncă. Între 16 iunie, după ora 10:21′, și dimineața zilei de 18 iunie, posibil beneficiu bănesc (li se plătesc sumele cuvenite în trecut sub forma unei reparații, recalculări, noi încadrări salariale). În relația cu persoanele și instituțiile care are trebui să le faciliteze un ajutor, o susținere financiară, se anunță destule surprize sau întorsături de situație; unele îi vor încurca sau destabiliza pe nativii care își puseseră speranța în apropiata lor rezolvare. Între 18 iunie, după ora 11:41′, și 20 iunie, la prânz, discuții practice, lipsite de spectaculos dar utile în plan personal pentru că vor avea menirea de a limpezi lucrurile. Dorința de a face o călătorie, undeva departe, într-un loc frumos, care îi cheamă cu puterea unei sirene de mai mult timp, se îndepărtează, din nou, de ei: nu e momentul potrivit sau multe alte condiții nu pot fi duse la îndeplinire în timp util. Între 20 iunie, după ora 15:30′, și 22 iunie seara, când le va nativilor fi lumea mai dragă, câte ceva le va strica dispoziția; va fi vorba de fleacuri, de aceea, ar fi bine să nu le acorde mai multă atenție și importanță decât merită și nici să se amărască. Pe 21 iunie, Soarele va intra în zodia Racului și va instaura un binevenit regim astral de protecție și regenerare. Racii vor avea, timp de o lună, energie, forță și „foc” interior dar, totodată, vor trebui să ia aminte la felul în care vor evolua sau se vor deteriora relațiile parteneriale, conflictele, procesele și chiar căsnicia. Din cauza opozițiilor pe axa Rac/Capricorn, tot timp de o lună, semnarea contractelor va fi dificilă iar negocierile greoaie. Din 22 iunie, după ora 22:41′, val de emoții și excese sentimentale, trăiri interioare și răscolitoare.

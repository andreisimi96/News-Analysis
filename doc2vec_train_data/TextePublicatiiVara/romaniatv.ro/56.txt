CSU CRAIOVA - HERMANNSTADT LIVE VIDEO ONLINE STREAM DIGI SPORT TELEKOM PROX, LIVE STREAMING FINALA CUPEI ROMANIEI 2018. Finala Cupei României, între divizionara secundă FC Hermannstadt şi CS Universitatea Craiova, se vede în direct la Telekom Sport 1 şi PROX, duminică, de la 21:00, şi live video pe site-ul telekomsport.ro. Aproape 40.000 de oameni vor fi pe Arena Naţională. RomaniaTV.net vă prezintă live text cele mai importante momente.
CSU CRAIOVA - HERMANNSTADT LIVE VIDEO ONLINE STREAM DIGI SPORT TELEKOM PROX, LIVE STREAMING FINALA CUPEI ROMANIEI 2018. CS Universitatea Craiova şi FC Hermannstadt luptă, duminică, de la ora 21.00, pe Arena Naţională pentru câştigarea Cupei României. CS Universitatea Craiova se află în faţa celui de-al şaptelea trofeu, iar FC Hermannstadt luptă pentru un prim titlu.
La 10 noiembrie 2017, Liga Profesionistă de Fotbal a considerat drept întemeiată solicitarea grupării CSU Craiova, înfiinţată în 2013, prin care cerea să i se recunoască rezultatele obţinute de Universitatea Craiova din 1948 şi până în anul 1991.
Conducerea Ligii Profesioniste de Fotbal a apreciat că CSU Craiova trebuie să fie înscrisă pe pagina web a instituţiei cu rezultatele obţinute până în 1991.
AFC Hermannstadt a devenit prima echipă de eşalon inferior care ajunge în finala Cupei României după o pauză de 36 de ani. În 1982, FC Baia Mare era învinsă de Dinamo cu 3-2. Între timp, AFC Hermannstadt a obţinut accederea în Liga I.
În semifinale, CSU Craiova a eliminat FC Botoşani, iar FC Hermannstadt a trecut de Gaz Metan Mediaş.
Ambasadorii din acest an ai finalei Cupei României sunt Viorel Hizo, din partea celor de la AFC Hermannstadt, şi Gheorghe Craioveanu, ca reprezentant al Clubului Sportiv U Craiova.
Cei doi vor prezenta publicului de pe Arena Naţională trofeul Cupei înaintea startului meciului.
Viorel Hizo este unul dintre numele importante din istoria fotbalului sibian. Acesta a evoluat timp de 10 ani la ASA Sibiu, iar în perioada 1991-1993 a fost antrenorul formaţiei Inter Sibiu, echipă cu care a cucerit Cupa Balcanilor în anul 1991.
Gheorghe Craioveanu a evoluat între 1991 şi 1995 la Universitatea Craiova, pentru care a evoluat în 129 de partide şi a marcat de 61 de ori. Craioveanu a câştigat de două ori titlul de golgheter al Ligii 1, în 1994 şi 1995, şi a cucerit trofeul Cupei României în 1993.
Arbitrul Marcel Bîrsan va conduce la centru finala Cupei României, Hermannstadt – CSU Craiova. Bîrsan va fi ajutat de asistenţii Adrian Radu Ghinguleac şi Ciprian Florin Danş
Arbitru de rezervă va fi Cătălin Popa, iar observatori George Ionescu şi Octavian Goga.
Meciul va începe la ora 21.00 şi va fi transmis de Digisport, Telekomsport şi Pro X.
Hermannstadt - CS Universitatea Craiova, duminică, 21:00
Hermannstadt: Căbuz - Coman, Pîrvulescu, Stoica, Tătar - Danci, Dâlbea - Hergheligiu, Rusu, Petrescu - Blănaru. Antrenor: Alexandru Pelici.
Craiova: Mitrovic - Popa, Kelic, Ferreira - Dimitrov, Zlatinski, Mateiu, Bancu - Gustavo, Băluţă, Mitriţă. Antrenor: Devis Mangia.
CSU CRAIOVA - HERMANNSTADT LIVE VIDEO ONLINE STREAM TELEKOM PROX, LIVE STREAMING FINALA CUPEI ROMANIEI 2018. 
Finala din acest an a Cupei României are o însemnătate aparte. Dacă oltenii sunt în căutarea primului trofeu după o pauză de 25 de ani - în ediţia 1992-1993 a Cupei României, Universitatea Craiova a învins-o pe Dacia Unirea Brăila, 2-1 – Hermannstadt e prima echipă din Liga 2 calificată în finala competiţiei, după 36 de ani. Din 1982, de când FC Baia Mare pierdea finala cu Dinamo, ultimul act al Cupei României devenise interzis pentru liga secundă.
Patru echipe din liga a doua au reuşit să câştige Cupa României, de-a lungul istoriei – Metalul Reşiţa (2-0 cu Dinamo, în 1954), Arieşul Turda (2-1 cu Rapid, în 1961), Chimia Râmnicu Vâlcea (1-1 şi 3-0 la rejucare cu Constructorul Galaţi, formaţie din liga a treia, în 1973) şi Rapid (2-1 după prelungiri cu Universitatea Craiova, în 1975).
De-a lungul competiţiei din acest an, Hermannstadt a avut un traseu mai complicat decât Universitatea Craiova. Sibienii au eliminat, printre altele, deţinătoarea trofeului, FC Voluntari, şi vicecampioana Ligi 1, FCSB, plus încă două prim-divizionare, pe Juventus Bucureşti şi Gaz Metan. La rândul lor, elevii lui Devis Mangia au trecut Sepsi, CS Afumaţi, Dinamo şi Botoşani.
CSU CRAIOVA - HERMANNSTADT LIVE VIDEO ONLINE STREAM TELEKOM PROX, LIVE STREAMING FINALA CUPEI ROMANIEI 2018. Anunţul oltenilor pentru cei 20.000 de suporteri care vor susţine Craiova în finala Cupei României
Oltenii nu au cum să fie fericiţi cu situaţia în care înaintea meciului pe care îl joacă duminică în finala Cupei României, cu Hermannstadt, de la ora 21:00, pe Digi Sport 1, pe acelaşi stadion are loc şi FCSB-Dinamo, în finala Cupei României U19. Pentru a se asigura că puhoiul de suporteri care se anunţă că vine la Bucureşti nu va avea vreo problemă cu fanii adversarelor tradiţionale, oltenii au solicitat FRF să ia toate măsurile necesare în acest sens.
"În urma deciziei Federației Române de Fotbal de a împărți bilete gratuite suporterilor celor de la Dinamo și FCSB pentru finala juniorilor de la ora 17:00, clubul Universitatea Craiova a solicitat lămuriri în acest sens. 
Protocolul dintre FRF și echipele Dinamo și FCSB prevede faptul că suporterii celor două echipe pot asista doar la finala juniorilor, urmând ca apoi să fie evacuați pentru pregătirea invaziei alb-albastre. Clubul Universitatea Craiova a primit din partea organizatorilor toate asigurările că suporterii din Peluza Nord și Tribuna a II-a vor fi în siguranță pe toată perioada desășurării evenimentului.
De asemenea, suntem convinși de faptul că Peluza Nord și Tribuna a II-a vor fi alb-albastre pe toate cele trei inele iar atmosfera va fi una electrizantă, demnă de o finală cu Știința în prim-plan", se arată în postarea conducerii echipei oltene.
Comenteaza // Vezi comentarii
        Citeste mai mult despre:   

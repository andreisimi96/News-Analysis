Vergeturile sunt acele linii fine care apar pe suprafața corpului în urma ruperii țesutului subcutanat din cauza creșterii rapide a țesutului. Știm că vergeturile sunt prezente, de obicei, la persoanele însărcinate și la cele care slăbesc brusc, însă ele pot fi estompate cu tratamente naturale, și anume:
Lămâia este sursă importantă de vitamina C. Aceasta stimulează producția de colagen, estompând treptat vergeturile.
Ce trebuie să faci? Începe prin a spăla două lămâi, apoi stoarce sucul. Cufundă o dischetă demachiantă în sucul de lămâie, după care aplică-l pe piele, masând-o 10-15 minute. Repetă de două ori pe zi.
Gelul de aloe vera este cel mai frecvent tratament folosit pe piele, deoarece are capacitatea de regenerare a celulelor în timp ce elimină celulele moarte. El poate fi folosit și în caz de vergeturi, datorită conținutului ridicat de vitamina C și E.
Ce trebuie să faci? Extrage gelul de la o frunză de aloe vera. Masează zona afectată de vergeturi cu gel, prin mișcări circulare, blânde, 20 de minute. Repetă de două ori pe zi.
Zahăr, lapte de migdale și suc de lămâie
Proprietățile sucului de lămâie sunt deja cunoscute, însă acest tratament natural (zahărul și migdalele, mai exact) conține puternice proprietăți exfoliante.
Ai nevoie de:
- 150 ml lapte de migdale
- 1 lingură suc de lămâie
- 1 lingură zahăr
Mod de preparare
Pune într-un bol cele trei ingrediente și amestecă cu o lingură până obții o pastă. Aplică amestecul pe zona afectată de vergeturi și las-o să acționeze 40-60 de minute. Clătește la final cu apă călduță. Repetă tratamentul o dată pe zi, seara.
Albușul conține foarte multe substanțe nutritive, inclusiv proteine și aminoacizi, care sunt benefice pentru corp.
Ce trebuie să faci? Bate spumă cele două albușuri, după care aplic-o pe zonele afectate de vergeturi, așa cum ai întinde o mască, prin mișcări circulare și blânde. Las-o să acționeze 30 de minute. Clătește la final cu apă călduță spre rece.
Substanțele nutritive prezente în ingredientele enumerate mai sus oferă rezultate uimitoare. Vergeturile și alte probleme dermatologice pot fi estompate și prevenite, atâta timp cât le aplici în fiecare zi, faci sport și ai o alimentație echilibrată.

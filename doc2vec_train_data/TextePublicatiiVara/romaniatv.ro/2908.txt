Potrivit hidrologilor, în următoarele ore, se pot produce scurgeri importante pe versanţi, torenţi, pâraie, viituri rapide cu posibile efecte de inundaţii locale şi creşteri de debite şi niveluri, cu posibile depăşiri ale Cotelor de atenţie, pe afluenţii de stânga ai Mureşului aferenţi sectorului aval S. H. Gelmar - amonte confluenţă cu râul Strei (judeţul Hunedoara) şi Crişul Repede - afluenţii aferenţi sectorului amonte S. H. Vadu Crişului (judeţele Bihor şi Cluj).
Fenomenele hidrologice periculoase se mai pot produce cu probabilitate mare pe unele râuri mici din bazinele hidrografice: Sibişel - bazin superior şi Săcuieni. 

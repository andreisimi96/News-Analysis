Cătălin Cazacu, unul dintre cei mai iubiți concurenți de la Exatlon , a pus ochii pe una dintre cele mai sexy artiste din showbiz-ul românesc. Cele două vedete au fost filmate în ipostaze tandre, în cel mai extravagant club de pe malul lacului Herăstrău. 
În urmă cu câteva zile, Maria Constantin și pe Cătălin Cazacu au fost împreună în Nuba, unul dintre cele mai luxoase cluburi din zona de nord a Capitalei, acolo unde aceștia au ieșit să petreacă alături de câțiva prieteni, scrie cancan.ro .
Îmbrăcați lejer și cu bun gust, cei doi au ales, contrar așteptărilor, să se așeze la barul localului, și nu să stea la o masă, așa cum procedează majoritatea vedetelor merg în Nuba. 
Citeşte şi  Clipe grele pentru un concurent celebru de la Exatlon: "A făcut infarct"
La un moment dat, când distracția era în toi, în jurul orei 3 dimineața, Cătălin Cazacu și-a arătat deschis sentimentele față de frumoasa artistă. Fără prea mari menajamente și fără să-i pese de ochii curioșilor, sportivul a îmbrățișat-o călduros pe senzuală blondină.
La rândul ei, Maria Constantin a răspuns cu însuflețire la gestul făcut de Cătălin Cazacu. Cei doi au rămas lipiți unul de celălalt preț de câteva minute. Mai mult decât atât, în momentul în care Maria a început să se miște pe ritmurile muzicii, Cătălin a părut de-a dreptul fermecat. Cu greu a putut să-și ia ochii de la senzuala artista.
Maria Constantin nu are timp de combinații
"Este bun prieten cu o prietenă de-ale mele. L-am cunoscut în seara respectivă în Nuba. Eu îl știam de la televizor. Am petrecut în club câteva ore, este un tip foarte tare. M-am distrat și m-am simțit bine în compania lui. Nu este nimic între noi. Nu am timp de combinații, sunt prinsă cu școala în această perioadă", a declarat Maria Constantin. 

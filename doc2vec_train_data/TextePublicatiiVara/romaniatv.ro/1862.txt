Președintele Klaus Iohannis a declarat, marți, că magistrații sunt îndreptățiți să reacționeze după declarațiile lui Liviu Dragnea referitoare la plângerea împotriva premierului Viorica Dăncilă. Reacţia şefului statului vine după ce Liviu Dragnea a declarat, duminică seara, că a fost "ordonat" şi este "o acţiune clară, comandă de la Iohannis" faptul că lui Daniel Horodniceanu i-a fost prelungit mandatul de procuror şef al DIICOT, interimar, în contextul în care preşedintele PNL, Ludovic Orban, a depus plângere penală împotriva premierului Viorica Dăncilă pentru înaltă trădare. Dragnea a afirmat că speră ca niciun procuror să nu rişte atât de mult să dea curs acestei "demenţe".
Întrebat marţi dacă declaraţiile lui Liviu Dragnea, care spunea că "statul paralel" ar fi fost finanţat de unii parteneri externi, ar putea afecta relaţiile cu celelalte state, Klaus Iohannis a spus că această afirmaţie este "foarte proastă şi contraproductivă", pentru că în România nu există stat paralel, fiind doar o invenţie a social-democraţilor.
"Este o declaraţie foarte proastă şi contraproductivă. În România nu există niciun stat paralel, este invenţia PSD-iştilor prin care vor îşi motiveze demersurile antijustiţie şi antiservicii. Atât de simplu este. În România e un singur stat. Şi pe acel stat îl reprezint eu. Deci povestea cu statul paralel este o invenţie, nu ştiu dacă a PSD sau a consultanţilor PSD, dar îi asigur pe români că în România nu există stat paralel şi restul sunt poveşti prin care PSD încearcă să îşi valideze anumite demersuri destul de discutabile", a declarat Klaus Iohannis.
Şeful statului a comentat şi declaraţiile lui Liviu Dragnea despre procurori, pentru care CSM a cerut Inspecţiei Judiciare să facă verificări, spunând că „se trezeşte un politician, care mai este şi infractor" să ameninţe magistraţii la televizor, asta după ce sâmbătă seară a avut loc „un miting mediocru" împotriva justiţiei.
"Pe bună dreptate s-au revoltat magistrații. Adica cum se trezeste un politician, care mai e și infractor, să se duca la televizor și să amenințe acolo magistrații dupa ce a convocat un miting mediocru, anti-justitie. E inadmisibil. Nu putem să lăsăm statul să intre într-o situaţie de incertitudine, în derivă, şi în loc să consolidăm democraţia românească, noi aşa de dragul unui care vrea să fie mai puternic decât e sănătos, să renunţăm la valorile democratice", a declarat preşedintele Klaus Iohannis. 
Reacţia şefului statului vine după ce Liviu Dragnea a declarat, duminică seara, că a fost "ordonat" şi este "o acţiune clară, comandă de la Iohannis" faptul că lui Daniel Horodniceanu i-a fost prelungit mandatul de procuror şef al DIICOT, interimar, în contextul în care preşedintele PNL, Ludovic Orban, a depus plângere penală împotriva premierului Viorica Dăncilă pentru înaltă trădare. Dragnea a afirmat că speră ca niciun procuror să nu rişte atât de mult să dea curs acestei "demenţe".
"Nu ştiu dacă vor merge mai departe cu demenţa. Ce vă pot spune cu siguranţă este că este o comandă foarte fermă. Adică nu întâmplător a fost pus imediat Horodniceanu (Daniel Horodniceanu, n.r.) să gestioneze interimar la DIICOT, pentru că nu era obligatoriu să-l pună tot pe el. Aia a fost făcută coordonat. "Te mai ţinem, fă ceva cu aia". Sper să nu fie niciun procuror care să rişte atât de mult încât să dea curs la această demenţă. Este o demenţă. Foarte mulţi procurori riscă să plătească greu. Frica pe care o au îi face să nu mai aibă nicun fel de raţiune. Sunt unii care încearcă să se depărteze de această zonă otrăvită, sunt alţii care nu vor să mai participe la aceste execuţii şi abuzuri, şi sunt alţii care ori de frică, ori că aşa simt ei, rămân acolo ca amazoanele până când moare şi ultimul din statul paralel. Da, au de plătit, pentru că există prevederi în Codul penal care nu au fost aplicate, dar o să fie aplicate. Şi vă spun, oamenii au început să vorbească din diverse parchete, sunt destui care abia aşteaptă să înceapă să vorbească, să spună", a declarat Liviu Dragnea duminică seară la Antena 3.
Liderul PSD a adăugat că sigur este "comandă" de la Iohannis, întrucât "vor Guvernul jos". Dragnea a subliniat că miza este spargerea coaliţiei de guvernare şi a majorităţii parlamentare.
"Este o acţiune clară, comandă de la Iohannis, fără niciun fel de dubiu. Vor Guvernul jos. Ca un efect secundar, să nu ducem la capăt ceea ce deja produce efecte. Miza principală e să spargă coaliţia pentru a sparge majoritatea din Parlament, pentru a nu finaliza legile justiţiei şi Codurile penale. Şi pentru a nu finaliza legile securităţii naţionale", a susţinut liderul PSD.
Întrebat dacă "sunt şanse ca aceste lucruri să se întâmple", Dragnea a spus că nu.
"Categoric nu. Nicio şansă. Sunt absolut convins că nu mor fizic. Dacă nu mor fizic, nu am nicio problemă", a adăugat liderul PSD.
După declaraţiile şefului PSD, DIICOT a sesizat Consiliul Superior al Magistraturii. Au fost depuse doua sesizari la forul magistratilor: una care vizeaza aprarea reputatiei procurorilor care se ocupa de dosarul Dancila si alta referitoare la un atac la adresa independentei sistemului judiciar. Ca urmare a sesizărilor DIICOT, Secţia pentru procurori a Consiliului Superior al Magistraturii (CSM) a cerut Inspecţiei Judiciare să facă verificări cu privire la afirmaţiile liderului PSD, Liviu Dragnea, pentru a stabili dacă a fost afectată independenţa sistemului judiciar.

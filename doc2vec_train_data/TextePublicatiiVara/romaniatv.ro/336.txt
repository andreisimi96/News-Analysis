Germania, Polonia şi România au fost în 2016 principalii producători de ţigări din Uniunea Europeană, arată datele publicate joi de Oficiul European de Statistică, Eurostat.
În 2016, în UE au fost produse peste 527 de miliarde de ţigări, cu 36 de miliarde de mai puţine decât în 2015 şi cu aproximativ o treime (aproape 300 de miliarde) sub producţia înregistrată în urmă cu zece ani.
Producţia UE în 2016 a reprezentat echivalentul a 1.000 de ţigări, sau aproximativ 50 de pachete a 20 de ţigări, per locuitor. Valoarea producţiei de ţigări este estimată la 6,2 miliarde de euro,potrivit Agerpres .
Cu aproape 168 de miliarde de ţigări, Germania a fost principalul producător din UE în 2016. Producţia sa de ţigări a reprezentat 32% din totalul UE. Cu alte cuvinte, una din trei ţigări produse în UE a provenit din Germania.
Pe locurile următoare se află Polonia (99 de miliarde de ţigări produse în 2016, sau 19% din totalul UE), România (77 de miliarde de ţigări, 15%), Grecia (31 de miliarde de ţigări), Portugalia (27 de miliarde de ţigări) şi Bulgaria (21 de miliarde de ţigări), fiecare cu o cotă de aproximativ 5% şi producţia totală a UE.

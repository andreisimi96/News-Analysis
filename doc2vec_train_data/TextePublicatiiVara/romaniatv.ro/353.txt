28. Alexandru Mitriță
29. George Pușcaș 
La ultima conferință de presă, Cosmin Contra spunea că a ales Chile și Finlanda ca ultimi adversari pentru că "deși poate nu se pliază pe caracteristicile Muntenegrului sau Serbiei, pe care le avem în grupa de Liga Națiunilor, ne-am dorit să întâlnim echipe care să ne pună în dificultate, să jucăm de la egal la egal cu formaţii puternice și să și învingem, pentru că rezultatele contează".
ROMANIA - CHILE LIVE VIDEO ONLINE STREAMING PRO TV: "Bătrânii" lăsaţi în vacanță
Azi, la Graz, în Austria, "tricolorii" vor întâlni însă o garnitură a sud-americanilor total schimbată faţă de cea care câştiga ultimele două ediţii ale Copei America (2015, 2016) și ajungea anul trecut în finala Cupei Confederațiilor 2017 (0-1 cu Germania).
Asta pentru că noul selecționer, columbianul Reinaldo Rueda, numit la începutul acestui an la cârma echipei, a convocat 27 de jucători, dar fără marile vedete, precum portarul Claudio Bravo, Arturo Vidal sau golgeterii Alexis Sanchez și Eduardo Vargas. Lipsesc și ceilalți jucători experimentaţi precum Jean Beausejour, Mauricio Isla, Gonzalo Jara, Charles Aranguiz sau Marcelo Diaz.
Dintre toți cei enumerați, doar Bravo, Jara și Diaz n-au fost convocați și în martie, la ultimele partide amicale din acest an, victorie cu 2-1 împotriva Suediei și 0-0 cu Danemarca, ambele jucate în deplasare, pe terenul echipelor scandinave.
ROMANIA - CHILE LIVE VIDEO ONLINE STREAMING PRO TV: Au început reconstrucţia
Practic, Rueda a adus, acum, în Austria un lot cu extrem de multe noutăți, în care 11 dintre cei 27 de jucători nu au debutat încă pentru selecționata Chile. Este o echipă de perspectivă, selecţionerul anunţând de la începutul mandatului său, valabil pe 4 ani, că va începe să facă schimbul de generaţii.
O reacţie care vine după ce, deși favorită în urma ultimelor performanțe, Chile a eșuat în tentativa de a se califica la Mondialul de luna viitoare, terminând pe 6 preliminariile din grupa sud-americană!
ROMANIA - CHILE LIVE VIDEO ONLINE STREAMING PRO TV: Doar Medel dintre cei experimentaţi
Din lotul deplasat de chilieni în Austria face parte un singur jucător mai experimentat, Gary Medel, mijlocașul defensiv de la Beșiktaș, care are 110 selecții la echipa națională. Toți ceilalți 26 de colegi adună, împreună, 121 de prezențe la prima echipă a Chile. Medel a fost și căpitanul echipei care a pierdut cu 3-2 meciul amical disputat cu România, la Cluj, în iunie 2017, chiar înainte de debutul la Cupa Confederațiilor, unde sud-americanii au ajuns până în finală. 
Comenteaza // Vezi comentarii
        Citeste mai mult despre:   

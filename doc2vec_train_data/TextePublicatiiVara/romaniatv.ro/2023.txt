Aceste brioşe cu lămâie sunt un desert simplu, pe care îl poţi face şi tu acasă. Iată care sunt ingredientele de care ai nevoie și pașii pe care trebuie să îi urmezi.
1 lingură coajă de lămâie
2 linguri suc de lămâie proaspăt
1 linguriţă esenţă vanilie
2 linguriţe bicarbonat de sodiu
1 praf sare
2-4 linguri suc de lămâie
Mod de preparare brioșe cu lămâie
Încingi cuptorul. Pregăteşti tava cu hârtie de copt pentru brioşe. Pregăteşti toppingul şi amesteci toate ingredientele cu furculiţa (făina, zahărul, puţină sare şi untul topit) într-un bol nu prea mare, apoi laşi compoziţia deoparte.
Amesteci ouăle cu mixerul, aproximativ 1-2 minute, până se îngroaşă şi capătă o consistenţă spumoasă. Încorporezi zahărul şi uleiul şi amesteci până la omogenizare. Adaugi coaja şi sucul de lămâie, esenţa de vanilie, bicarbonatul de sodiu şi un praf de sare. Torni smântâna şi încorporezi făina, folosind o lingură de lemn.
Umpli formele de brioşe cam trei sferturi. Peste ele, torni amestecul preparat anterior, pentru topping. Dai tava la cuptor 18-22 de minute, până trece testul cu scobitoarea, şi laşi brioşele să se răcească 5 minute în tavă, apoi le scoţi pe un suport, până se răcesc complet.
Glazura este opţională, dar oferă un plus de aromă acestui desert. Pentru a prepara glazura, amesteci zahărul pudră cu sucul de lămâie şi îl torni uşor peste brioşe.

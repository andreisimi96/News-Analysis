Serghei Lavrov l-a invitat pe Kim Jong-un să efectueze o vizită în Rusia: "Veniţi în Rusia, ne-am bucura să vă primim", a declarat Serghei Lavrov la sfârşitul întrevederii cu Kim Jong-un.
Aflat în Coreea de Nord, Lavrov a declarat că problema nucleară din Peninsula Coreeană nu poate fi rezolvată complet până când sancţiunile impuse Phenianului nu vor fi ridicate.
"Ajungând la sancţiuni, este absolut evident că pornind de la această discuţie privind rezolvarea problemei nucleare a Peninsulei Coreene, noi credem că aceasta nu poate fi completă până când sancţiunile nu vor fi eliminate", a afirmat oficialul rus.

Vânzătoarea unui magazin alimentar din Arad a fost lovită violent cu pumnul în faţă şi strânsă de gât de către un client. Totul a început de la o îngheţată. Bărbatul a fost dus la poliţie, potrivit aradon.ro . 
In imaginile surprinse pe camerele de supraveghere se vede cum bărbatul a aruncat o caserolă cu înghetata pe vitrina frigorifică, spunând, conform victimei, că este prea scumpă. Vânzătoarea i-a impins coşul de cumpărături, iar clientul şi-a pierdut cumpătul şi a lovit-o cu pumnul în plina figură. Apoi a strâns-o de gat, iar femeia a ripostat trăgându-l de tricou.
Vânzatoarea lovită a facut plângere împotriva agresorului, iar cazul este anchetat acum de poliţişti. 

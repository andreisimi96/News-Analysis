Magistraţii au respins cererea de eliberare condiţionată înaintată de Cristi Borcea, motivând că timpul petrecut de acesta în detenţie este insuficient şi că, deşi a spus că cei şapte copii au nevoie de tată, oricum el va locui cu mama sa, nu cu vreunul dintre minori.
Cristi Borcea a scris în cererea de liberare condiționată, depusă în luna mai, că cei șapte copii ai săi au nevoie de el.  Judecătorii susţin, în motivare, că nu au fost convinși de această situație!
"Privitor la situația familială a deținutului (șapte copii în întreținere, din care șase minori) instanța constată că aceasta nu se circumscrie nici unui criteriu de analizat la aprecierea oportunității acordării liberării condiționate unui condamnat. (...) Analizând declarațiile notariale depuse la dosar în apărarea deținutului, prin apărătorul ales, declarații date de persoanele de sex feminin cu care deținutul are copii, dar și declarația mamei acestuia, se reține că ulterior liberării deținutul va locui cu mama sa și nu cu vreunul dintre copii", este motivarea instanței.
Mihaela Borcea, GEST INCREDIBIL pentru fostul ei soţ. Cum a reacţionat Cristi Borcea
Judecătorii au considerat că achitarea prejudiciului nu poate fi luată în seamă şi susţin că faptele comise sunt grave, de aceea timpul petrecut în detenție este "vădit insuficient".
Magistraţii Judecătoriei Sectorului 4 au respins, la începutul lunii mai, cererea de eliberare condiţionată făcută de Cristi Borcea, decizia putând fi contestată. Acesta poate depune o nouă solicitare de eliberare pe 26 august 2018.

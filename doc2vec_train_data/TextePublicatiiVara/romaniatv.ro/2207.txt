Marius Lăcătuş va colabora cu Ştefan Iovan şi Gheorghe Niţu. Lăcătuş, care era directorul tehnic al echipei până acum, îl înlocuieşte pe Ion Ion, demis în urma analizei activităţii sportive a secţiei de fotbal a CSA Steaua.
Obiectivul primei echipe a clubului este promovarea în Liga a III-a.
Totodată, Vasile Aelenei a fost retrogradat la o grupă de juniori din cadrul Centrului de copii şi juniori, unde a fost numit în funcţia de şef Adrian Bumbescu, obiectivul său fiind restructurarea activităţii centrului şi implementarea liniei metodice de pregătire a echipei de seniori la grupele 2000-2003.
CSA Steaua a ratat calificarea la barajul de promovare în Liga a III-a, după ce a fost învinsă de Academia Rapid cu scorul de 2-0, într-o partidă din cadrul etapei a treia, ultima a play-off-ului Ligii a IV-a.

Fostul premier Victor Ponta susţine că cei care au plecat din PSD s-au mândrit cu realizările guvernărilor din 2001-2004 şi 2012-2015, dar acum, Guvernul Dăncilă “a adus cea mai incompetenţa şi obedienţă echipă de guvernare” şi spune că foşti baroni din PD şi PRM "tronează" în prezent la conducerea PSD.
Ponta mai afirmă că cei care la ultimele campanii electorale se lăudau cu realizările Guvernului său, astăzi îl înjură. Ponta îi numeşte "huligani frustraţi" pe cei care ii califică drept trădători pe demisionarii din PSD. El crede că liderul PSD, Liviu Dragnea, trebuie să le spună colegilor de ce s-a dus la toate întâlnirile cu procurorul-şef al DNA, Laura Coduţa Kovesi, şi cu şefii serviciilor secrete. El spune că nu va face alianţă cu PNL, catalogând partidul ca nefiind o alternativă viabilă pentru PSD.
"PSD a fost capturat şi este condus acum de un grup de oameni care au crescut în PD-ul lui Băsescu şi au migrat în 2001 din Opoziţie la Putere. Aceşti oameni ne-au dat afară sau ne-au îndepărtat din PSD pe noi, cei care am fost doar acolo de la început, şi ne numesc trădători pentru că plecăm de la Putere într-un proiect nou care nu are de oferit nici funcţii nici avantaje", a scris Victor Ponta pe contul său de Facebook.
El susţine că cei care au plecat din PSD s-au mândrit cu realizările guvernărilor din 2001-2004 şi 2012-2015, dar acum, Guvernul Dăncilă "a adus cea mai incompetenţa şi obedienţă echipă de guvernare".
Ponta acuză că foşi baroni din PD şi PRM "tronează" azi în conducerea PSD.
"Foşti PD-işti şi PRM-işti alături de baroni nemuritori tronează azi în fotoliile de conducere şi folosesc PSD ul pentru putere şi bani. PSD a fost partidul oamenilor competenţi şi al celor cu venituri medii şi mici care au nevoie de politici dezvoltare şi bunăstare. Azi, pe scaunul de Premier ocupat de Adrian Năstase stă Viorică Dăncilă. Pe scaunul de la Congres al Preşedintelui de onoare al PSD, Ion Iliescu, a stat iubita lui Dragnea. Prefectul de Teleorman care a semnat trecerea Lacului Belina din patrimoniul judeţului la firma Teldrum este acum Ministru de Interne, iar colegii de vacanţe şi de proprietăţi în Brazilia fac numiri în funcţii şi conduc informal Guvernul şi Parlamentul", mai spune el.
Victor Ponta susţine că în ultimele campanii electorale, cei care azi îl înjură se lăudau cu realizările Guvernului său.
"În ultimele campanii electorale, inclusiv în cea din 2016, Dragnea şi cei care mă înjură azi în toate felurile au mers în faţă oamenilor cu pliante în care se lăudau cu realizările Guvernului Ponta şi promiteau să le continue. Acum, oamenii se consideră minţiţi şi sunt dezamăgiţi de ceea ce s-a întâmplat cu votul lor", a mai spus fostul premier.
Fostul premier afirmă că nu a mai vorbit cu preşedintele Klaus Iohannis din 2015, în schimb, Dragnea "a făcut cărare la Cotroceni" pentru a-i retrage lui sprijinul politic şi mai târziu pentru a determina nuirea Vioricăi Dăncilă.
"Eu cu Preşedintele Iohannis am vorbit ultima data în 2015 când eram Premier, însă Liviu Dragnea a făcut cărare la Cotroceni ( cum făcea şi la Băsescu) din toamnă lui 2015 că să îmi retragă mie sprijinul politic până în Ianuarie 2018 că să îi numească protejata din Videle în funcţia de Premier. În materie de colaborare cu Klaus Iohannis doar Liviu Dragnea are ceva de povestit votanţilor PSD", mai acuză Ponta.
Acesta crede că Liviu Dragnea trebuie să le spună colegilor de ce s-a dus la toate întâlnirile cu Laura Coduţa Kovesi şi cu şefii serviciilor secrete.
"În mascaradă de luptă cu "Statul Paralel", Liviu Dragnea trebuie să le spună colegilor săi de ce a insistat atât de mult să meargă la taote întâlnirile cu Codruţa Kovesi şi şefii serviciilor de informaţii, de ce nu a spus niciodată nimic despre problemele colegilor, ci doar a cerut protecţie pentru el însuşi, de că tăia porci la vile de protocol şi o mângâia pe ghips pe prietenă lui "Codruta"-mai ales să spună de ce a susţinut în 2016 numirea Codrutei Kovesi pt un nou mandat de 3 ani în fruntea DNA deşi cunoştea deja abuzurile şi greşelile comise", mai scrie Victor Ponta pe contul său.
Referindu-se la cei care îi critică pe demisionarii din PSD, Ponta spune: "Limbajul de huligani frustraţi atunci când împroaşcă cu epitetele de "şobolani, trădători , securişti" împotriva celor care au curajul să spună adevărul demonstrează tuturor nivelul lor moral şi intelectual/ şi nu face decât să producă mai multă dezamăgire şi dezgust".
Victor Ponta mai afirmă că liderul PSD şi-a câştigat sprijinul multor lideri politici sau din presă prin promisiunea repetată de a adopta legile privind amnistia şi graţierea, ceea ce sigur nu este în interesul PSD, iar "oamenii Darius Valcov sau Dan Andronic îl slujesc şi acum sperând că îi va scăpa de problemele penale dar au toate şansele să aibă soartă "prietenilor" de la Constanţa- Nicuşor Constantinescu şi Radu Mazăre care au fost şi ei "ajutati" de".
"Aşa-zisele legi ale justitiei au reprezentat un simplu instrument de negociere prin care Dragnea speră să îşi asigure imunitatea şi controlul viitor al unui Sistem ce rămâne neschimbat / achitările decise de ÎCCJ în cazurile Calin Popescu Tariceanul sau Ponta-Sova i-au provocat o supărare atât de mare încât nici măcar formal nu a putut să spună public că se bucură . #ProRomania va promova şi vota schimbări legislative care să oprească şi să pedepsească abuzurile comise de procurori incompetenţi că şi metodă de înlăturarea a adversarilor politici prin dosare fabricate", a adăugat fostul premier.
Ponta spune că partidul său nu va face alianţă cu PNL.
"#ProRomania nu se aliază cu PNL Orban ( pe care îl vedem incapabil să fie o alternativă viabilă ) nici nu îşi doreşte la guvernare altfel decât prin votul oamenilor / va reamintesc că PSD la comandă lui Liviu Dragnea a votat investirea Guvernului Ciolos şi a refuzat în 2016 depunerea unei moţiuni de cenzură / Guvernele PSD conduse de Grindeanu şi Tudose au fost dărâmate de Liviu Dragnea şi nu de #ProRomania", a mai scris el.
Tot acesta mai afirmă că ultimul Congres al PSD a fost o batjocorire, după ce preşedintele executiv şi vicepreşedinţii au fost aleşi tot din Teleorman.
"Batjocorirea la ultimul Congres a unor oameni reprezentativi pt PSD cum sunt Ecaterina Andronescu şi Nicu Banicioiu, ocuparea poziţiilor de preşedinte executiv tot şi vicepreşedinte tot de către persoane din Teleorman. Promovarea în conducere a unor simpli executanţi obedienţi a demonstrat tuturor că democraţia internă şi diversitatea în PSD nu mai sunt posibile cât timp la conducere este Gruparea de la Teleorman", încheie postarea Victor Ponta.

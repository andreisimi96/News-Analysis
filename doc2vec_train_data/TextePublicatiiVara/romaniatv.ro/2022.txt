"După plecarea lui Dan Petrescu, pe care nu am dorit-o, am fost puşi în situaţia s găsim un alt nou antrenor, iar acesta este Edi Iordănescu. Avem mare încredere în el. Are un staf foarte bun, este un atrenor modern. Am semnat un contract pe trei ani", a spus Iuliu Mureşan, preşedintele lui CFR Cluj.
La rândul său, Edi Iordănescu a spus: "Este un moment fericit pentru mine, este o onoare în acelaşi timp, mă bucură foarte mult să stau la această masă. Întotdeauna am venit ca şi adversar aici, e un moment special pentru mine şi cred că e un drum nou pentru mine şi pentru staff-ul meu. Sper să fie o colaborare fructuoasă, fericită. Mă bucur că voi avea posibilitatea să lucrez pentru un club cu tradiţie.
Sunt nişte etape ale carierei pe care le-am parcurs. Aveam nevoie de acest moment. E adevărat că a contat foarte mult şi clubul, dar şi oraşul, un oraş civilizat. Familia mea se va adapta aici. Odată venită propunerea din partea CFR-ului. Pot să spun public că latura financiară nu a fost cea mai importantă pentru mine. Au fost soluţii în străinătate care însemnau peste ce voi câştiga eu la CFR. Pentru mine e important că acest club îmi va da posibilitatea să mă bat pentru obiective importante.
Am simţit încredere necondiţionată din partea dânşilor. Le mulţumesc şi sunt sigur că împreună vom avea realizări Mai este un amănunt, pe care l-am lăsat la urmă. Vin după un antrenor pe care îl apreciez extrem de mult, un antrenor care este apraope sentimental de familia mea. În trecut a fost debutat şi crescut de tatăl meu, este o plăcere să vin după el. Ştiu că sunt multe lucruri bune pe care le voi găsi aici. Vom munci să le consolidăm. Întotdeauna este loc de mai bine".

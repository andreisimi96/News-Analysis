CM 2018. Luis Rubiales, preşedintele Federaţiei Spaniole de Fotbal, a anunţat că l-a demis pe seleecţionerul Julen Lopetegui. Preşedintele Federatiei a fost extrem de deranjat de faptul că Lopetegui a acceptat oferta lui Real Madrid, cu doar două zile înainte de startul Campionatului Mondial.
Citeşte şi PROGRAM CM 2018 LIVE ONLINE. Totul despre meciurile din grupa B, echipe şi predicţii. Bătălia ibericelor
Ca selecţioner al Spaniei, Julen Lopetegui are un palmares remarcabil, fiind neînvins în 20 de meciuri disputate: 14 victorii şi 6 egaluri. Sub comanda sa, naţionala iberică a marcat 61 de goluri şi a primit numai 13. Lopetegui, care are 51 de ani, pregătea naţionala Spaniei din vara lui 2016, când l-a înlocuit pe Vicente del Bosque. Tehnicianul de origine bască îşi prelungise recent contractul cu La Roja până în 2020.
Întrebat cine îi va lua locul lui Lopetegui, Luis Rubiales a declarat: "Încă nu ştim. O să încercăm să fim cât mai discreţi, dar de îndată ce vom avea un nume vă vom comunica".
Spania debutează la CM 2018 vineri seara, de la ora 21.00, urmând să joace împotriva Portugaliei.
Comenteaza // Vezi comentarii
        Citeste mai mult despre:   

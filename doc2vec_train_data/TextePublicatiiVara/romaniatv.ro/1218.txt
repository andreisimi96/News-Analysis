Scopul misiunilor Jandarmeriei Capitalei este acela de a menţine un climat de linişte care să permită exercitarea drepturilor şi libertăţilor garantate tuturor cetăţenilor de prevederile legale în vigoare şi de Constituţia României.
Potrivit Jandarmeriei, dispozitivul de intervenţie al Direcţiei Generale de Jandarmi a Municipiului Bucureşti va fi dimensionat corespunzător astfel încât să permită îndeplinirea misiunilor specifice în cele mai bune condiţii.
De asemenea, la nevoie, acest dispozitiv va putea fi suplimentat în cel mai scurt timp, fiind pregătită, în acest sens, rezerva de cadre necesară.
Jandarmii recomandă cetăţenilor care vor participa la aceste adunări publice să manifeste înţelegere faţă de măsurile luate, să adopte un comportament civilizat, să respecte indicaţiile jandarmilor, să evite conflictele de orice natură şi să anunţe cea mai apropiată patrulă de jandarmi dacă observă persoane care au un comportament antisocial.
Nu în ultimul rând, din raţiuni de siguranţă publică, participanţii la protest sunt rugaţi să nu deţină bagaje sau genţi voluminoase şi să se îndepărteze de persoanele/grupurile care au intenţia de a periclita buna desfăşurare a evenimentelor.
Primăria Generală a Municipiului Bucureşti, prin Comisia de Avizare a Cererilor de Organizare a Adunărilor Publice, a aprobat pentru sâmbătă următoarele evenimente:
1. Piaţa Constituţiei - Teatrul Excelsior - eveniment cultural - spectacol de teatru "Vlaicu Vodă";
2. Creart - Centrul Istoric - eveniment cultural - Simfonii pe asfalt;
3. Asociaţia Accept - Marş al Diversităţii pentru vizibilitatea comunităţii LGBT
4. Fundaţia Inovaţii Sociale Regina Maria - eveniment divertisment pentru copii - Marea Ţopăiala - Parcul Regele Mihai I Nordului;
5. Asociaţia Platforma Unionistă "Acţiunea 2012" - adunări publice de susţinere a unirii cu Republica Moldova
6. Asociaţia Iniţiativa Prelungirea Ghencea şi Grupul Civic Iniţiativa Domneşti
7. Societatea Rima Special SRL - eveniment cultural - Cărţi pe roţi
8. Asociaţia Romana Quigong Falun Dafa Romania - acţiune de informare
9. SC Olga Gudynn International School SRL - eveniment sportiv - în parcul Regele Mihai I
10. PSD - adunare publică împotriva abuzurilor
11. Partidul Noua Dreaptă - Marşul Normalităţii
12. PROEDUS - eveniment sportiv - cros - în Parcul Regele Mihai I
13. Teatrul Ţăndărică - spectacole de teatru - Parcul Sebastian

Nu puţine sunt alimentele bune pentru ficat pe care poţi să le incluzi în dieta zilnică. Acestea nu doar că ajută la prevenirea afecţiunilor hepatice, ci aduc beneficii şi în procesul de regenerare.
Consumul excesiv de alimente procesate, alcoolul, produsele chimice, poluarea și alți factori suprasolicită ficatul, încărcându-l cu toxine, astfel că el nu funcționează întotdeauna corect. Iată, așadar, câteva remedii naturale care ajută la curățarea ficatului!
Bea apă cu lămâie
Un pahar de apă călduță cu lămâie consumat în fiecare dimineață, pe stomacul gol, elimină toxinele din ficat, stimulează metabolismul și ajută digestia, evitându-se, astfel, constipația.
Fructul de avocado este considerat una dintre cele mai bune surse de grăsimi sănătoase, fiind un bun protector al ficatului. Un studiu efectuat în Japonia a arătat că consumul de avocado împiedică ficatul să acumuleze toxine.
Hidratarea, esenţială pentru sănătatea ficatului
Unul dintre cele mai bune remedii pentru protejarea ficatului este consumul de apă, între șase și opt pahare zilnic, cel puțin. În plus, o hidratare corespunzătoare a corpului permite, de asemenea, curățarea rinichilor.
Evită pe cât posibil alimentele procesate
Este extrem de important să evitați consumul excesiv de zahăr, de făinoase și orice alte alimente procesate, deoarece ficatul nu va face decât să transforme toate aceste grăsimi în colesterol.
Ceaiul de păpădie, aliat al sănătăţii hepatice
Rădăcina de păpădie este folosită încă din antichitate pentru tratarea afecțiunilor hepatice, dar și pentru curățarea ficatului. Consumați sub formă de ceai (poți procura din magazinele naturiste).
Adaugă usturoi la prepararea mâncărurilor
Usturoiul este unul dintre cele mai puternice remedii naturale și contribuie la întărirea sistemului imunitar, apărându-l de viruși și bacterii. Usturoiul conține, de asemenea, substanțe sulfuroase, care sunt responsabile de activarea enzimelor, având scopul de a îmbunătăți funcția ficatului.
Varza de Bruxelles detoxifiază ficatul
Leguma conține glucozinolat, o componentă sulfuroasă care protejează și curăță organismul de toxine.
Ceaiul verde, remediul cu zeci de beneficii
Este demonstrat faptul că ceaiul verde contribuie la curățarea ficatului într-un mod natural și protejează organismul împotriva tumorilor și hepatitelor virale. De asemenea, consumul de ceai verde ajută la eliminarea grăsimilor acumulate la nivelul ficatului.
Băutura care ajută la curățarea ficatului
Această rețetă de smoothie are efecte depurative excelente, fiind ideală pentru curățarea ficatului, îmbunătățirea digestiei și pierderea de kilograme.
Aveți nevoie de:
- 2 tulpini de aloe vera;
- sucul de la o lămâie;
- câteva frunze proaspete de mentă;
- 1 linguriţă de turmeric;
- 500 ml de apă rece.
Extrageți pulpa din tulpinile de aloe vera și amestecați bine cu celelalte ingrediente într-un blender până când obțineți o pastă cu textură netedă. Consumați băutura dimineața, pe stomacul gol.

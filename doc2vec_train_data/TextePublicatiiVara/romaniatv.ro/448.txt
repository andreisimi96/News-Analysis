Un automobil de la Ministerul Afacerilor Interne, care se afla în misiune și transporta o bombă, a fost șicanat în trafic de un șofer deranjat de viteza de deplasare a angajaților ISU, scrie stirileprotv.ro.
Şoferul autoturismului ministerului a semnalizat dreapta pentru a-l lăsa să intre în depășire, însă șoferul nervos a continuat șicanarea, frânând în mod repetat în fața maşinii de poliţie.
Incidentul a avut loc miercuri, pe raza municipiului Iași. Ulterior, individul s-a oprit în fața mașinii ce aparține MAI și s-a aratat foarte deranjat, deoarece angajații ISU se deplasau “prea încet”, în condițiile în care aceștia circulau cu viteză legală.
Șoferul a fost identificat și va fi nevoit să se prezinte la sediul Poliției Rutiere pentru a fi audiat.

Sărbători religioase ortodoxe: Sf. Cuv. Onufrie cel Mare şi Petru Atonitul
Sărbători religioase greco-catolice: Sf. cuv. Onofrei; Sf. cuv. Petru Atonitul
Sărbători religioase romano-catolice: Sf. Gaspar, pr.
Sfântul Cuvios Onufrie cel Mare, pomenit în calendarul creştin ortodox la 12 iunie, este unul dintre marii pustnici egipteni, trăitor în a doua jumătate a secolului al IV-lea.
Fiul regelui Persiei, în vremea în care la Roma era împărat Diocleţian (284-305), Sfântul Onufrie s-a făcut monah într-o mănăstire cu viaţa de obşte din ţinutul Tebaida, în pustia Ermopole (Egipt). A părăsit însă mănăstirea, retrăgându-se în pustie, unde a vieţuit vreme de şaizeci de ani, nevăzând faţă omenească, hrănindu-se dintr-un finic (curmal) aflat în apropierea chiliei sale.
A fost întâlnit de Ava Pafnutie, în peregrinările sale pe la părinţii pustiei, acesta a fost de faţă la moartea sa.
În timp ce învelea trupul Sfântului Onufrie cu o parte din veştmântul său, Ava Pafnutie a văzut cum îndată a căzut coliba sfântului, s-a uscat finicul şi a secat firul de apă care curgea acolo.
Comenteaza // Vezi comentarii
        Citeste mai mult despre:   

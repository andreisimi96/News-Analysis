Zeci de poliţişti, pompieri, dar şi localnici au răscolit pădurile, râurile şi chiar gospodăriile. Misiunea a fost cu atât mai dificilă cu cât fata, chiar dacă era găsită întâmplător, nu putea spune ce i se întâmplă şi nici că are nevoie de ajutor. La cinci ani, nu ştie încă să vorbească. După două zile de căutări, copila a fost găsită într-o pădure, la trei kilometri de casă.
Copila a dispărut de acasă vineri, în jurul orei 11:00, atunci când a plecat în pădure după fratele său. Când a văzut că micuţa nu mai vine acasă, mama acesteia a alertat autorităţile.

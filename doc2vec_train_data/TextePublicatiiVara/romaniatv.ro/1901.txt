Aspecte legate de propunerile de modificare a Legii 303/2004 privind Statutul judecătorilor şi procurorilor şi Legea 304/2004 referitoare la organizarea judiciară au fost subiectele discutate marţi de conducerea Înaltei Curţi de Casaţie şi Justiţie cu delegaţia Comisiei de la Veneţia, potrivit Agerpres.
La sediul Înaltei Curţi, a avut loc marţi întâlnirea conducerii Instanţei supreme cu membrii delegaţiei Comisiei de la Veneţia.
"În cadrul discuţiilor au fost abordate aspecte legate de propunerile de modificare a Legii nr. 303/2004 privind Statutul judecătorilor şi procurorilor şi nr. 304/2004 privind organizarea judiciară", se arată într-un comunicat al Instanţei supreme.
Delegaţia a fost primită de preşedintele Înaltei Curţi de Casaţie şi Justiţie, Iulia Cristina Tarcea, şi vicepreşedintele instanţei, Gabriela Elena Bogasiu.
Delegaţia Comisiei de la Veneţia a fost compusă din Hanna Suchocka, Nicolae Eşanu, Jean-Claude Scholsem, Kaarlo Tuori, Thomas Markert şi Artemiza-Tatiana Chisca.

"Am auzit că toate fetele joacă la turneul internaţional de la Bucureşti, e foarte plăcut pentru România. Eu nu ştiu sigur dacă voi participa, dar în mare parte nu prea, pentru că e pe zgură după iarbă şi e destul de greu", a spus Simona Halep.
Ea a menţionat că încearcă să se acomodeze cât mai repede pentru turneele pe iarbă care urmează. "În fiecare an este la fel, încerc să merg acolo din timp şi să mă acomodez cât se poate de bine până la Wimbledon", a adăugat numărul 1 mondial.
Citeşte şi Simona Halep, despre caricatura din Charlie Habdo şi episodul cu Firea, de la Arena Naţională. Ce spune campioana de la Roland Garros
Simona Halep a participat, vineri, la deschiderea oficială a primei ediţii a turneului de hochei pe gheaţă "Simona Halep Challenge", de la Patinoarul Ţiriac din Otopeni, rezervat copiilor sub 10 ani. Ea s-a întâlnit cu componentele echipei de fete care îi poartă numele. "Eu m-am ataşat de hochei fără niciun interes şi fără niciun obiectiv. Vreau numai ca aceste fete să se bucure de acest sport şi să facă multă mişcare. Ştiu să patinez şi cred că patinez destul de OK. Îmi plac foarte mult copii, mă bucur să îi văd atât de calzi cu mine", a afirmat Halep.
Simona Halep, numărul 1 mondial, a câştigat, la 9 iunie, primul său titlu de Mare Şlem, după ce a învins-o pe americanca Sloane Stephens în finala de la Roland Garros, cu 3-6, 6-4, 6-1.

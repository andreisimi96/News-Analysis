"După negocieri intense" între formaţiunea de centru-dreapta a cancelarului (CDU) şi partidul conservator bavarez (CSU), "am căzut de acord" în privinţa unor măsuri pentru a reduce imigraţia ilegală, a afirmat ministrul Horst Seehofer la finalul ultimei încercări de a găsi un compromis.
Al treilea partener al coaliţiei guvernamentale, Partidul Social-Democrat (SPD), urmează să anunţe dacă acceptă termenii acordului, mai scrie AFP.

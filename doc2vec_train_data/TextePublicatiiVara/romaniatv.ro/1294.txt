Jean Uncheşelu, procurorul care l-a anchetat pe fostul premier Victor Ponta, cere să plece din DNA, informează România TV. Potrivit sursei citate, şi alţi procurori au urma să plece din DNA în următoarea perioadă.
Cererea procurorului Jean Uncheşelu de încetare a activităţii la DNA urmează să fie discutată de CSM în data de 12 iunie.
Potrivit ordinii de zi postată pe site-ul CSM pentru data de 12 iunie, Secţia pentru procurori din cadrul CSM urmează să ia o decizie în ceea ce priveşte "cererea formulată de domnul procuror UNCHEŞELU JEAN-NICOLAE de încetare a activităţii la Direcţia Naţională Anticorupţie şi continuare a activităţii la Parchetul de pe lângă Tribunalul Dolj sau Parchetul de pe lângă Judecătoria Craiova".
Jean Uncheşelu este cercetat disciplinat de Inspecţia Judiciară.
Vă reamintim că fostul premier Victor Ponta anunţat la sfârştul lunii mai că va trimite un memoriu cu toate încălcările de lege din dosarul Turceni-Rovinari, în care a fost achitat de către ÎCCJ, în primă instanţă, pe care îl va trimite Ministerului Justiţiei, CSM şi procurorului general al României. Ponta a completat că vrea să-l dea în judecată, în civil, pe procurorul Jean Uncheşelu, procurorul care s-a ocupat de dosarul său. 
"Am făcut un memoriu împreună cu avocaţii mei în care am scris care au fost încălcările de lege din dosarul meu, le voi înainta săptămâna viitoare către MJ, CSM, procurorul general al României. După care vrem să-l dăm în judecată, eu şi cu alţii, în civil pe procurorul de caz, Uncheşelu, vreau să plătească din buzunarul lui. Dacă instanţa îl va pune să plătească salariul meu de premier, al altor directori, avocaţii, atunci data viitoare se va gândi de două ori, băi am probe, dacă n-am probe ăştia o să vină după mine. Dacă nimeni nu plăteşte, data viitoare un alt procuror va face la fel. Să ştiţi că în SUA, Germania se întâmplă asta, domnule aţi acuzat pe nedrept pe cineva îi luaţi banii", a declarat Victor Ponta, la  România TV .
Acesta a adăugat că nu este interesat de răzbunare, ci de îndreptarea lucrurilor şi că, în baza răspunsurile primite de la ministrul Justiţiei Tudorel Toader, procurorului general Augustin Lazăr şi reprezentanţilor Consiliului Superior al Magistraturii (CSM), se va duce să se adreseze Parlamentului.
"Eu voi depune nişte documente care nu au caracter politic cu articole din Codul penal şi de procedură penală care au fost încălcate. Sincer, eu nu cred că vor minţi şi îmi vor spune da, s-a încălcat articolul acela sau acela. De exemplu, procurorul a minţit când s-a dat comunicatul de presă. Eu voi arăta nişte fapte la care procurorul, Pe baza acelor răspunsuri o să mă duc în Parlament şi o să le spun, colegi le-am zis în trecut oamenilor votaţi-ne oameni bun că vom adopta o lege prin care procurorul plăteşte pentru nedreptăţi făcute, ceea ce nu s-a întâmplat până acum. (...) Sigur răzbunarea e dulce, dar nu mă interesează, ci să îndrept lucruri", a completat Ponta.

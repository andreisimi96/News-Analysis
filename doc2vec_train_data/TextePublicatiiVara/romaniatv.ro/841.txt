ROLAND GARROS 2018. Americanca Sloane Stephens, locul 10 WTA, a învins-o, marţi, cu scorul de 6-3, 6-1, pe rusoaica Daria Kasatkina, locul 14 WTA, calificându-se pentru prima dată în semifinalele turneului de la Roland Garros.
Jucătoarea de 25 de ani s-a impus într-o oră şi 10 minute.
Citeşte şi ROLAND GARROS 2018. Dominic Thiem, primul calificat în careul de aşi. Austriacul e pentru al treilea an la rând în semifinale
Ea va da piept în penultimul act cu compatrioata ei, Madison Keys, locul 13 WTA şi cap de serie numărul 13, care a trecut în sferturi, cu scorul de 7-6 (5), 6-4, pe Iulia Putinţeva din Kazahstan, locul 98 WTA.
Cele două americance s-au întâlnit şi în finala ultimei ediţii a US Open, când Stephens s-a impus cu 6-3, 6-0.
Cealaltă semifinală va fi stabilită miercuri, după meciurile Simoan Halep, locul I WTA - Angelique Kerber (Germania), locul 12 WTA şi Garbine Muguruza (Spania), locul 3 WTA - Maria Şarapova (Rusia), locul 30 WTA.

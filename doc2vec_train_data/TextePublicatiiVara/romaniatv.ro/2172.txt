CUPA MONDIALĂ 2018. Preşedintele Rusiei, Vladimir Putin, şi conducătorul FIFA, Gianni Infantino, au asistat miercuri seara, alături de alte câteva mii de spectatori, la un concert de muzică clasică şi operă, în Piaţa Roşie din Moscova, cu o zi înaintea startului Cupei Mondiale de fotbal 2018.
CUPA MONDIALĂ 2018. În faţa cupolelor colorate ale catedralei Sfântul Vasile Blajinul, cei doi demnitari au ascultat faimosul Concert pentru pian nr.1 de Ceaikovski, dirijat de celebrul şef de orchestră Valeri Gherghiev.
Cântăreaţa rusă de operă Ana Netrebko, tenorul franco-italian Roberto Alagna, precum şi tenorul peruan Juan Diego Florenz au susţinut recitaluri, în faţa miilor de spectatori aflaţi lângă zidurile Kremlinului.
Pianistul rus Denis Maţuev a prezentat creaţia sa, "Simfonia Golului", pe care a compus-o plecând de la golurile marcate în timpul finalelor Cupelor Mondiale, în timp ce deasupra Pieţei Roşii soarele asfinţea.
Pe străzile din jurul celebrei pieţe din centrul capitalei ruse, care s-a numit anterior Piaţa Sfintei Treimi, atmosfera a fost una festivă, barurile din apropiere fiind pline.
Citeşte şi SONDAJ CM 2018. Cine va câştiga Cupa Mondială? Se vor adeveri predicţiile caselor de pariuri? Votează!
Desfăşurate în număr mare, forţele de ordine au ţinut tot timpul sub observaţie mulţimea.
"Este, probabil, cel mai sigur loc din lume, când vezi toate aceste uniforme", a exclamat suporterul australian Alan Vigor (58 ani), încercând să-i facă să zâmbească pe poliţişti. "Unul din zece zâmbeşte", a asigurat el.
Suporterii naţionalei Peru, participantă la Cupa Mondială pentru prima oară din 1982, agitau pe străzile din Moscova drapele în culorile alb şi roşu ale ţării lor.
"Suntem atât de numeroşi aici, se împlinesc 36 de ani de când aşteptăm acest moment. Trebuie să câştigăm", a declarat pentru AFP Susana Irribarren (29 ani), care a zburat 18 ore cu avionul pentru a ajunge în capitala rusă.
"Speră că Marocul va câştiga. Iar dacă nu va fi cazul, atunci sper că va fi o altă ţară arabă", a spus Achraf Mrabti, un student la medicină care locuieşte în Rusia.
Red Square invite-only tonight because of Russia’s national day. Hasn’t stopped Peru fans partying alongside it, though. #WorldCup #PER pic.twitter.com/mlIJ0nhIBq
Comenteaza // Vezi comentarii
        Citeste mai mult despre:   

Bărbatul de 48 de ani a murit înfipt într-un gard la doar o zi după ce şi-a prezis moartea. Bărbatul a fost descoperit în curtea unei case, la aproape 300 de metri de locuinţa sa. Pantofii rămăseseră agăţaţi în sârma ghimpată a gardului.
Un adolescent care trecea prin zonă a fost cel care l-a găsit. Băiatul a sunat imediat la 112.
Înainte cu o zi de tragedie, victima a vorbit cu mătuşa sa căreia i-a spus că presimte că i se apropie sfârşitul şi că îl vor găsi mort.
După ce a fost părăsit de soţie, bărbatul locuia singur.  Cei trei copii se află la muncă în Anglia. Victima muncea cu ziua prin sat, iar din cauza supărărilor dăduse în patima alcoolului.

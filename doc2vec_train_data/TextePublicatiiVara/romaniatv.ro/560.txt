Rareș Enceanu a fost adus la FCSB ca un mare talent de la FC Brașov. Unul dintre cei mai promițători fotbaliști români la acea vreme, în 2015, Enceanu l-a costat pe Gigi Becali suma de 250.000 de euro. Doar că evoluțiile lui nu au fost la nivelul așteptărilor patronului FCSB de atunci și mijlocașul a fost trecut rapid pe linie moartă.
Gigi Becali, contre dure cu un oficial TAS în procesul despăgubirilor de 37 de milioane de euro. "Bate câmpii!"
Pentru că nu a vrut să rezilieze contractul cu FCSB, fără alte pretenții materiale, Enceanu a fost trimis la echipa secundă a clubului, iar antrenorii de acolo au primit ordine clare să nu îl folosească. Acum, seria abuzurilor continuă!
Enceanu mai are contract cu FCSB până în iunie 2019. Pentru acest sezon, el ar urma să încaseze un salariu lunar de 9.000 de euro. Fanatik scrie că FCSB nu mai dorește să îi plătească acești bani și vrea să folosească, pentru prima dată în România, un articol controversat de regulament!
Astfel, în regulamentul internațional, există un articol care permite jucătorilor să își rezilieze unilateral contractul cu un club, dacă nu au fost folosiți în cel puțin 10 la sută din meciurile unui sezon. În România, acest articol a fost… adaptat! Conform legii de la noi, și un club poate rezilia contractul unui fotbalist dacă acesta nu a evoluat în cel puțin 10 la sută din meciurile oficiale ale unui sezon!
Veste TERIBILĂ de la TAS pentru GIGI BECALI. Ce se întâmplă cu procesul despăgubirilor de 37 de milioane de euro cerute de CSA STEAUA
Emilian Hulubei, președintele AFAN, a vorbit despre articolul controversat din regulament pe care FCSB intenționează să îl folosească. Mai mult, vicecampioana României ar dori să utilizeze această metodă în cazul mai multor jucători: "Articolul respectiv este în regulament din 2011, dar nu a fost folosit până acum. La FIFA, regulamentul spune clar că doar fotbaliștii pot rezilia contractul dacă nu joacă 10 la sută din meciurile oficiale ale unui sezon. În România au adaptat regula și au dat și cluburilor același drept. FCSB vrea să folosească acum această regulă pentru că au sub contract niște jucători care, probabil, nu corespund cerințelor. Am vorbit cu cei de acolo și le-am explicat că este un abuz și greșesc grav! E o regulă care, atacată la TAS, va da câștig de cauză jucătorului! Probabil că aici, în România, ei vor câștiga, dar noi vom merge mai departe, la TAS!".

Unul dintre cei mai cunoscuti dermatologi pentru copii din SUA explica la ce sa fii atent atunci cand alegi crema de protectie solara pentru copilul tau.
„Prima mea recomandare este ca un bebelus mai mic de 6 luni nu trebuie sa fie expus la soare", spune Patricia Treadwell, dermatolog de copii din SUA.
Potrivit dermatologului, crema de protectie solara in cazul celor mici ar trebui sa fie cat mai... fara chimicale. Si care sa contina oxid de zinc sau dioxid de titan, scrie babycenter.com.
„Oxidul de zinc si dioxidul de titan din crema de protectie, formeaza pe piele ca o bariera, o protectie impotriva razelor UV. Interesant este urmatorul aspect: cremele care contin aceste ingredientele sunt eficiente inca din momentul aplicarii pe piele, spre deosebire de cele cu chimicale, care trebuie aplicate cu 15-30 minute inainte de a te expune la soare, pentru ca au nevoie de timp sa intre in piele si sa inceapa abia apoi sa-si indeplineasca rolul: sa protejeze pielea de razele nocive.
Inca nu exista suficiente dovezi (si nici nu as dori sa dezvolt subiectul) despre cat de periculoase sau daca sunt toxice cremele de protectie solara cu chimicale, dar vreau sa mentionez ca inca nu avem certitudinea ca aceste ingrediente chimice nu le dauneaza copiilor sau ca nu le provoaca anumite reactii.
Chiar si in cazul unei creme fara chimicale recomand sa se faca un test simplu: aplica o cantitate mica de crema pe partea superioara a interiorului bratului copilului. Daca a doua zi observi o roseata, piele iritata, puncte rosii, bubite sau orice nou aparut pe acea portiune sau in apropierea acesteia, atunci este clar ca e cazul sa folosesti o alta crema.
Probabil ai auzit/citit ca este indicat sa folosesti crema de protectie solara care asigura protectie atat in cazul razelor UVA, cat a celor UVB.
Ca o mentiune, cremele care contin oxid de zinc sau dioxid de titan asigura protectie in cazul ambelor tipuri de raze", spune dermatologul.
Cum sa-i aplici corect copilului crema de protectie solara?
„Pielea copilului este extrem de sensibila. Crema de protectie solara trebuie sa fie aplicata pe toata suprafata corpului care este expusa la soare. Ai grija, in mod special, de zonele care sunt mai sensibile si mai predispuse pentru arsuri solare, precum urechile, nasul, ceafa, umerii etc.
Nu uita sa reaplici crema, cel putin la fiecare 2 ore sau de fiecare data cand iese copilul din apa. Crema cu protectie solara care promite ca e rezistenta la apa este, intr-adevar, ceva mai densa, mai consistenta, dar asta nu inseamna ca nu trebuie sa o reaplici atunci cand copilul iese din piscina sau din mare", noteaza dermatologul.

"Prezentarea planului general, prevăzută marţi, a fost amânată. Câteva puncte mai trebuie validate. Nu a fost stabilită nicio dată nouă", a informat într-un scurt comunicat o purtătoare de cuvânt a Ministerului de Interne.
Motivul acestei amânări pe durată nedeterminată, potrivit cotidianului popular Bild: "o mare ceartă" între Angela Merkel şi ministrul său conservator bavarez Horst Seehofer în jurul catalogului cu cele 63 de măsuri ale ministrului care vizează redefinirea politicii de azil a Germaniei, ţară care, din 2015, a acceptat la îndemnul Angelei Merkel peste un milion de refugiaţi.
Preşedinte al foarte conservatoarei CSU bavareze, mare critic al politicii migratorii a cancelarului, Horst Seehofer a impus guvernului de coaliţie conservatori/social-democraţi printre altele un număr maxim de 200.000 de refugiaţi care pot fi acceptaţi anual, potrivit Agerpres .
Citeşte şi Merkel respinge ideea reformării zonei Euro avansată de Macron
Lăudate de Seehofer ca un adevărat "plan director", măsurile pe care trebuia să le anunţe marţi ar urma să ducă la "proceduri de azil mai rapide şi de expulzare mai coerente".
Printre punctele avut în vedere, cel legat de respingerea chiar la graniţa germană a migranţilor care nu au acte este extrem de controversat, potrivit Agerpres .
Cancelarul Angela Merkel l-a respins categoric: "doresc ca dreptul european să fie prioritar asupra dreptului naţional", a insistat ea duminică în cursul unui talk-show, avertizând asupra unei acţiuni "unilaterale" a Germaniei.

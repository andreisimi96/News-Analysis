Trei adulţi şi un copil de doi ani au fost răniţi, sâmbătă, după ce maşina în care se aflau a căzut în râu, la Timişul de Sus, în judeţul Braşov. Diferenţa de nivel dintre Drumul Naţional 1 şi râu este de aproximativ nouă metri.
Foto: ISU Braşov
Reprezentanţii ISU Braşov au anunţat, sâmbătă, că mai multe echipaje au intervenit pe DN 1, în localitatea Timişul de Sus.
"Un autoturism a căzut în râu. Sunt patru victime, trei adulţi şi un copil de doi ani", au anunţat reprezentanţii ISU, potrivit news.ro .
Potrivit acestora, cele patru victime sunt conştiente, o femeie fiind în stare mai gravă după ce a suferit multiple contuzii şi traumatisme.
Diferenţa de nivel între DN 1 şi râul în care s-a răsturnat maşina este de nouă metri.

Sărbători religioase ortodoxe: Sf. Cuv. Ilarion cel Nou, egumenul Mănăstirii Dalmaţilor
Sărbători religioase greco-catolice: Sf. cuv. Visarion Taumaturgul; Sf. cuv. Ilarion cel Nou
Sărbători religioase romano-catolice: Sf. Norbert, ep.
Sfântul Cuvios Ilarion cel Nou, egumenul Mănăstirii Dalmaţilor, este pomenit în calendarul creştin ortodox la 6 iunie.
Sfântul Ilarion era fiul furnizorului de pâine pentru palatul imperial, Petru Capadocianul. Tatăl şi mama Sfântului Ilarion, Teodosia, erau oameni evlavioşi şi iubitori de Dumnezeu, astfel educaţia sa a inclus o bună cunoaştere a Sfintei Scripturi.
La douăzeci de ani, Sfântul Cuvios Ilarion s-a făcut monah într-o mănăstire aproape de Vizantia. A fost ucenic al Sfântului Grigorie Decapolitul, care în acea vreme vieţuia în Mănăstirea Dalmaţilor. La Mănăstirea Dalmaţilor a fost făcut preot, devenind apoi egumen al mănăstirii, păstorind obştea vreme de opt ani.
A suferit multe chinuri, fiind trimis în exil, în timpul împăratului iconoclast Leon Armeanul (813-820), pentru a renunţa la dreapta credinţă şi la cinstirea sfintelor icoane.
În vremea împărătesei Teodora, soţia împărat Teofil (829-842), care a organizat un sinod ce a restabilit cultul icoanelor, Sfântul Ilarion a fost eliberat şi s-a reîntors la Mănăstirea Dalmaţilor.
Aici a vieţuit încă trei ani, după care a plecat în pace la Domnul.
Comenteaza // Vezi comentarii
        Citeste mai mult despre:   

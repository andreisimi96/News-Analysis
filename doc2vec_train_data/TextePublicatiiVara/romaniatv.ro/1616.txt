Un fals polițist din Neamț a fost reținut după ce a fost surprins dirijând circulația. Bărbatul de 54 de ani s-a îmbrăcat în haine de agent şi a ieşit în stradă. Şoferii au observat comportamentul bizar al omului şi au sunat la 112.
Un bărbat de 54 de ani, îmbrăcat în uniformă de polițist (dar fară să aibă vreo legatură Inspectoratul de Poliție) a fost găsit, în trafic, dirijind circulația. Totul s-a întâmplat sâmbătă seara, 9 iunie, pe un drum județean din localitatea Izvoare.
Se pare că un șofer a observat comportamentul dubios al individului și faptul că era sub influența alcoolului și a sunat la „112". Adevărații polițiști l-au găsit și l-au condus la secție, la sediul Poliţiei municipiului Piatra-Neamț. După ce l-au amprentat și fotografiat, l-au dus și la psihiatrie, pentru a vedea dacă are probleme medicale. Polițiștii fac acum cercetări pentru a descoperi de unde a făcut rost de uniformă.
Potrivit stiri-neamt.ro , se pare că individul este recidivist (închis pentru niște furturi în urmă cu vreo 10 ani). Pentru fapta de ieri riscă o pedeapsă cu închisoarea cuprinsă între 1 și 3 ani.

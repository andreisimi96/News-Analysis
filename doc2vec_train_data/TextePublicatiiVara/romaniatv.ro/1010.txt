O mulțime de persoane consideră manichiura ca fiind ceva superficial, mai ales dacă ne referim la ceea ce vedem la celebrități sau prin filme. Însă, manichiura spune multe despre o femeie. Oricât de ocupate ar fi, femeile găsesc mereu timp și pentru a își îngriji unghiile, chiar dacă majoritatea preferă să aibă o manichiură clasică, al cărei aspect să fie cât mai natural sau simplu.
Însă, tot mai multe femei consideră că manichiura nu mai este destinată doar concediilor, vacanțelor sau evenimentelor, ci o percep ca pe o modalitate de exprimare a personalității, așadar aleg să își schimbe tot mai des stilul, să poarte modele de unghii variate, cu design-uri simple sau complexe, care să se potrivească ținutei alese și să impresioneze oriunde merg. Acestea încearcă mereu ceva nou și sunt atrase de tendințe.
Atunci când manichiura obișnuită este realizată în mod corespunzător, igienic, nu este niciun pericol, din contră. Iată câteva dintre motivele pentru care este sănătos să-ți faci manichiura:
· În timpul unei manichiuri profesionale se realizează un masaj al mâinilor care este relaxant, sporește mobilitatea articulațiilor acestora și determină creșterea tensiunii sangvine.
· Unghiile vor fi mai sănătoase și mai puțin predispuse la a dezvolta ciuperci, iar riscul de a face infecții scade. Mâinile sunt expuse în fiecare zi la multe bacterii și produse, iar curățarea profundă care face parte din procesul realizării manichiurii ajută la îndepărtarea celulelor moarte și a elementelor dăunătoare. În plus, acest proces ajută la creșterea celulelor noi, făcând unghiile mai puternice.
· Unghiile îngrijite sau frumos decorate aduc zâmbetul pe buze și ajută la creșterea stimei de sine: când ne simțim bine în legătură cu aspectul nostru, căpătăm mai multă încredere în noi.
· Menține mâinile mătăsoase.
Manichiura cu gel, un pericol?
În prezent există numeroase oje rezistente și tratamente pentru întărirea unghiilor, dar tot mai multe femei se întreabă dacă manichiura cu gel este sau nu sănătoasă, cu atât mai mult cu cât este în vogă și apar tot felul de modele de unghii atrăgătoare, care mai de care mai interesante și frumoase. Anumite mărci de ojă cu gel au specificat pe ambalaj că produsul este făcut din ingrediente care nu pun în pericol sănătatea. De regulă, manichiurile realizate săptămânal nu prezintă un pericol dacă saloanele dezinfectează ustensilele folosite și dacă gelul nu se folosește prea des. Însă, în anumite cazuri, expunerea frecventă la lămpile UV poate duce, în timp, la dezvoltarea cancerului de piele...
Unele adezive sunt puternice, iar inlăturarea lor poate fi destul de agresivă, subțiind unghiile și deteriorându-le. Acetona folosită în comerț este, de regulă, diluată și îmbunătățită cu diverși compuși care curăță și întăresc unghiile, spre deosebire de acetona pură folosită în saloanele de manichiură pentru a se îndepărta gelul, iar acest fapt poate dăuna manichiurii pentru că există riscul de a provoca eczeme. În plus, atunci când se utilizează în mod constant ojă, unghiile capătă o nuanță gălbuie și încep să se deterioreze treptat, deoarece nu au timp „să respire", să se refacă, să aibă aspect sănătos.

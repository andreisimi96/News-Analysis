Fostul preşedinte Traian Băsescu, lider al PMP, a făcut, miercuri seara, pe Facebook, o comparaţie între primarul municipiului Cluj-Napoca, Emil Boc, şi edilul Capitalei, Gabriela Firea, afirmând că, în timp ce primul spune ce a făcut, altul spune zilnic pe toate televiziunile ce o să facă.
”Diferenţe! Ţoapa de Voluntari cumpără autobuze cu motorizare diesel, în timp ce primarul de Cluj cumpără autobuze electrice. Ţoapa de Voluntari o atacă mizerabil pe Angela Ghiorghiu, în timp ce primarul de Cluj aplaudă din sală marii artişti prezenţi la TIFF. Ţoapa de Voluntari vrea să fure ceva din gloria Simonei Halep şi ţine să urce pe podium alături de campioană, în timp ce la Cluj primarul a urmărit-o pe Halep din tribună la FED CUP. Ţoapa de Voluntari ne spune zilnic, pe toate televiziunile ce o să facă, în timp ce la Cluj primarul spune din când în când, ce a făcut. Ţoapa de voluntari bagă tot bugetul primăriei numai în spectacole cu artişti plătiţi regeşte mult peste valoarea lor, în timp ce la Cluj toate marile festivaluri se autofinanţează (Jazz in the Park, TIFF, UNTOLD etc.). Asta este diferenţa între un primar care lucrează pentru comunitate şi o Ţoapă de Voluntari ahtiată după imagine care bagă toţi banii cetăţenilor în propria-i proslăvire”, a scris Traian Băsescu pe pagina sa de Facebook.
Citeşte şi: Traian Băsescu, mesaj dur pentru Gabriela Firea: Ţoapa de Voluntari a vrut să fure ceva din gloria Simonei Halep
El a a criticat-o şi luni pe Gabriela Firea, primar general al Capitalei, afirmând că a mers pe Arena Naţională pentru că a vrut să îi flure gloria Simonei Halep şi că merita să fie huiduită.
"Arena Naţională! Înfăşurată în tricolor, Ţoapa de Voluntari, a vrut să fure ceva din gloria Simonei Halep. Mii de bucureşteni au tratat Ţoapa aşa cum merita, fluierături infinite pe Arena Naţională", a scris, luni, Traian Băsescu pe pagina sa de Facebook.

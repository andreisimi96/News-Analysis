Află când sunt indicate, cum se fac în mod corect și ce afecțiuni depistează analizele de urină.
Sumarul de urină
O altă analiză de urină importantă este sumarul de urină. Cu ajutorul lui, se pune în evidență cantitatea prea mare de proteine în urină, ceea ce semnalează o problemă renală sau a căilor urinare.
Prezența corpilor cetonici sau a glucozei în urină semnalează diabetul, iar analiza sedimentului urinar poate detecta hematuria (prezența sângelui în urină).
Prin urocultură sunt cultivați și identificați germenii care produc infecții ale tractului urinar. Cistita (infecție a vezicii urinare), nefrita și pielonefrita sunt afecțiuni frecvent diagnosticate cu ajutorul uroculturii.
Citeşte şi  Semne care ne anunţă că rinichii suferă
În cazul unui rezultat pozitiv, care arată prezența unei infecții a căilor urinare sau a rinichilor, cantitatea de microbi este de cel puțin 100.000 la un mililitru de urină. Identificarea germenilor este însoțită și de o testare a sensibilității lor la antibiotice (antibiogramă).
Cum se recoltează corect proba de urină
Recoltarea probei pentru urocultură se face respectând câteva sfaturi. Se recoltează prima urină de dimineață, după igiena locală cu apă și săpun, într-un recipient numit urocultor, care se procură de la farmacie sau de la cabinetul medical.
Proba se ia nu din primul jet, întrucât poate fi contaminat cu bacteriile care există în partea inferioară a uretrei, ci din cel de mijloc. O cantitate de cel mult 30 ml de urină este suficientă.

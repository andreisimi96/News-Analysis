sare și piper, după gust
Mod de preparare Mâncare de post cu cartofi și ciuperci la cuptor:
Cartofii se curăță, se taie cuburi și pun la fiert. Din ei se prepară un piure moale cu margarina și sarea cu piperul. Ceapa și morcovul se curăță, se taie și se călesc în uleiul încins. Se adaugă apoi ciupercile curățate și tăiate mărunt, se acoperă cu apă și se lasă la fiert. După ce scade apa, se lasă la răcit și se trec prin mașina de tocat.
Se adaugă apoi bulionul, verdeața tăiată mărunt și se potrivește de sare și piper. Se unge o tavă cu margarină și se așază în straturi alternativ piureul de cartofi și legumele călite. Se repetă operația și se finalizează cu un strat de cartofi. Deasupra se pune o ceașcă de bulion dizolvat în apă, restul de verdeață tocat mărunt. Se lasă la cuptor, la foc potrivit în jur de 30 de minute.
Dacă nu vrei să faci piure, poți fierbe cartofii în coajă, îi lași la răcit, apoi îi tai felii subțiri și așezi stratul de cartofi cu ciupercile călite. Poftă bună!

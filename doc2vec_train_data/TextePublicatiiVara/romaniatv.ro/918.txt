Polițiștii au solicitat instanței, marți seară, un mandat european de arestare și o cerere de urmărire internațională pe numele Elenei Udrea.
De asemenea, potrivit presei locale, autoritățile din Costa Rica așteaptă declanșarea procedurilor oficiale pe numele lui Udrea pentru ca apoi să hotărască modul în care acestea vor putea fi puse în aplicare.
Citeşte şi: Cum poate fi adusă în ţară Elena Udrea
Elena Udrea a fost condamnată, marţi, la 6 ani de închisoare. Fostul ministru a aşteptat decizia judecătorilor în Costa Rica, acolo unde este plecat de câteva luni. De altfel, Udrea preciza în una dintre intervenţiile sale publice că nu va reveni în România în cazul unei condamnări, considerând o astfel de decizie nedreaptă.
Citeşte şi: Elena Udrea, prima reacţie după condamnarea în dosarul Gala Bute: Sunt încă judecători care execută ordinele generalilor SRI
"Sistemul înca exista si functioneaza şi sunt înca judecatori si procurori care executa ordinele si comenzile generalilor SRI", a scris Elena Udrea, după ce judecătorii ÎCCJ a decis condamnarea ei la 6 ani de închisoare cu executare în dosarul "Gala Bute".
Avocatul Elenei Udrea: Vom utiliza toate căile pentru a dovedi că această decizie e una nedreaptă şi neîntemeiată
Avocatul Elenei Udrea, Veronel Rădulescu, a declarat, după ce magistraţii ÎCCJ au decis condamnarea fostului ministru al Turismului la şase ani de închisoare în dosarul Gala Bute, că va ataca decizia prin toate mijloacele legale, deoarece soluţia este "nedreaptă, nelegală, neîntemeiată pe probe administrate în mod legal".
"Era liniștită și optimistă pentru că avea cunoştinţă de probele care s-au făcut în dosar, de argumentele care au fost aduse în apărare și deloc nu se aștepta la o decizie atât de nedreaptă, aşa cum nici noi avocații nu ne așteptam la o decizie așa șocantă. (...) Vom utiliza toate căile pe care ni le permite legea pentru a dovedi că această decizie este una nedreaptă, nelegală, neîntemeiată pe probe administrate în mod legal", a declarat avocatul Veronel Rădulescu, apărătorul Elenei Udrea, într-o intervenţie telefonică la  România TV . 
Traian Băsescu a vorbit cu Elena Udrea după sentinţa în Gala Bute: "Îi recomand să se apere, nu a primit geanta cu bani"
Întrebat dacă Elena Udrea va rămâne în Costa Rica, avocatul a răspuns: "este o opțiune persoană".
"Statutul de refugiat politic nu este afectat de această decizie pentru că acordarea acestui statut a fost tocmai această decizie prevăzută de doamna Udrea, motivația pentru care a cerut statutul de refugiat politic a fost tocmai că nu e judecată corect în țara de origine. Faptul că statutul este acordat numai pentru un an de zile ţine de procedurile locale. Această decizie îi va întări motivația pentru a obține acordarea statutului definitiv. Din câte cunosc și ce am studiat eu legislaţia, doamna Udrea este protejată în situaţia unei cereri de extrădare, însă nu are dreptul să părăsească teritoriul statului Costa Rica", a declarat avocatul Veronel Rădulescu. 

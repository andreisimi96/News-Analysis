Fenomenul ”Exatlon” a luat amploare în România așa că producătorii show-ului au început pregătirile pentru cel de-al doilea sezon.
După sucesul primei ediții a reality-show-ului ”Exatlon”, producătorii de la Kanal D au intrat în febra pregătirilor pentru cel de-al doilea sezon, care se anunță de-a dreptul incendiar.
Potrivit unor surse Cancan, prima celebritate care a parafat contractul pentru ediția a doua a ”Exatlon” este nimeni altul decât Cristian Daminuță, cel poreclit ”răsfățatul fotbalului românesc”. Sportivul care a ajuns celebru și pentru escapadele nocturne pe care le-a avut cu diferite frumuseți din showbiz-ul românesc se pare că și-a încheiat contractul cu formația Abano Calcio din Liga a IV-a din Italia și acum este mai hotărât ca niciodată să demonstreze că are o formă fizică de invidiat.
În cariera sa, Cristian Daminuţă a fost legitimat la Poli Timişoara, Internazionale Milano, Modena, Dinamo, AC Milan, L’Aquila, Tiraspol, Viitorul Constanţa, Zakho, Baia Mare, Hapoel Nir Ramat-HaSharon, Olimpia Satu Mare şi Abano Calcio. El are trei  selecţii şi un gol marcat pentru România U17, dar şi patru meciuri disputate pentru România U19.

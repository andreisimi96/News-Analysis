Podoaba capilară trebuie spălată de două ori pe săptămână. Pentru a preveni probleme precum uscare, mătreață și scalp iritat, recomandat este să se folosească produse specifice tipului de păr avut. Preferate în ultima perioadă sunt şampoanele naturale, pe care le poţi prepara şi tu acasă, din două-trei ingrediente.
Un ingredient de bază este laptele de nucă de cocos. Substanțele nutritive prezente în laptele de nucă de cocos hrănesc și hidratează firul de păr de la rădăcină, întărindu-l și oferindu-l strălucire. Dacă vrei să îți prepari singură șamponul, iată două rețete:
Rețeta 1: Șampon natural cu lapte de nucă de cocos
Ai nevoie de:
- ½ ceașcă lapte de nucă de cocos
- ½ ceașcă săpun castile (lichid)
- 5 picături ulei esențial de lavandă
- 5 picături ulei esențial de rozmarin
- ½ lingură ulei de migdale
Mod de preparare:
Pune într-un vas laptele de nucă de cocos, săpunul castile și uleiurile esențiale (rozmarin, lavandă și migdale), apoi amestecă cu o lingură de lemn. Toarnă soluția obținută într-o sticlă, pune-i dopul și agit-o de câteva ori. Șamponul cu nucă de cocos poate fi folosit. Utilizează-l pe parcursul a 30 de zile.
Rețetă 2: Șampon natural cu lapte de nucă de cocos și gel de aloe vera
Ai nevoie de:
- 1 ½ ceașcă lapte de nucă de cocos
- 1 ½ ceașcă gel de aloe vera
- 5 picături de ulei esențial de lavandă
- 5 picături de ulei esențial de rozmarin
Mod de preparare:
Pune într-un bol laptele de nucă de cocos și gelul de aloe vera. Amestecă până devin o pastă, apoi adaugă uleiurile esențiale. După ce ai amestecat bine ingredientele, toarnă conținutul într-o sticlă închisă ermetic. Recomandat este să o dai la frigider pentru cel puțin 2 ore, înainte de a-l folosi. Utilizează-l pe păr de fiecare dată când trebuie să-l speli. Durata de viață a acestui șampon natural nu este mai mult de o săptămână.

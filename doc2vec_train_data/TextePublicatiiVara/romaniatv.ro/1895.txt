Un bărbat a murit în cartierul Mănăștur, cauza, din primele declarații, ar fi consumul de droguri "legale".
Bărbatul a fost găsit de trecători fără suflare, în spatele complexului Minerva, iar lângă el era un alt tânăr inconștient. "Bărbatul era inert și nu mai respira, iar celălalt era într-o poziție nefirească, la fel ca și toți cei care se droghează în această zonă", ne-a relatat un martor.
"A trecut un băiat pe aici și când i-a văzut a vrut să îi miște. Când a văzut că unul dintre ei era vânăt la față și era rece, a sunat la Ambulanță. Când a auzit, celalalt tânăr de pe bancă s-a ridicat și a vrut să fugă în stație, dar l-au oprit și l-au luat cei de la Ambulanță", a declarat un martor, pentru Știri de Cluj .
Al doilea bărbat a fost transportat la Clinica de Psihiatrie pentru a se vedea dacă în corpul său sunt substanțe interzise, conform Poliției Cluj.

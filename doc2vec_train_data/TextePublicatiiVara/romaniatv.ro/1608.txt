Sute de credincioşi şi-au dat coate pentru a primi o pungă cu alimente din partea Arhiepiscopiei Târgovişte. Preoţii le-au pregătit oamenilor care au participat la slujba de sfinţire a Bisericii Mănăstirii Dealu câteva „merinde” de post, potrivit Adevarul .
După ce le-au cerut aleşilor să le mărească şi lor pensiile, credincioşii au dat năvală pentru pachetele oferite de Arhiepiscopia Târgovişte, care conţineau pâine, pufarine sau piscuiţi, toate produsele fiind de post.
Biserica „Sfântul Nicolae” a Mănăstirii Dealu, care adăposteşte capul lui Mihai Viteazul, a resfinţită după 517 ani. Măsura a fost dispusă de Arhiepiscopia Târgovişte, ca urmare a unor lucrări de restaurare şi reabilitare bisericii. Mănăstirea Dealu se află în localitatea Viforâta, comuna Aninoasa, în apropiere de Târgovişte. Slujba, la care au participat câteva mii de credincioşi, a fost oficiată de ptriarhul Daniel, iar la la eveniment au participat mai mulţi oficiali, printre care Călin Popescu Tăriceanu şi Viorica Dăncilă, primul ministru al României.

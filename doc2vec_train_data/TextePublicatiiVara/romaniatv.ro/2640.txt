Este o săptămână bună pentru a încerca să te înţelegi mai bine cu cei dragi şi să faci ca relaţia dintre voi să fie mai frumoasă.
Nu va fi greu atât timp cât vei face totul din suflet şi nu forţată de împrejurări. Nu aştepta ca partenerul să se supere pe tine pentru că nu îi acorzi atenţie şi nici nu te lăsa rugată să petreceţi mai mult timp împreună. Orice efort din partea ta venit din inimă va conta pentru el!
E necesar să renunţi la unele planuri ale tale dacă vrei să nu ai discuţii cu partenerul de viaţă. E posibil ca acesta să fi acumulat deja unele frustrări cu privire la libertatea de care te bucuri. Din când în când, dacă nu mereu, e indicat să îi ceri părerea iubitului şi să te consulţi cu el atunci când vine vorba de activităţi în care este şi el implicat.
Nu îţi irosi timpul în compania unor persoane care nu te merită. Fie că eşti implicată într-o relaţie serioasă sau eşti singură, acest sfat este valabil pentru ambele cazuri. Dacă ai un iubit, nu îi permite acestuia să te calce în picioare sau să te manipuleze, asta e semnul unei relaţii toxice şi ar trebui să te pună pe gânduri. Dacă eşti singură, nu accepta invitaţiile oricui doar de dragul de a-ţi umple timpul cu ceva.
În această săptămână se anunţă mulţi nervi şi stres din cauza unor probleme care implică copiii sau partenerul. Din păcate, nimic nu depinde de tine, fiind vorba cel mai probabil de unele probleme de sănătate. Tot ce poţi face tu este să nu îţi pierzi cumpătul şi să ajuţi prin vorbe calde şi încurajări. 
Citeşte mai multe pe eva.ro

Un bărbat a căzut accidental pe linia de metrou din staţia Basarab şi a fost prins sub un tren, potrivit MEDIAFAX. Medicii ajunşi la locul accidentului i-au acordat primul ajutor şi l-au fost transportat la spital.
"Un bărbat de 35 de ani a fost prins sub metrou în staţia Basarab după ce a căzut accidental", a precizat purtătorul de cuvânt al Inspectoratului pentru Situaţii de Urgenţă Bucureşti-Ilfov, Daniel Vasile, pentru Mediafax.
Potrivit sursei citate, bărbatul este conştient şi a fost transportat la Spitalul Universitar de Urgenţă Bucureşti.

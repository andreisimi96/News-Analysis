Un adolescent de 18 ani a fost mutilat, după ce telefonul primit în dar de la bunici i-a explodat în buzunar. Lichidul periculos din baterie a curs după explozie şi, în doar câteva secunde, băiatul s-a ales cu arsuri pe toată coapsa. 
“A iesit afara din clasa a realizat ca se intampla ceva cu telefonul, a bagat mana dreapta in buzunarul stang ca sa scoata telefonul, nu a reusit dar si-a ars cele 3 degete. Un coleg l-a ajutat sa isi dea pantalonii jos” a povestit mama victimei. 
Diriginta a sunat la Ambulanță, iar adolescentul a primit îngrijiri. Potrivit medicilor, băiatul a suferit arsuri de gradul doi și trei pe tot piciorul stâng și la degete.
În urma incidentului, părinții au depus o plângere la Poliție și vor să dea în judecată operatorul de telefonie mobilă de la care au cumpărat telefonul mobil. Aparatul este fabricat în China, motiv pentru care producătorul este greu de tras la răspundere, notează sursa citată.
O expertiză tehnică va scoate la iveală dacă telefonul a fost asamblat greșit. Specialiștii avertizează că se pot produce accidente grave chiar și în cazul aparatelor fără defecte.

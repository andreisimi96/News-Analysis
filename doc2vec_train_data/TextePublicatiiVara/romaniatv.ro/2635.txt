Ambulanţele SMURD au transportat la spitalul din Mediaş trei femei şi un bărbat, răniţi în accidentul care a avut loc duminică, pe DN14, la ieşirea din Copşa Mică, unde traficul este blocat, a anunţat purtătorul de cuvânt al Inspectoratului de Poliţie al Judeţului (IPJ) Sibiu, Elena Welter.
"Una dintre femei prezintă un traumatism cranio-cerebral deschis şi se afla într-o stare de somnolenţă", a precizat purtătorul de cuvânt al Inspectoratului pentru Situaţii de Urgenţă din Sibiu, Ramona Nistor, potrivit Agerpres.
Vinovat de producerea accidentului este un şofer din Mediaş, în vârstă de 61 de ani, care a pătruns pe contrasens, intrând în coliziune cu o altă maşină, condusă de un tânăr de 19 ai din judeţul Alba, potrivit IPJ Sibiu.

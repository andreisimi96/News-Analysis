Conflictul dintre tânărul din Vâlcea şi cei trei sibieni a izbucnit luni seara, în faţa unui bar dintr-un cartier din Sibiu, pe fondul consumului de băuturi alcoolice.
„IPJ Sibiu a fost sesizat cu privire la faptul că, pe strada Şureanu din municipiul Sibiu, un bărbat a fost agresat fizic de trei persoane, care ulterior au părăsit locul faptei. Trei ore mai târziu, victima a decedat la spital", a spus Elena Welter, purtătorul de cuvânt al Poliţiei Sibiu, potrivit Mediafax .
Cei trei agresori au fost reţinuţi, ei având vârste cuprinse între 23 şi 26 ani.

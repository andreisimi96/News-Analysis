Cei 211 membri ai federaţiilor naţionale vor decide cu o simplă majoritate, adică minim 106 voturi, candidatura câştigătoare.
CM 2026 se va desfăşura cu un format nou, cu 48 de echipe care vor disputa 80 de meciuri, comparativ cu 32 de echipe şi 64 meciuri la CM 2018 din Rusia (14 iunie-15 iulie).
Candidaturile au fost examinate în detaliu de o comisie specială (Bid Evaluation Task Force) în luna octombrie şi a stabilit un sistem de punctaj transparent pentru raportul de evaluare. Conform raportului de evaluare, dosarul candidaturii nord-americane a primit 4,0 puncte din maxim 5, iar cea a Marocului a primit 2,7 puncte din 5.
La cele 20 de categorii de risc potenţial, Maroc a avut risc minim la 7, mediu la 10 şi ridicat la stadioane, cazare şi transport. Nord-americanii au avut risc minim la toate categoriile, cu excepţia costurilor de organizare, suport guvernamental, drepturile omului şi standardele de muncă, cu risc mediu.
SUA a găzduit CM 1994, Mexic ediţiile din 1970 şi 1986, iar Canada şi Maroc nu au organizat niciodată Cupa Mondială. 

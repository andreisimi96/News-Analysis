Zi importantă pentru Cristian Boureanu. Fostul politician află astăzi sentinţa în dosarul în care este acuzat de ultraj. La ultimul termen din dosar, procurorii au cerut o pedeapsă de 2 ani şi 6 luni de închisoare cu executare pentru fostul deputat.
Judecătoria Sectorului 1 ar putea anunța decizia pe fond în dosarul în Cristian Boureanu este cercetat pentru ultraj. La ultimul termen, procurorii au cerut doi ani și șase luni de închisoare cu executare. Decizia nu va fi definitivă.
De asemenea, unul dintre polițiști a cerut daune de 200.000 de euro. Pentru iubita lui Boureanu, Laura Dincă, procurorul a cerut o pedeapsă cu amânare, sub supraveghere doi ani, dar și 30 de zile de muncă în folosul comunității, fiind acuzată de mărturie mincinoasă.
Pe 9 iunie 2017, în jurul orelor 01:30, maşina în care se afla Cristian Boureanu a fost oprită în trafic, în zona Piaţa Charles de Gaulle din Sectorul 1 al Capitalei de un echipaj de poliţie rutieră.
Procurorii susţin că pe 9 iunie, anul trecut, jurul orelor 01:30, maşina în care se afla Cristian Boureanu a fost oprită în trafic, iar acesta s-ari fi "manifestat violent, la momentul solicitării documentelor de identitate de către un agent de poliţie din cadrul DGPMB – Brigada Rutieră, în sensul că l-a ameninţat pe acesta, i-a prins degetele mâinii drepte prin închiderea portierei autoturismului, i-a răsucit mâna stânga, i-a rupt cămaşa uniformei de serviciu şi l-a lovit cu genunchiul în zona inghinală, provocându-i leziuni traumatice care pot necesita un număr de 15-20 zile de îngrijiri medicale".

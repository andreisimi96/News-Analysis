Tragedia s-a produs pe Drumul Naţional 1 F, la intersecţia cu Drumul Judeţean 108 A, în localitatea Românaşi. Un şofer de 19 ani a ignorat indicatorul "Stop" şi a intrat într-o autoutilitară codusă de un bărbat de 47 de ani.
În urma impactului, o mamă de 19 ani şi copilul său de doar 1 an şi jumătate au murit pe loc. Alţi doi pasageri din autoturism de 19 şi 24 de ani, din comuna Horoatu Crasnei, şi conducătorul autoturismului au fost răniţi grav, potrivit adevarul. ro.
În cauză, poliţiştii au întocmit dosar penal pentru infracţiunea de ucidere din culpă.

Angajaţii magazinelor spun că sunt doar nişte erori, însă cei defavorizaţi sunt întotdeauna clienţii. Aceasta este una dintre cele mai frecvente înşelătorii practicate de marile magazine. Nu toţi clienţii verifică preţul la raft, ca să sesizeze că produsul este mai scump. Oamenii spun că verifică atunci când pleacă din magazin sau chiar acasă.
În urma controlului efectuat s-au dat mai multe amenzi pentru înşelătorie prin diferenţele de preţuri.
Cei de la protecţia consumatorului recomandă ca preţul produsului sa fie verificat bine de cumpărători şi chiar dacă au plecat din magazin să depună o plângere cu ajutorul bonului.

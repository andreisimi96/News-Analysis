FC Voluntari a câştigat, miercuri, barajul de menţinere - promovare în Liga 1, după o "dublă" cu Chindia decisă la loviturile de departajare. Chindia a condus cu 1-0 după 90 şi, respectiv, 120 de minute, dar n-a transformat nici un penalty din cele trei executate! FC Voluntari, care a câştigat în tur cu 1-0, a marcat de trei ori la penalty-uri!
Chindia a făcut un meci mare cu Voluntari, pe care a învins-o cu 1-0 și a rezistat apoi la încă două reprize de 15 minute. A adus "dubla" la penalty-uri, unde echipa gazdă s-a făcut de râs, pierzând 0-3. Tânărul Denis Ciobotariu a marcat cu capul în minutul 67 și a restabilit egalitatea în cele două manșe. Meciul a ajuns în cele din urmă la loviturile de departajare, unde Chindia n-a marcat niciun gol.  Cherchez, Pencea și Neguț au trimis fie în brațele lui Mincă, fie în bara transversală, în timp ce Marinescu, Cernat și tânărul Leasă au înscris pentru ilfoveni, care vor continua în Liga 1.
"A fost un meci greu, dificil, cum ne așteptam. O neatenție ne-a costat și am ajuns la penalty-uri. Acolo am fost mai lucizi. Nu m-am uitat la penalty-uri, am avut o cădere de calciu. Am fost la vestiar, dar m-am întors. Mă bucur că obiectivul a fost îndeplinit. N-a fost ușor, mi-am asumat acest risc și mi-am îndeplinit obiectivul. E doar un început. Vreau mai mult. Vreau să stăm în primele opt, voi discuta cu conducerea pentru că am anumite pretenții. A intervenit o blazare, trebuie să aducem sânge proaspăt, să aducem întăriri. Am ales să titularizez anumiți jucători care înainte nu jucau. E un mic succes această calificare. Avem această satisfacție, dar eu îmi doresc mai mult. Vreau să felicit Chindia", a zis Adi Mutu la TV Digi Sport.
CHINDIA - VOLUNTARI 1-0 (Ciobotariu 67) / 0-3 la penalty-uri
Chindia: Cherchez, Pencea și Neguț au ratat
Voluntari: Cernat. Marinescu și Leasă au marcat , Răuță a ratat
Chindia: Aioani - Martac, D. Ciobotariu, Vătavu, Dumitraşcu - Neguţ, Rogoveanu, L. Mihai, Cr. Stoica - D. Florea, Cherchez.
FC Voluntari: Mincă - Leasă, Balaur, Horj, Bucurică - Novac, Răuță, Căpățână, Marinescu, D. Benzar - Ad. Bălan
Comenteaza // Vezi comentarii
        Citeste mai mult despre:   

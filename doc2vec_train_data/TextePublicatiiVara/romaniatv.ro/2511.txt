Între 19 aprilie şi 31 mai în acest an, 1.995 de minori au fost separaţi de 1.940 de adulţi, a comunicat Jonathan Hoffman, purtătorul de cuvânt al Departamentului pentru Securitate Naţională, într-o teleconferinţă.
Convorbirea telefonică a avut loc pentru a apăra decizia administraţiei Trump de a pune sub acuzare pentru infracţiuni federale fiecare adult care trece graniţa ilegal, faţă de politica din trecut de a trimite părinţii împreună cu copiii la un tribunal pentru probleme de imigraţie.
Citeşte şi 1.280 de copii au fost adoptaţi în 2017
Întrebaţi de ce pun accent pe familii, în loc de adulţii singuri, oficialii Departamentului nu au explicat decizia. „Luăm decizii bazate pe posibilitatea de a reţine şi pe abilitatea tribunalelor de a gestiona aceste cazuri, dar nu mai facem excepţii pentru anumite categorii de persoane”, a declarat un oficial al Departamentului pentru Justiţie.

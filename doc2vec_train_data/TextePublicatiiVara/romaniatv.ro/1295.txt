Pro TV a achiziționat, la fel ca anul trecut, de la Eurosport drepturile de difuzare ale finalei Roland Garros. Finala se va juca sâmbătă, 9 iunie, de la ora16:00. De la ora 15:00, Andreea Esca îi va avea invitați pe Mihai Mironică și Cristian Tudor Popescu, care vor prefaţa partida Simona Halep - Sloane Stephens.
Simona Halep va fi favorita nr. 1 şi la Wimbledon. Şanse mari să încheie anul LIDER MONDIAL
"E o bucurie să fiu din nou în direct pentru a transmite telespectatorilor noștri finala de la Roland Garros, în care joacă poate cea mai iubită sportivă româncă a momentului. Toți românii îi vor ține pumnii Simonei, iar eu îi voi ține de vorbă pe jurnaliștii Mihai Mironică și Cristian Tudor Popescu, cei care vor analiza și comenta această partidă de suflet. Vă așteptăm pe toți sâmbătă, de la ora 15:00 la PRO TV, să strigăm: Hai Simona! Hai Romania!", a declarat Andreea Esca.
Simona Halep va juca a treia finală la Roland Garros, după cele pierdute în 2014, cu Maria Şarapova, şi în 2017, cu Jelena Ostapenko.

Un bărbat în vârstă de 31 de ani din oraşul prahoveană Comarnic a fost grav rănit, suferind arsuri pe mai de jumătate din suprafaţa corpului, după ce a încercat să stingă un incendiu izbucnit la o conductă de gaze care trece pe sub două gospodării.
Potrivit purtătorului de cuvânt al ISU Prahova, Raluca Vasiloae, un incendiu a izbucnit miercuri seară la o conductă de gaze care trece pe sub două gospodării din oraşul Comarnic. Flăcările au fost atât de puternice încât au ajuns la doi metri înălţime.
Proprietarul uneia dintre case a încercat să stingă singur focul, însă a fost grav rănit. Bărbatul de 31 de ani a suferit arsuri de gradele trei, patru şi cinci pe 55 la sută din suprafaţa corpului.
Pompierii au intervenit şi au reuşit să stingă focul înainte că acesta să se propage la locuinţe. Bărbatul rănit a fost transportat la Unitatea de Primiri Urgenţe a Spitalului Judeţean Ploieşti. Pompierii nu au stabilit cauza incendiului.

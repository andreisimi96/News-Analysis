Femeia a început să se simtă rău sâmbătă seară, iar sora acesteia a fost cea care a chemat ambulanţa. În drum spre spital s-a produs tragedia, iar atât mama, cât şi fătul nenăscut au murit.
Din primele informaţii, femeia nu se afla sub vreun tratament și nici nu era cunoscută cu antecedente medicale.
În urma necropsiei se vor stabili cauzele decesului.
Din primele date se pare că femeia era în conflict cu rudele din partea fostului soţ, iar unul din motive ar fi chiar sarcina pe care o avea, scrie monitorulsv.ro.
Petronela Moglan a rămas fără soţ în urmă cu aproximativ 9 ani, după ce casa din satul Poiana Mărului, comuna Mălini, a fost mistuită de un puternic incendiu.
Ulterior, între ea şi rudele din partea soţului au apărut mai multe divergenţe, iar în ultimele luni aceste neînţelegeri s-au înmulţit. Cert este că în urmă cu câteva săptămâni, Petronela Moglan s-a mutat de la casa din Poiana Mărului la Bogata, la sora ei. Femeia mai are doi copii care au rămas acum orfani.
Ancheta derulată de poliţişti în acest caz va depinde foarte mult de rezultatele necropsiei şi de concluziile pe care le vor trage medicii legişti.

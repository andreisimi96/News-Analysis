De pe urma vânzării de bilete, a insignelor, tricourilor și calendarelor "UEFAntasticii România 100", cumulate cu donațiile de la sponsorii evenimentului, cu donațiile personale, s-au adunat în total 200.000 de euro. O sumă importantă a venit de la impresarul turc Bayram Tutumlu, cel care a scos din buzunar suma de 30.000 de euro pentru achiziționarea perechii de ghete pe care a purtat-o Gică Popescu în finala Cupei UEFA din anul 2000, câștigată în tricoul lui Galatasaray, contra celor de la Arsenal, după loviturile de departajare, scor 4-1 (0-0 după 120 de minute), atunci când ”Baciul” a și transformat ultimul penalty al partidei.
"Va anuntam cu mare bucurie ca in urma vânzării biletelor, insignelor, tricourilor, calendarelor “UEFAntasticii România 100” cumulat cu donațiile de la sponsorii evenimentului dar și cu donațiile personale,
ediția “Uniți pentru Mihai” 2018 a reușit sa adune 200.000 de euro.
Dorinta lui Mihai este sa achiziționeze aparate de la Project Walk din America, locul unde s-a tratat in anii aceștia, și sa specializeze terapeuții pentru a le putea folosi in România. Astfel nu ar fi doar el beneficiarul campaniei ci implicit toți copiii care au nevoie de Terapii la acest nivel.
Aparatura este scumpa dar speram ca ediția aceasta sa acopere cheltuielile pentru primul. Vom continua sa strângem fonduri și pentru al doilea aparat care este deosebit de important și strict legat de primul.
Deja ne gândim la conceptul pentru următoarea ediție...și ne rugam sa ne țină Dumnezeu sănătoși și in putere...mai ales pe Mihai !!
Dacă va căutați un model in viața...priviți cu încredere la Mihai Nesu...
Speram ca v-am adus bucurie in suflete!
Mulțumim pentru tot!", au scris organizatorii pe pagina de Facebook "Uniti pentru Mihai".

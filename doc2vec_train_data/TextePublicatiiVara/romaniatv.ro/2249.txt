Rusia a marcat după doar 12 minute. Gazinskiy a reluat excelent cu capul, fiind primul gol inaugural marcat printr-un astfel de procedeu după 20 de ani. Fostul jucător al Realului, Cheryshev, intrat în locul accidentatului Dzagoev, a dublat diferența cu 3 minute înaintea pauzei. Repriza secundă s-a desfășurat sub aceleași coordonate. Rusia a cedat posesia, le-a permis adversarilor să plimbe steril mingea, și au lovit periculos pe contraatac. La doar un minut după intrarea pe gazon, Dzyuba a marcat cu o reluare acrobatică din interiorul careului de 6 metri. Cheryshev și-a desăvârșit opera cu o nouă capodoperă. A primit o pasă de la pivotul Dzyuba și a reluat cu exteriorul de la marginea careului de 16 metri, direct în vinclul porții saudite, în primul minut de prelungire. Golovin a închis tabela dintr-o lovitură liberă.
Rusia - Arabia Saudită 5-0
Au marcat: Gazinskyi '12, Cheryshev '43 '90+1, Dzyuba '72, Golovin '90+3
Rusia: Akinfeev - Fernandes, Kutepov, Ignashevich, Zhirkov - Gazinski, Zobnin - Samedov (64 Kuzyaev), Dzagoev (24 Cheryshev), Golovnin - Smolov (70 Dzyuba).
Arabia Saudită: Al Muaiouf - Al Burayk, Hawsawi Om., Hawsawi Os., Al Shahrani - Al Dawsari, Otayf (64 Al-Muwallad), Al Faraj, Al Jassim, Al Shehri (72 Sultan Babhir) - Al Sahlawi (85 Asiri).
Comenteaza // Vezi comentarii
        Citeste mai mult despre:   

Micul prinţ beneficiază de măsuri stricte de securitate atât la şcoală, cât şi în Londra, după ce a devenit o potenţială ţintă pentru gruparea jihadistă Stat Islamic, informează TMZ.
Când pleacă la şcoală sau se află în oraş este escortat de ofiţeri de securitate oriunde merge.
În urmă cu două săptămâni un presupus susţinător al grupării jihadiste Stata Islamic a fost dat în judecată şi acuzat că ar pune la cale eventuale atacuri asupra micului prinţ.
Suspectul se numeşte Husnain Rashid , are 32 de ani şi a fost mentor într-o moschee din Nord-Estul Angliei unde propovăduia terorismul, pledând pentru încurajarea atacurilor asupra unor ţinte diferite şi inclusiv injectarea de otravă în unele produse alimentare, în special în îngheţatele din supermarketuri.
Publicaţia britanică The Guardian a scris că Rashid a postat pe reţelele de socializare fotografii cu prinţul George, cu şcoala la care învaţă acesta şi inclusiv cu un mesaj prin care îl ameninţă pe vlăstarul regal că "nici măcar familia regală nu va fi scutită" de vreun eventual atac.
Recent, cu ocazia mariajului prinţului Harry cu Maghan Markle, în ziua de 19 mai, prinţul George - fiul cel mare dintre cei trei copii ai cuplului Kate -William, a apărut în public cu ocazia acestui eveniment.

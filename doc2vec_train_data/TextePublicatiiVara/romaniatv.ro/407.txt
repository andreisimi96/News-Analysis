ROLAND GARROS 2018. Semifinalistă la Roland Garros în 2014, atunci când a fost oprită chiar de de Simona Halep în drumul spre finală, Andrea Petkovic a vorbit la superlativ despre liderul mondial, înainte de confruntarea directă din turul trei al ediţiei din acest an.
ROLAND GARROS 2018. "Am mai întâlnit-o pe Simona, în semifinale la Roland Garros 2014, dar de atunci lucrurile s-au schimbat mult. Ok, am o formă bună, dar ea joacă fantastic la acest turneu! Va fi un meci greu şi va trebui să facem un plan de joc cât mai bine pus la punct. Ar fi extraordinar să repet evoluţia din 2014, dar să nu uităm că joc contra Simonei Halep", a declarat Andrea Petkovic.
O singură victorie a obţinut Petkovic în faţa lui Halep, în 2009, la Bucureşti, în prima confruntare directă. De atunci, cele două s-au mai întâlnit de alte şase ori, Simona fiind victorioasă de fiecare dată.
Meciul Simona Halep-Andrea Petkovic, contând pentru turul trei al turneului de Mare Şlem de la Roland Garros este programat să se joace sâmbătă.

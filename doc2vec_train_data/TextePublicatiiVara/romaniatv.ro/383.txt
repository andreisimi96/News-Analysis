Zece autobuze electrice au fost puse în circulaţie, joi, la Cluj-Napoca, prin Programul de cooperare elveţiano-român, primarul Emil Boc afirmând că sunt primele din România. Autobuzele sunt dotate cu tehnologie de ultimă generaţie, de la aer condiţionat şi internet, la podea joasă adaptată pentru persoanele cu dizabilităţi, camere video şi sistem de ticketing. Autobuzele au o capacitate de 78 de locuri fiecare şi o autonomie de 105 kilometri.
"Pentru prima dată în România au fost puse în circulaţie autobuze electrice, prin Programul de cooperare elveţiano-român. De aceea, în primul rând am mulţumit cetăţeanului elveţian, pentru suportul financiar dat acestui proiect. De asemenea, mulţumim clujenilor, partea de cofinanţare de 15% fiind de la bugetul local şi Ministerului Finanţelor, pentru sprijinul constant în proiect. Apreciez calitatea autobuzelor oferite de constructorul acestora, firma Polaris din Polonia, şi dotarea lor cu tehnologie de ultimă generaţie. Acest proiect este posibil pentru că România este membră a Uniunii Europene. Cred că este foarte important să subliniem de fiecare dată importanţa faptului că suntem membri UE", a declarat, joi, primarul municipiului Cluj-Napoca, Emil Boc, potrivit News.ro.
Autobuzele sunt dotate cu tehnologie de ultimă generaţie, de la aer condiţionat şi WI-FI, la podea joasă adaptată pentru persoanele cu dizabilităţi, camere video şi sistem de ticketing. Autobuzele au o capacitate de 78 de locuri fiecare şi o autonomie de 105 km.
"Semnalul pe care îl dă Clujul astăzi - acest oraş care se remarcă, credem noi, prin calitatea vieţii - este unul foarte clar: direcţia de evoluţie este spre transportul public nepoluant. Sănătatea fiecăruia dintre noi este foarte importantă. Din această perspectivă, schimbarea flotei de transport public spre una nepoluantă reprezintă o prioritate în municipiul Cluj-Napoca. Astăzi, aşa cum am spus, 10 autobuze electrice intră în circulaţie. Avem pregătite documentele pentru achiziţionarea a încă 30 de autobuze electrice, pentru încă 24 de tramvaie şi pentru alte 50 de troleibuze. Obiectivul nostru este ca după anul 2025 întreaga flotă de transport public din oraş să fie una nepoluantă", a mai spus Boc.
Încă un autobuz electric va sosi la Cluj-Napoca în cursul săptămânii viitoare.
În luna august 2017, Primaria Municipiului Cluj-Napoca a semnat cu furnizorul SOLARIS Bus&Coach, un acord cadru pentru livrarea a 41 de autobuze electrice cu acţionare complet electrică. Valoarea celor 11 autobuze electrice este de 26.121.980,83 lei (fără TVA).
De asemenea, proiectul presupune construirea a 3 staţii de încărcare rapidă şi a 11 staţii de încărcare lentă.Staţia de încărcare rapidă pe timpul zilei, cu ajutorul unui sistem tip pantograf, face posibilă încărcarea în 10 minute. Staţia de încărcare lentă pe timpul nopţii este compusă dintr-un echipament care asigură cuplarea autobuzului la reţeaua de joasă tensiune, timpul de încărcare fiind de 6 ore.
Potrivit reprezentanţilor Primăriei Clij-Napoca, implementarea acestui tip de vehicul pentru transportul în comun creşte confortul călătorilor, contribuie la îmbunătăţirea calităţii aerului, reduce considerabil costurile proiectului datorită consumului de energie electrică în raport cu consumul de alte energii convenţionale.
Prin implementarea proiectului se preconizează realizarea unei economii de 76.794 RON/an şi reducerea emisiilor de agenţi poluanţi

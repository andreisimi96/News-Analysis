Mălădărăşanu (43 ani) s-a lansat în fotbal la Petrolul Teleajen, iar apoi a jucat la echipele Petrolul Ploieşti, Rapid Bucureşti, Beşiktaş Istanbul şi FC Braşov).
Promovat de la echipa a doua a clubului giurgiuvean, pe care a pregătit-o în ultimii doi ani, Măldărăşanu va fi ajutat în prima sa experienţă ca antrenor în Liga I de Bogdan Argeş Vintilă, Laurenţiu Costache (şi el fost secund la Astra 2) şi Ionuţ Boşneag, staf-ul urmând să fie completat şi cu un preparator fizic, precizează Astra într-un comunicat postat pe site-ul oficial.
Luni, Astra Giurgiu îşi va relua pregătirile în vederea sezonului 2018-2019, la Ploieşti, pe stadionul cu acelaşi nume din cartierul '9 Mai', reunirea fiind programata de la orele 17,00.
Astra are în program efectuarea vizitei medicale, miercuri 13 iunie, apoi, pe 16 iunie va pleca în primul cantonament, la Poiana Braşov (care va dura până în 26 iunie). Din 29 iunie, prim-divizionara va efectua un turneu în Slovenia, la Zrece, stagiu care se va încheia în 13 iulie.

"În Assam, districtele Hojai, East Karbi Anglong, West Karbi Anglong, Golaghat, Cachar, Karimganj şi Hailakandi sunt afectate" de intemperii, a declarat un oficial al departamentului de gestionare a dezastrelor. La nivelul statului au fost raportate trei decese şi peste 36.000 de persoane strămutate.
Serviciile feroviare au fost, de asemenea, perturbate în regiune. "Alunecările de teren declanşate de ploile abundente au afectat mersul trenurilor în Assam", a precizat un oficial de la căile ferate.
Înstatul Tripura, cel puţin trei persoane şi-au pierdut viaţa, iar alte 15.000 au rămas fără adăpost, potrivit oficialilor.
Situaţia era asemănătoare şi în statul învecinat, Manipur, unde cinci persoane şi-au pierdut viaţa. "Printre victime s-a numărat şi un băiat de 5 ani", a indicat oficialul.
Canalele locale de televiziune au informat că mai multe adăposturi au fost amenajate pentru persoanele sinistrate din districtele din cele trei state afectate.
Inundaţiile şi alunecările de teren, declanşate de ploile musonice, sunt frecvente în statele din nord-estul Indiei, aminteşte Xinhua.

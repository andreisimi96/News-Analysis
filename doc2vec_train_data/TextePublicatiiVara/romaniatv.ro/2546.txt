Exlozia s-a produs într-un club din cartierul El Paraiso al capitalei venezuelei. Bilanţul preliminar al Poliţiei indică 17 morţi ci cinci răniţi. Tragedia s-a produs după ce o persoană a activat o grenadă lacrimogenă în interiorul clubului. Tinerii au murit asfixiaţi. Printre cei morţi se află şi opt minori, potrivit presei venezuelene.
Tragedia s-a petrecut la primele ore ale dimineaţii, iar în club se aflau aproximativ 500 de persoane. Cel mai probabil activarea grenadei lacrimogene a fost făcută din inconştienţă.
Poliţia a operat deja şapte arestări în legătură cu această explozie. Venezuela se confruntă cu o gravă criză de securitate, existând multe arme în mâinile civililor, inclusiv dispozitive explozive.

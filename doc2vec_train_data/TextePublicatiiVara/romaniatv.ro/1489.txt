O femeie în vârstă de 33 de ani, despre care există bănuiala că s-a aruncat de la o înălţime de 15 metri, de pe un pod din apropierea centurii ocolitoare a Braşovului, a fost dusă la spital în stare gravă. Medicii au reuşit să o stabilizeze, iar oamenii legii au întocmit dosar penal sub aspectul săvârșirii infracțiunilor de vătămare din culpă, sub supravegherea procurorului.
Incidentul s-a produs în noaptea de vineri spre sâmbătă în zona Stabilus. 
"În jurul orelor 3.40 am fost sesizați de Dispeceratul 112 cu privire la faptul că o persoană de sex feminin, în vârstă de 33 ani ar fi sărit de pe podul situat la intersecția DN11 cu centura de ocolire a municipiului Brașov, căzând de la o distanță de aproximativ 15 m pe partea carosabilă. Polițistii s-au deplasat la fața locului, unde au desfășurat cercetări. Victima a fost transportata la Spitalul Județean de Urgenta Brașov, fiind în stare stabilă", a declarat purtătorul de cuvânt al IJP Brașov, Gabriela Dinu, citat de mytex.ro .
A fost întocmit dosar penal sub aspectul săvârșirii infracțiunilor de vătămare din culpă, sub supravegherea procurorului.

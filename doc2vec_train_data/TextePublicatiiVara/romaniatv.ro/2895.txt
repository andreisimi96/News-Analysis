Sărbători religioase ortodoxe: Sf. Mc. Iulian din Tars şi Afrodisie
Sărbători religioase greco-catolice: Sf. m. Iulian din Tars
Sărbători religioase romano-catolice: Sf. Alois de Gonzaga, călug.
Sfântul Mucenic Iulian, pomenit în calendarul creştin ortodox la 21 iunie, era locuitor al cetăţii Tars din Cilicia, de credinţă creştină.
Tatăl Sfântului Iulian era senator, elin de neam şi închinător la zei. Mama sa era creştină. În timpul prigoanei împotriva creştinilor a împăratului Diocleţian (284-305), Sfântul Mucenic Iulian a fost denunţat ca fiind creştin şi a fost chemat la guvernatorul Marcian care a încercat să-l determine să renunţe la credinţa în Hristos.
Un an întreg a fost mutat tânărul Iulian, avea 18 ani, prin temniţele cetăţilor Ciliciei, timp în care era schingiuit. Guvernatorul Marcian considera că prin aceste chinuri îi va îngrozi pe ceilalţi creştini. În cele din urmă, Sfântul Mucenic Iulian a fost cusut într-un sac cu şerpi veninoşi şi aruncat în mare.
Trupul său a fost adus de valuri pe uscat şi a fost luat de credincioşi care l-au dus mai întâi în Alexandria (Egipt) şi apoi în Antiohia.
Sfântul Mucenic Iulian a fost pomenit cu multe cuvinte de laudă de către Sfântul Ioan Gură de Aur, în vremea în care trăia în Antiohia.
Comenteaza // Vezi comentarii
        Citeste mai mult despre:   

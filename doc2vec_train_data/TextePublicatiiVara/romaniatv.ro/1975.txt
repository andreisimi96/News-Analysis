Deshidratarea la bebelusi inseamna ca organismul pierde o cantitate mai mare de fluide – prin transpiratie, lacrimi, urina, scaune moi, varsaturi sau febra – decat are nevoie pentru a functiona asa cum trebuie.
Pana la varsta de un an, sugarii sunt vulnerabili la deshidratare si pierd foarte usor apa si mineralele din organism. Mai ales daca au diaree, vomita excesiv dupa hraniri sau refuza sa manance. Parintii pot corecta destul de simplu deshidratarea usoara a bebelusului, insa, ramasa neobservata, ea se poate agrava in scurt timp, punand in pericol viata micutului.
Deshidratarea la bebelusi. Cum imi dau seama ca bebelusul e deshidratat?
Semne ca bebelusul este sau e pe cale sa devina deshidratat:
– nu urineaza mai mult de 6-8 ore sau face foarte putin (scutecul ramane uscat);
– urina din scutec are o culoare mai inchisa si un miros mai puternic decat de obicei;
– are stari de letargie (e lipsit de energie);
– are gura uscata si cleioasa;
– plange fara lacrimi.
Semne ca bebelusul are o deshidratare grava:
– are ochii infundati in orbite;
– are mainile si picioarele reci si cu pete – semn de deshidratare excesiva;
– este irascibil si are stari de somnolenta;
– fontanelele (spatiile neosificate ale craniului) par adancite.
Deshidratarea la bebelusi. Cum actionez daca puiul meu e deshidratat?
Daca observi ca bebelusul prezinta semne de deshidratare, in special in cazul in care se verifica simultan mai multe dintre situatiile de mai sus (deci problema e una grava), mergi imediat cu el la Urgente. Odata ajuns la spital, medicii ii vor administra intravenos lichide, pana cand starea i se va stabiliza. Deshidratarea excesiva nu e de joaca; ii poate pune in pericol viata micutului, prin urmare trebuie sa actionezi prompt. Daca totusi deshidratarea nu e atat de grava, cheama pediatrul pentru un consult si cere-i sfatul; cel mai probabil, iti va recomanda sa-i dai bebelusului mai multe lichide.
Deshidratarea la bebelusi. Cum se trateaza deshidratarea usoara?
Cand vorbim insa de o deshidratare usoara, pe aceasta o poti corecta destul de simplu acasa, avand grija ca micutul sa primeasca suficiente lichide. In functie de varsta bebelusului, te poti rezuma la laptele matern sau praf ori ii poti administra in plus o bautura speciala cu electroliti, pe care o gasesti la farmacii. Astfel, pentru bebelusii mai mici de 3 luni, se recomanda doar sa continui alaptarea, marind insa frecventa hranirilor concomitent cu scaderea cantitatii de lapte consumata la o masa. Cu alte cuvinte, alapteaza-l mai des dar mai putin.

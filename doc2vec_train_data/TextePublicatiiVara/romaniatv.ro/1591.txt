Producătorul de maşini sport Porsche AG - o subsidiară a Volkswagen - a anunţat că primul său model exclusiv electric se va numit Taycan, iar anul viitor intenţionează să lanseze producţia de serie a vehiculului care va concura cu Model T de la Tesla, transmite Agerpres.
Numele, anunţat vineri de directorul general Oliver Blume la cea de-a 70-a aniversare a Porsche, înseamnă "mânz plin de viaţă" şi reflectă celebrul logo al Porsche cu un cal negru care se cabrează.
Modelul electric sport cu patru locuri, cunoscut până acum sub numele Mission E, va ieşi de pe liniile de asamblare în 2019. Va putea ajunge în 3,5 secunde la 100 de km/oră iar autonomia modelului va fi de 500 de kilometri. Preţul modelului nu a fost dat publicităţii.
Porsche a investit un miliard de euro în modernizarea principalei sale fabrici - Zuffenhausen (Stuttgart) - unde va produce primul model exclusiv electric.

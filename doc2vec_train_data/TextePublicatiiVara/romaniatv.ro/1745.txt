Membrii Consiliului Superior al Magistraturii s-au întâlnit luni cu delegaţia Comisiei de la Veneţia, aflată în ţara noastră, context în care au fost abordate subiecte privitoare la legile Justiţiei, se precizează într-un comunica.
Delegaţia Comisiei de la Veneţia a fost compusă din: Thomas Markert - secretar al Comisiei de la Veneţia, Hanna Suchocka - preşedinte de onoare al Comisiei de la Veneţia (Polonia), Artemiza-Tatiana Chisca - şeful Diviziei Instituţii Democratice a Comisiei de la Veneţia, Kaarlo Tuori - membru al Comisiei de la Veneţia (Finlanda), Nicolae Esanu - membru supleant al Comisiei de la Veneţia (Republica Moldova), Jean-Claude Scholsem - membru supleant al Comisiei de la Veneţia (Belgia), precizează comunicatul citat.
Delegaţia Comisiei de la Veneţia efectuează, luni şi marţi, o vizită în România pentru a avea un schimb de opinii cu privire la cele trei proiecte de modificare a legii referitoare la organizarea judiciară, a legii privind Consiliul Superior al Magistraturii şi a legii privind statutul judecătorilor şi procurorilor.

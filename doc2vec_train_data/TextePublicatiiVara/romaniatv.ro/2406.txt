Cristiano Ronaldo va fi condamnat la doi ani de închisoare cu suspendare şi va trebui să plătească 18,8 milioane de euro fiscului din Spania, după ce a ajuns la un acord cu Procuratura prin care a recunoscut patru infracţiuni economice de fraudă.
Cristiano Ronaldo a intrat de multă vreme în vizorul fiscului spaniol, care l-a acuzat de faptul că a folosit diferite firme fantomă pentru a nu plăti taxele cuvenite statului din vânzarea drepturilor de imagine în perioada 2011-2014.
Suma imputată starului lui Real Madrid era de 14.768.897 euro.
Gestul CONTROVERSAT al lui Cristiano Ronaldo a făcut înconjurul lumii VIDEO
Procesul are la bază un raport întocmit de Autoritatea Fiscală din Spania, ce a ajuns pe masa procurorilor. Cazul este similar celui în care au fost implicaţi starul argentinian Lionel Messi şi tatăl său, în urma cărora cei doi au primit condamnări de câte 21 de luni de închisoare, cu suspendare.
Frauda era estimată iniţial la 14,7 milioane de euro, dar în final a fost redusă la 5,7 milioane de euro, restul fiind amenzi şi dobânzi.
Procurorii au fost de acord ca pedeapsa să nu fie cu executare.

Clujul a fost inundat, vineri, după o rupere de nori care a lovit orașul.
Mai multe străzi din oraș, dar și centrul Clujului au fost inundate de apele care au venit de pe străzile în pantă, unde canalizarea nu a făcut faţă.
"A fost un adevărat râu pe străzile Babeș și Republicii, dar și pe strada Piezișă. Au fost inundate străzile Memorandumului, Moților și Piața Lucian Blaga. Canalizarea nu a putut prelua apa, semn că s-a construit foarte bine", povesteşte un șofer, care a străbătut centrul.

Un român în vârstă de 59 de ani a decedat în urma unui grav accident rutier produs în zona localităţii Pierrefitte-sur-Loire din centrul Franţei, în care au fost implicate cinci camioane, relatează postul francez LCI.
În urma accidentului, produs joi după-amiază, au decedat şoferii a două camioane, un cetăţean român în vârstă de 59 de ani şi un bărbat din Cehia, potrivit cotidianului regional La Montagne.
De asemenea, şoferii celorlalte trei camioane sunt răniţi, au informat pompierii, confirmând că alţi doi şoferi şi-au pierdut viaţa. Zona în care s-a produs accidentul este cunoscută drept una foarte periculoasă, aici fiind frecvent înregistrate accidente, scrie Mediafax .

Pentru unii, a fi într-o relaţie înseamnă totul, chiar dacă acest lucru presupune să se mulţumească cu mai puţin faţă de ceea ce oferă. Din punct de vedere astral, există nativi care se sacrifică în numele iubirii şi dau totul, fără să aştepte nimic în schimb.
În primul rând, ţie îţi ia foarte mult timp să te îndrăgosteşti şi să fii într-o relaţie serioasă. Când acest lucru se întâmplă, parcă nu îţi vine să renunţi la ceea ce ai construit, doar de dragul lucrurilor materiale pe care ai reuşit să le obţii. Practic, ajungi să te obişnuieşti cu un confort atât fizic, cât şi psihic la care nu eşti dispusă să renunţi, deşi ai avea toate motivele să o faci.
Sunt momente în care crezi că nu meriţi să ai parte de o persoană mai bună în viaţa ta, motiv pentru care te mulţumeşti cu partenerul pe care îl ai şi îl accepţi aşa cum este, chiar dacă defectele lui sunt mai multe la număr faţă de calităţi. Eşti o persoană sensibilă şi iubitoare, care preferă să se sacrifice din dragoste, doar pentru a şti că primeşte un strop de afecţiune. Refuzi o schimbare de teama de a nu fi rănită.

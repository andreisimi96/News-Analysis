Tânărul din Buzău care îşi terorizează fosta iubită si care a snopit în bătaie un om al străzii este liber. Poliţiştii l-au ridicat ieri şi l-au dus la audieri însă după doar cateva ore băiatul a ieşit de la poliţie cu zambetul pe buze. Familia ameninţata se teme acum pentru viaţa lor. Vă avertizăm că scenele următoare vă pot afecta emoţional.
Tanărul a fost săltat de poliţiştii din Buzău însă doar după cateva ore el a fost lăsat liber. Oamenii legii au spus că dat fiind faptul că victima agresiunii nu a depus plângere, nu au putut să îl reţină.
Petru a-i demonstra iubitei cât de mult rău i-ar putea face, băiatul de doar 18 ani i-a trimis un filmuleţ şocant în care bătea cu bestialitate un om al străzii .
În ciuda faptului că victima implora să fie lăsată în pace, agresorul își continuă demonstrația de agresivitate. Pentru a fi și mai convingător, tânărul s-a fotografiat într-un cimitir și i-a transmis fetei o fotografie cu mesajul că acolo îi va săpa mormântul.
Bărbatul amenință că va face publice imagini umilitoare cu fata dezbrăcată.
Drama elevei a început în urmă cu câteva luni când a încercat să pună capăt unei relații agitate cu tânărul, care avea apucături bizare. Ea a incercat chiar sa se sinucidă din cauza fostului iubit.
Părinţii fetei se tem acum că tanarul se va infuria mai rau si că îi va teroriza în continuare.

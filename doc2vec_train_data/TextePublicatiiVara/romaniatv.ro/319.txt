În luna aprilie 2018, rata şomajului în formă ajustată sezonier a crescut cu 0,2 puncte procentuale faţă de martie, ajungând la 4,6%, arată datele comunicate joi de Institutul Naţional de Statistică (INS).
„Numărul şomerilor (în vârstă de 15-74 ani), estimat pentru luna aprilie a anului 2018 a fost de 411.000 de persoane, în creştere faţă de luna precedentă (când erau de 404.000 de persoane), dar şi faţă de aceeaşi lună a anului anterior (când au fost de 445.000 de persoane)”, se arată într-un comunicat al INS, citat de Mediafax .
Datele arată că rata şomajului la bărbaţi a depăşit-o cu 1,1 puncte procentuale pe cea a femeilor (valorile respective fiind 5,1% în cazul persoanelor de sex masculin şi 4,0% în cazul celor de sex feminin).
Pentru persoanele adulte (25-74 ani), rata şomajului a fost estimată la 3,7% pentru luna aprilie 2018 (4,1% în cazul bărbaţilor şi 3,1% în cel al femeilor).
„Numărul şomerilor în vârstă de 2574 ani reprezintă74,2% din numărul total al şomerilor estimat pentru luna aprilie 2018”, arată INS.

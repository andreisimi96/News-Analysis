Divorțul Paulei Chirilă a luat prin surprindere pe toată lumea. Vedeta este o femeie singură, însă nu duce deloc lipsă de admiratori. Viața Paulei Chirilă după divorțul de Marius s-a schimbat, iar aceasta a mărturisit că este bine cu statutul pe care îl are acum.
Paula Chirilă nu are de gând să rămână singură prea mult timp. Vedeta își dorește o relație, dar încă nu a apărut cineva în viața ei care să o facă să țipe de fericire. La jumătate de an de la divorț, Paula Chirilă nu pare a fi deloc afectată de ceea ce s-a întâmplat în viața ei în ultima perioadă.
„Eu sper că el are noroc acum. Nu sunt delegată să spun despre el. Noi (n.r. eu și Marius) vorbim foarte mult. Păi, avem un copil împreună, practic avem multe subiecte. Nu mi-a spus foarte multe. E un tip discret. Dar cine v-a zis vouă că nu se leagă? E greu să mă facă cineva să mă îndrăgostesc, să țip de fericire. În noiembrie am divorțat, a trecut jumătate de an. Eu sunt foarte ok. (…) Paparazzi au ratat lucruri palpitante, că nu mă caută unde trebuie. Nu și-au întins antenele mult mai departe decât granițele țării. (…) Sunt o femeie extrem de curtată, aș minți să spun că nu. Da, domne, umblă bărbații după mine! Vreau o relație stabilă. Eu îmi doresc pe termen mediu și lung”, a spus Paula Chirilă.

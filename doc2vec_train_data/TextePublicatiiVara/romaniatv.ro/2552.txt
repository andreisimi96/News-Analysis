Analizele preliminare făcute şoferiţei au arătat că tânăra era drogată cu cocaină şi cu un compus psihoactiv care se găseşte în cannabis.
Potrivit poliţiei judeţene Dâmboviţa, accidentul s a produs sâmbătă după amiază pe Calea Bucureşti din municipiul Târgovişte.
Şoferiţa aflată la volanul unui autoturism Peugeot nu a acordat prioritate de trecere unui bărbat care traversa strada pe trecerea pentru pietoni, pe lângă bicicletă.
Dusă la spital, tânăra a fost supusă unor analize care au arătat că este drogată cu cocaină şi THC, o substanţă cu efect psihotrop care se regăseşte şi în compoziţia cannabisului.
Femeia este cercetată pentru ucidere din culpă, precum şi pentru conducerea unui autovehicul sub influenţa substanţelor psihoactive.

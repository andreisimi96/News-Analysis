Oficialul turc a afirmat că nu există niciun motiv ca SUA să nu livreze avioanele F-35, iar un proiect aşa de serios nu poate fi anulat din motive artificiale, informează MEDIAFAX.
"În cel mai rău caz, dacă avem nevoie, în mod definitiv vom încerca să achiziţionăm de la ceilalţi aliaţi ai noştri ori de la alte ţări", a afirmat Cavusoglu.
Primele avioane F-35 ar urma să fie livrate Turciei pe data de 21 iunie.
Relaţiile între Ankara şi Washington, deja tensionate după tentativa de lovitură de stat din 2016 şi implicarea SUA în favoarea kurzilor din Siria, s-au deteriorat şi mai mult ca urmare a deciziei Administraţiei Trump de a-şi muta ambasada din Israel la Ierusalim şi intenţiei Turciei, ţară membră NATO, de a achiziţiona sistemul antibalistic S-400 din Rusia.

Comisia parlamentară de anchetă a Camerei Deputaţilor şi Senatului pentru a clarifica aspectele ce ţin de desfiinţarea Direcţiei Generale de Protecţie şi Anticoruptie se reuneşte joi pentru prezentarea, dezbaterea şi adoptarea proiectului de raport final.
"Documentul prezintă activitatea desfăşurată de la înfiinţarea Comisiei parlamentare şi până acum, o expunere structurată riguros pe obiectivele stabilite de Hotărârea Parlamentului nr.67/2017 şi concluziile care s-au desprins în urma derulării anchetei parlamentare", precizează preşedintele comisiei, Viorel Salan, într-un comunicat citat de Agerpres.
Membrii Comisiei SIPA au audiat începând din octombrie 2017 foşti miniştri ai justiţiei, membri în comisiile de inventariere, directori ai ANP şi alte persoane.
Raportul va fi înaintat Birourilor permanente reunite.

Mirabela Dauer, celebra cântăreață, în vârstă de 70 de ani, a dezvăluit că este o mare pasionată de jocuri de noroc. Artista a mărturisit că nu este străină de Orașul Păcatelor, Las Vegas, când pleacă peste ocean participă la jocurile de noroc de acolo, având patima acestora.
Mirabela Dauer nu s-a putut abține și a dezvăluit că este pasionată de jocuri de noroc. Într-un interviu pentru emisiunea online „De vorbă cu Iulia Zgripcea”,cea cere se numără printre artiștii din generația de aur a României a menționat că îi place foarte mult să joace și asta face ori de câte ori merge în turneu în America.
„Mă duc la Las Vegas şi joc şi-mi place foarte tare. Sunt două hoteluri pe care eu le iubesc foarte tare acolo, Wynn şi Encore, şi stau ori la unul, ori la altul – ţin aceeaşi firmă. Când stau acolo mă simt o divă, pentru că hotelul este foarte frumos, foarte curat, foarte elegant.
Nu mă apropii de fereastră, pentru că am fobia înălţimii, dar infiferent de etajul la care stau, trag perdelele şi din pat văd panorama Vegasului. Este superb! Eu ador Vegasul! Am câteva oraşe din America pe care le ador: New Yorkul, Vegasul, cele mai aglomerate, cele mai zăpăcite, alea le iubesc eu!”, a declarat Mirabela Dauer.

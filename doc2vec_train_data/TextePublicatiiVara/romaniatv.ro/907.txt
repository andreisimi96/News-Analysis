Mihai Constantinescu, manager Artexim, a fost desemnat coordonator general al agendei culturale pentru preşedinţia română a Consiliului European.
"Responsabilităţile domnului Constantinescu vor fi acordate deciziilor adoptate de Consiliul Interministerial pentru pregătirea şi exercitarea preşedinţiei României la Consiliul Uniunii Europene, care fac referire la stabilirea agendei culturale”, se arată în decizia ministrului Culturii şi Identităţii Naţionale, George Ivaşcu, transmisă ministrului delegat pentru afaceri europene, Victor Negrescu.
În perioada următoare, ministrul va primi “propuneri de momente culturale care să însoţească reuniunile informale organizate în România, în primul semestru al anului 2019, dar şi pentru marcarea Summit-ului informal al şefilor de stat şi de govern de la Sibiu, din 9 mai 2019”.
Mihai Constantinescu este managerul general al Artexim, societatea care organizazează Festivalul Internaţional "George Enescu".

Cei mai mulţi dintre români cred că justiţia este influenţată de politic şi că această influenţă a crescut faţă de anul trecut, potrivit unei cercetări IMAS la comanda Europa FM .
83% dintre români sunt convinşi că justiţia este influenţată de factorul politic, potrivit sondajului IMAS realizat la comanda Europa FM. Dintre aceştia, 71% cred că această influenţă este mai mare decât anul trecut şi doar 12% consideră că influenţa politicului a scăzut.
Întrebaţi dacă ar participa la un referendum pe tema independenţei justiţiei, repondenţii au spus DA în proporţie de 37%, ceea ce indică faptul că s-ar depăşi pragul de 30% prezenţă pentru validarea referendumului.
Românii au mai fost întrebaţi dacă susţin poziţia preşedintelui Klaus Iohannis faţă de justiţie şi dacă sunt mulţumiţi de activitatea Laurei Kovesi la conducerea DNA.
Sondajul a fost realizat în perioada 9-13 iunie 2018.
Au fost realizate 800 de interviuri, prin metoda CATI (Computer Assisted Telephone Interviews).
Eroarea de eșantionare este +/- 3,5%.
Populația țintă – persoanele cu vârsta de 18 ani și peste, care trăiesc în România.

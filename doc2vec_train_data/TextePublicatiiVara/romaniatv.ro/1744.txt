Crimă oribilă în Argeş, o femeie băută şi-a înjunghiat soţul după un scandal. Ucigaşa i-a spus apoi vecinei că bărbatul s-a sinucis, însă poliţiştii au descoperit că este vorba despre o crimă.
Un bărbat din Priboieni, Argeş, a fost găsit mort. Din câte se pare, acesta a avut o dispută cu soţia, femeia fiind în stare avansată de ebrietate. Femeia a plecat imediat la o vecină să anunţe că, după ce s-a certat cu ea, soţul ei s-ar fi înjunghiat de supărare.
Poliţiştii au deschis o anchetă pentru a stabili cu exactitate circumstanţele ce au condus la decesul bărbatului. Din primele informaţii, se pare că soţia l-ar fi înjunghiat pe bărbat în urma unui conflict spontan.

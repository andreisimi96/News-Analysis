Radu Mazăre, fostul primar al Constanţei, a declarat pentru Euronews, că a cerut azil în Madagascar, deoarece "nu am şansa unui proces echitabil în România".
Radu Mazăre, fostul primar al Constanţei, dat în urmărire internaţională în acest moment de autorităţile din România după ce a fost condamnat la şase ani şi şase luni de închisoare pentru abuz în serviciu, a declarat pentru Euronews, prin intermediul WhatsApp, că s-a îndrăgostit încă din 2011 de Madagascar.
"M-am simţit minunat încă de la prima vizită în 2011", a spus Radu Mazăre pentru Euronews, are notează că fostul edil a decis să se mute în Madagascar anul trecut mai ales că nu există un acord de extrădare cu România. 
Mazăre spune că nu are încredere în sistemul judiciar din România şi că încearcă să obţină azil politic în Madagascar. 
„Statul meu în acest moment este cel de persoană care cere azil în această ţară africană, deoarece nu am şansa unui proces echitabil în România", a spus Mazăre, pentru Euronews, prin Whatsapp. „În România, justiţia e controlată de SRI", a continuat Mazăre.
Radu Mazăre a trimis şi o fotografie din Madagascar în care apare înonjurat de un grup de băştinaşi.

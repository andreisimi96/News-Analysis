Cine păsește în peștera Polovragi, unul dintre locurile mai puțin cunoscute din România, cu o lungime de peste 10,3 km (dar specialiștii spun că e posibil să nu-i fi dat de capăt), din care doar 900 metri sunt accesibili turiștilor, va ieși cu totul alt om. Se crede că peștera ar fi fost așezată de însuși Dumnezeu cu mâna Lui…
Refugiu pentru zeci, daci sau călugări, în peștera Polovragi (unde temperatura nu scade niciodată de 9 grade Celsius), legenda spune că ar locui și în acest moment zeul Zamolxis, care plânge și acum după cucerirea Daciei, lacrimile sale prelingând-se din țurțurii de piatră.
În acest loc plin de mister a trăit însuși Tudor Vladimirescu, deghizat în călugăr, iar timp de șase luni aici și-a dus viața marele preot Pahomie în anul 1607, alături de vietățile de sub pământ.
Mărturie stă și o pictură realizată de acesta în tehnica negru de fum, reprezentând simbolul morții...
Tot în peștera Polovragi, se găsește piatra pe care se spune că a stat însuși zeul, așa numitul scaun al lui Zamolxis, cuptoarele unde dacii ardeau planta polovraga, un remediu extraordinar în vindecarea multor boli, Izvorul Speranţelor, din spatele căruia se vede, ușor în ceață, Maica Domnului cu Pruncul în braţe, Bolta însângerată, Camera Albă Bolta Divină.
Tot în peștera Polovragi, a cărei vechime se ridică la peste 7 milioane de ani, se crede că stă ascuns și aurul dacilor.

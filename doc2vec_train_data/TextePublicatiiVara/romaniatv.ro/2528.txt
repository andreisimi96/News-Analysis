Se spune că fiecare persoană poartă cu ea un blestem al sorţii, care mai devreme sau mai târziu se răsfrânge asupra vieţii. Deşi nu este clar de unde provine acest blestem şi cu ce scop are loc, el diferă de la zodie la zodie şi poate fi interpretat în mai multe moduri. Află ce blestem ascunde fiecare semn zodiacal în parte!
Nu se poate să existe o persoană mai hotărâtă ca nativul Berbec. Atunci când îşi pune ceva în gând, acţionează şi îndeplineşte. Dincolo de ambiţia sa, el poartă cu sine o suferinţă enormă, aceea de a nu fi apreciat la adevărata valoare. Blestemul său este să fie mereu înconjurat de oameni ipocriţi, care îl invidiază şi care îi doresc răul.
Este impulsiv şi dificil, dar e bine să îl ai prin preajmă la greu. Dincolo de defectele sale, nativul Taur este o persoană sufletistă, care ştie să fie alături cuiva atunci când are nevoie. El este legat de un blestem, acela că, uneori, poate fi atât de bun, încât să ajungă să regrete acest lucru.
Puternic, raţional şi comunicativ, nativul Gemeni intră în legătură cu foarte multe persoane şi reuşeşte să îşi facă prieteni. Totuşi, el nu este o fire statornică, motiv pentru care este nevoit să poarte cu sine singurătatea. Este blestemat să fie întotdeauna singur şi să îşi caute sufletul pereche.
Semnul Rac ascunde o sensibilitate ieşită din comun, o trăsătură de caracter care, în ciuda aparenţelor, nu îl favorizează. Blestemul său este să fie atât de sensibil şi de naiv, mai ales în iubire, încât va deveni o persoană foarte uşor de rănit şi de dezamăgit.
Deşi este o persoană puternică, care stârneşte admiraţia pe oriunde ar merge, nativul Leu are o suferinţă interioară. Este blestemat pe vecie să aibă ghinion în dragoste. Poate unii îşi vor găsi partenerul, însă majoritatea vor avea parte de poveşti de dragoste neîmpărtăşite sau care se vor încheia mult prea devreme.
În ciuda perfecţionismului său dus la extrem, Fecioara este o persoană înţelegătoare, un om pe care te poţi baza atât la bine, cât şi la rău. Nici despre Fecioară nu se poate spune că are mult noroc în dragoste, însă blestemul său nu este legat de ghinion pe plan sentimental. Toată viaţa, o Fecioară va fi nevoită să îndure incapacitatea celorlalţi de a fi precum ea, de a reuşi să ajungă la un nivel înalt.
Echilibrul şi pacea fac din nativul Balanţă un prieten pe cinste. Poate nu vrea să recunoască, însă nativul Balanţă poartă cu el un blestem care îl macină. Deşi este un om corect şi diplomat, obiectivitatea exagerată îl va determina să renunţe la cei dragi, atunci când e nevoie. Nu ştie ce înseamnă să ţină partea cuiva şi nu renunţă la adevăr, chiar dacă acest lucru înseamnă să sacrifice oameni, momente, amintiri şi dorinţe.
Nativul Scorpion este blestemat să fie o persoană răzbunătoare, care trădează cu uşurinţă şi se impune prin agresivitate. Uneori, ar face orice ca să se schimbe, dar atunci când orgoliul şi furia sunt mai presus decât el, răzbunarea nu mai este doar o alternativă, ci o soluţie.
Persoanele născute în semnul Săgetătorului sunt firi misterioase, pline de viaţă, care îşi doresc să aibă parte de tot felul de aventuri. Însă, dincolo de frumuseţe şi spontaneitate, aventurile îi vor aduce unui nativ Săgetător şi experienţe neplăcute, neaşteptate. Blestemul său este acela de a trăi mereu cu teama de necunoscut, care îl va face de multe ori să îşi pună întrebarea „ce ar fi fost dacă?‟.
Citeşte mai multe pe kfetele.ro

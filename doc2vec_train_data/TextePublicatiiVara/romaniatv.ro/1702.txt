Ministrul Justiţiei, Tudorel Toader, a anunţat, luni, că nu a primit niciun răspuns la solicitarea adresată Organizaţiei pentru Cooperare şi Dezvoltare Economică (OECD) în legătură cu afirmaţiile lui Drago Kos, şeful structurii anticorupţie, care a spus că decizia CCR privind revocarea şefei DNA contravine echilibrului puterilor în stat şi independenţei sistemului judiciar. Tudorel Toader a mai anunţat că intenţionează să retrimită o solicitare în acest sens.
"OECD nu a raspuns la intrebarea daca declaratiile atribuite dlui Kos au fost facute in nume personal sau in numele organizatiei.
Voi reveni cu aceeasi intrebare", a anunţat ministului Tudorel Toader pe contul de Facebook.
Ministrul Justiţiei, Tudorel Toader, a transmis săptămâna trecută o scrisoare către OECD prin care solicita să i se comunice dacă afirmaţiile lui Drago Kos, şeful structurii anticorupţie din cadrul Organizaţiei pentru Cooperare şi Dezvoltare Economică, potrivit căruia decizia CCR privind revocarea şefei DNA contravine echilibrului puterilor în stat şi independenţei sistemului judiciar, au fost făcute în nume propriu sau în numele OECD.
"Pentru a se clarifica dacă declaraţiile atribuite dlui Kos au fost făcute în nume personal sau în numele OECD, am transmis scrisoarea către OECD!", a anunţat ministrul Justiţiei, pe Facebook.

REZULTATE EVALUARE NATIONALA 2018. Peste 150.000 de absolvenţi de gimnaziu trec în aceste zile prin examenul care asigură 80% din nota finală, pentru admiterea la liceu.
Faţă de anii trecuţi, regulamentul Ministerului Educaţiei nu le-a mai permis elevilor să iasă din şcoală cu foile cu subiecte. Nici profesorii supraveghetori n-au avut voie să le fotografieze şi să le facă publice. Şi totuşi, la nici jumătate de oră de la începerea probei, subiectele erau deja în mediul online, share-uite masiv. Ceea ce ridică un semn de întrebare privind felul în care Minsterul a gestionat securitatea testării. Aşadar, în timp ce copiii erau la jumătatea examenului, părinţii ştiau deja ce s-a dat.
"N-au scăpat de geometrie. Mă gândeam că poate anul ăsta le fac o surpriză şi nu le mai da geometrie."
"Mie mi se par grele, pentru că nu am pregătirea necesară. Poate copiii sunt mai în măsură decât noi. Să vedem dacă au ieşit câţiva."
Cei mai mulţi elevi de clasa a opta de la liceul bucureştean Dante Aligheri au ieşit fără chef de la proba de matematică, semn că cele trei subiecte n-au fost chiar floare la ureche, anunţă Pro Tv.
"La română trebuie să iau o notă mai mare, ca să compenseze matematică de azi."
Puţini au fost cei care au afişat siguranţa învingătorilor. Oricum, nota depinde şi de barem, pe care Ministerul Educaţiei îl va publica la ora 15.
"Dacă ştii câteva formule şi cât de cât ai o bază, în mare parte te descurci."
Proba finală a Evaluării Naţionale, numai pentru cei care au făcut şi o limbă maternă, e programată joi.

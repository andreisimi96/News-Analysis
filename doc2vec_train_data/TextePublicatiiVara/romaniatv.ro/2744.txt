S-au aruncat zarurile ultimelor două confruntări pe echipe înainte de semifinala și finala sezonului de poveste „Chefi la cuțite”, iar luptele care vor decide cine rămâne în arena culinară vor fi difuzate pe Antena 1, luni și marți, de la 20:00.
CASTIGATOR CHEFI LA CUŢITE 2018. Cele două ediții vor testa la foc continuu abilitatea bucătarilor de a lucra sub tensiune, pentru că probele devin din ce în ce mai complexe, iar rivalitățile dintre echipe întețesc competiția.
Juriul din această seară este la fel de special, pentru că fiecare invitat are o meserie diferită, însă toți sunt uniți de aceeași pasiune: motociclismul. Iubesc adrenalina, sunt curioși și neînfricați, tocmai din acest motiv vor căuta în farfurii combinații îndrăznețe de gust: "Toate preparatele degustate sunt făcute de oameni pregătiți, sunt foarte elaborate, dar noi trebuie să găsim cusur uneia. E dificil să fii jurat, mai ales când sunt pregătite de trei echipe dedicate bucătăriei.", afirmă bikerii.
Citeşte şi  CHEFI LA CUTITE 12 iunie 2018: Scandal monstru în bucătărie, s-a lăsat cu două eliminări. Chef Dumitrescu a părăsit platoul nervos
În cea de-a șaptea confruntare pe echipe, tema battle-ului se complică la fel de tare, pentru că trupele de bucătari nu vor mai avea de gătit un singur preparat, ci de recompus un meniu întreg de degustare. Cele trei variante de supă, main course și desert vor fi distribuite la fiecare banc de lucru de către chef Scărlătescu, ce are un avantaj în urma ultimei lupte câștigate alături de concurenții cu tunici galbene: ,,Nu e deloc ușor, nu ne așteptam ca în momentul acesta să avem de gătit trei feluri de mâncare! E un meniu întreg, trebuie să existe echilibru în gusturi, să respectăm tema, iar emoțiile sunt foarte mari", afirmă bucătarii.
O altă provocare a probei de luni seară va fi plating-ul, pentru că proba impune ca toate preparatele să fie așezate pe aceeași farfurie, așa că imaginația și viziunea concurenților va fi pusă la încercare încă o dată. Cine va reuși să pună pe bandă un meniu de degustare complet, care să îmbine gusturi, arome și un aspect irezistibil, dar și ce preparat delicios îl va face pe chef Scărlătescu să afirme că "asta ar vrea să mănânce la nunta sa", telespectatorii Antena 1 vor vedea în seara aceasta, de la ora 20:00.
Tot atunci, cei din fața micilor ecrane vor fi martorii unei discuții sincere între Sorin Bontea, Florin Dumitrescu și Cătălin Scărlătescu, a căror rivalitate din confruntări a luat amploare săptămâna trecută: "Eu sunt un om corect, votez exact ce am în farfurie. Nu mă interesează nici psihologia inversă a lui Florin, nici strategia lui Cătălin. Votez logic, cu mintea, pentru că așa ai mai mult de câștigat decât ai de pierdut. Chiar dacă suntem noi prieteni, sunt orgoliile noastre în joc. Când intrăm în platou, fiecare vrea să demonstreze că este mai bun.", va mărturisi chef Sorin în mijlocul conflictului.
Comenteaza // Vezi comentarii
        Citeste mai mult despre:   

Vicecampioana României a investit în jur de 8 milioane de euro în transferuri, la începutul sezonului care tocmai ce s-a încheiat. Cu toate acestea, situaţia financiară a clubului n-a fost dată peste cap, o surpriză plăcută pentru fotbalul românesc. Potrivit cifrelor depuse la Ministerul de Finanţe, FCSB a avut în anul fiscal 2017 venituri totale de 88.400.357 lei. Adică aproximativ 19 milioane de euro.
Suma este importantă, având în vedere că FCSB n-a vândut în această perioadă vreun jucător pe mulţi bani. Cheltuielile totale în 2017 au fost de 18,3 milioane de euro, ceea ce înseamnă un profit brut de 527.512 euro.
Bilanţul financiar al FCSB-ului pe anul fiscal 2017:
Venituri totale: 88.400.357 lei (19,01 milioane de euro)
Cheltuieli totale: 85.496.827 lei (18,39 milioane de euro)
Profit brut: 2.903.530 lei (624.616 de euro)
Datorii: 2.452.142 lei (527.512 euro)
Cum a fost bilanţul FCSB-ului cu un an în urmă, în 2016:
Venituri totale: 114.627.464 lei (24,65 milioane de euro)
Cheltuieli totale: 83.869.659 lei (18,04 milioane de euro)
Profit brut: 30.757.805 lei (6,61 milioane de euro)
Datorii: 2.959.098 lei (636.570 euro)

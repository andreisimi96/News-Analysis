Expresia „a ține de șase" este sinonimă cu „a sta de pază" sau „a sta de veghe" și este utilizată cu acest sens în multe dintre limbile de pe Terra, scrie adevarul.ro . Înainte de toate, trebuie spus că aviația a avut un rol extrem de important în Primul Război Mondial, acesta fiind de altfel și primul conflict major care a implicat utilizarea pe scară largă a aeronavelor. Expresia cu pricina a luat naștere în timpul luptelor în aer, între aviatori și are o poveste extrem de interesantă.
Citeşte şi  Acestea sunt cele 9 expresii pe care nu ar trebui să le spui vreodată
„În fapt, acest şase nu este întâmplător, căci sistemul de navigaţie rudimentar din acea vreme i-a determinat pe piloţi să folosească, pentru orientare şi comunicare simplă, cadranul unui ceas. Astfel, 12 era codul pentru în faţă, 3 pentru dreapta, 9 pentru stânga şi, evident, 6 pentru partea din spate", a povestit profesorul de istorie Adrian Toma pentru adevarul.ro.
Se pare că spatele avionului era cel mai vulnerabil loc, întrucât pilotul nu avea vizibilitate și acolo. Astfel, piloții aceleiași brigade se acopereau unul pe altul și țineau de șase. În limba engleză expresia „a ține de șase" se traduce prin "watch your six".
Comenteaza // Vezi comentarii
        Citeste mai mult despre:   

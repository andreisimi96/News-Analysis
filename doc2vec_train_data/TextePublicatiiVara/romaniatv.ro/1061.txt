Delia Matache este o mătușă și nașă în același timp pentru micuța Jessica, fetița surorii sale. Artista a recunoscut că va fi cu siguranță complice la boacănele nepoatei sale atunci când aceasta va crește. Oana este încântată de rolul de mamă și se descurcă foarte bine.
Artista se bucură de fiecare moment petrecut împreună cu Jessica, însă când vine vorba de schimbat scutece, Delia nu se bagă peste sora ei.
"E foarte drăguț. Particip din când în când și sunt numai părțile frumoase. Iau așa crema. Am ajutat-o atunci, în primele zile. O dată. Atât. Nu vreau să mă încurc cu ea acolo, să-mi dea peste mână, nu e bine ce faci. E rolul ei și e foarte bine ce face. Probabil că da, atât cât știu că nu-i afectez în niciun fel educația, da. O să fiu complice la boacănele ei, 100%", a spus Delia pentru viva.ro.

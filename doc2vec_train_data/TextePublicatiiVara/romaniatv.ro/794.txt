Scandal la Spitalul de Boli Infecțioase din Pitești! Părinții unei paciente de 17 ani, care spun că așteptau de două ore ca fata să fie văzută de un medic, au cerut explicații. Totul a degenerat într-un adevărat scandal cu personalul medical.
O femeie din Argeş a postat pe Facebook două filmulețe care ilustrează cum își desfășoară activitatea angajatele de la secția de Boli Infecțioase a Spitalului Județean.
În cursul zilei de luni, femeia a ajuns la spital cu o adolescentă de 17 ani care avea nevoie să fie consultată de un medic. Potrivit femeii, la secția de Boli Infecțioase, pacienții sunt tratați cu indiferență. În filmuletețe realizate de femeie apar două asistente: una care vorbește la telefon, iar cealaltă care mănâncă cireșe, în timp ce aceasta împreună cu un bărbat încearcă să afle cu disperare care este numele medicului de gardă, după ce au așteptat mai bine de o oră să fie băgați în seamă.
„Spitalul de Boli Infecțioase Pitesti, RUȘINE!!
La secția urgente, dupa o ora de așteptări am aflat ca domnul doctor nu era nici la urgente Adulți, nici la urgente copii. Doamnele asistente au fost foarte deranjate cand le-am întrebat numele doctorului; de fapt nici nu cred ca au inteles întrebarea pentru ca au chemat paza. 80% din persoanele care veneau acolo s-au vindecat singure si au plecat pentru ca așteptau de ore întregi pentru un simplu vaccin, sau o prescriptie medicală dupa ce le-a fost extrasa o căpușa.
De ce nu voiau sa filmam? Deoarece condițiile sunt jalnice, nici nu poti sa respiri acolo. Pentru ca la secția Urgente copii nu au nici măcar un scaun pentru așteptare, erau 7-8 copii cu părinții Așteptându-l pe domnul doctor de vreo ora.
Sloganul lor este: AI O BOALA? VINO LA NOI SI PLECI CU DOUA!", scrie femeia pe Facebook.

Liviu Dragnea, președintele PSD, a anunțat că l-a concediat pe George Harabagiu, coordonatorul online al PSD și cel despre care presa a scris că s-ar fi aflat în spatele postărilor de pe conturile de Facebook ale social-democraților prin care se susținea că Simona Halep ar fi fost cea huiduită pe Arena Națională și nu Gabriela Firea.
"L-am concediat", a declarat Liviu Dragnea, întrebat de Antena 3 despre rolul lui George Harabagiu în scandalul de pe Arena Naţională.
Mai muote filiale PSD au postat pe paginile lor de Facebook filme sau colaje prin care acreditează ideea că huiduielile care au putut fi auzite luni seară pe Arena Naţională au vizat-o pe Simona Halep.

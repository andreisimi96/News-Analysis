Potrivit reprezentanţilor Inspectoratului de Poliţie al judeţului Hunedoara, în noaptea de duminică spre luni, poliţiştii au fost sesizaţi de către o femeie din localitate că în timp ce desfăşura activităţi de taximetrie, a fost abordată de un client, care a solicitat sa il transporte in cartierul Hăşdat.
"Ajunşi la destinaţie, barbatul a lovit-o si a amenintat-o, cerandu-i sa il transporte pe un câmp, in afara localităţii, unde, sub ameninţare, a întreţinut raporturi sexuale cu aceasta", transmite IPJ Hunedoara.
Poliţiştii au întocmit dosar penal sub aspectul comiterii infracţiunilor de viol şi lipsire de libertate în mod ilegal, iar în scurt timp, în urma cercetărilor efectuate, au reuşit identificarea unui bărbat de 41 de ani, din Hunedoara, bănuit de comiterea faptelor.
Pe numele barbatului a fost emis mandat de aducere, iar poliţiştii îl caută. În activităţile de căutare a fost implicat întreg colectivul Poliţiei Municipiului Hunedoara, dar si poliţişti de la alte subunitati din judeţ.
Bărbatul căutat se numeşte Batalan Petru (1.70 m), constituţie atletică, ten masliniu, este recidivist tot pentru fapte de viol.

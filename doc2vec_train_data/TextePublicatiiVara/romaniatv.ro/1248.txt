Absolvenţii claselor a VIII-a intră săptămâna viitoare în febra Evaluărilor Naţionale. Miza examenelor este extrem de importantă: de rezultate obţinute depinde admiterea la liceu. Cursurile elevilor de la finalul ciclului gimnazial se încheie pe 8 iunie, urmând ca pe 11 iunie să aibă loc proba scrisă la Limba Română.
Absolvenţii claselor a VIII-a intră săptămâna viitoare în febra Evaluărilor Naţionale. Miza examenelor este extrem de importantă: de rezultate obţinute depinde admiterea la liceu. Cursurile elevilor de la finalul ciclului gimnazial se încheie pe 8 iunie, urmând ca pe 11 iunie să aibă loc proba scrisă la Limba Română.
Miercuri 13 iunie se va desfăşura proba scrisă la Matematică, iar vineri, 14 iunie elevii din partea minorităţilor naţionale vor participa la proba scrisă de Limba Maternă.
Rezultatele se vor afişa pe 19 iunie, iar contestaţiile vor putea fi depuse, în aceeaşi zi, între orele 14.00-19.00 (nota obţinută după recorectarea lucrării va rămâne definitivă chiar dacă diferenţa între aceasta şi nota iniţială este mai mică de 50 de sutimi, potrivit unui ordin de ministru adoptat în timpul mandatului lui Mircea Dumitru).
Soluţionarea contestaţiilor va avea loc între 20 şi 22 iunie, iar rezultatele finale vor fi afişate pe 23 iunie.
Ce reguli trebuie să respecte candidaţii
Examenul începe la ora 9.00 când se deschid plicurile sigilate în care se află subiectele. Accesul elevilor se va face începând cu ora 8.30.
Fiecare sală este numerotată şi are la uşă un tabel cu numele elevilor care trebuie să susţină Evaluarea Naţională (EN) şi ordinea acestora în bancă, fiind aşezaţi câte unul în bancă. Înainte de aducerea subiectelor în săli, elevii vor fi instruiţi cu privire la modalitatea de desfăşurare a examenului de Evaluare Naţională şi modul de completare a datelor personale în colţul din dreapta sus care ulterior se lipeşte.
Elevilor le este interzis să intre în săli cu: manuale, notiţe, rezolvări de subiecte, calculatoare sau alte mijloace electronice ce îi poate ajuta la rezolvarea subiectelor sau la comunicare. De asemenea, acestora ar trebui să li se aducă la cunoştinţă consecinţele încălcării regulilor şi-anume: eliminarea de la examen şi notarea lucrării cu nota 1.
După ce rezolvă subiectele, elevii îşi numerotează paginile sub îndrumarea asistenţilor prezenţi în sală, cu cifre arabe, în partea de jos a paginii, în colţul din dreapta. Se vor numerota toate paginile pe care a scris elevul, iar partea nescrisă va fi barată de către asistenţi.
La expirarea celor 120 de minute, toţi elevii predau lucrările. Este interzisă depăşirea acestui timp acordat. Ultimii 3 elevi rămân în sală până la predarea ultimei lucrări. Examenul se desfăşoară, anual, într-o singură sesiune. Atât candidaţii proveniţi din învăţământul de stat, cât şi cei din învăţământul particular au dreptul să susţină Evaluarea Naţională fără taxă. Rezultatele obţinute la aceste probe sunt decisive pentru admiterea în învăţământul liceal, reprezentând 80% din totalul mediei. 20% reprezintă media notelor din gimnaziu.

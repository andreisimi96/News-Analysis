Poli Timişoara ar fi rămas în Liga 1 dacă FC  Voluntari nu ar fi egalat din penalty-ul dictat de Sebastian Colţescu în minutul 89.
FRF a stabilit ordinea meciurilor de BARAJ dintre FC Voluntari şi Chindia Târgovişte
"Anul acesta s-a dorit ca retrogradarea să fie decisă de arbitri, nu pe teren. Ne dorim ca în viitor lucrurile să fie corecte. Este jenant ceea ce s-a întâmplat la Voluntari. Studiem împreună cu anumiţi avocaţi să facem plângere penală împotriva lui Sebastian Colţescu. Sperăm să existe cadrul legal să facem plângere penală împotriva lui. Ok, ne asumăm eşecul, dar ceea ce s-a întâmplat în ultimele etape nu e în regulă. Păi să ne uităm la comentariile oamenilor abilitaţi să vorbească de arbitraj. Dacă s-a ajuns ca arbitrajul românesc să fie condus de un grec, atunci oameni care bagă bani în fotbal, cum sunt Gigi Becali şi alţi patroni, au perfectă dreptate să nu fie de acord cu asta şi când cer ca fotbalul românesc să fie condus de români. Mai ales că avem oameni competenţi, fără interese", a declarat pentru GSP preşedintele lui ACS Poli, Radu Birlică.

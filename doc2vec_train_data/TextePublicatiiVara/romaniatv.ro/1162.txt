Când vrei să îți tonifici mușchii, pe lângă reducerea consumului de alimente bogate în grăsimi saturate care te împiedică să îți atingi obiectivele, trebuie să mănânci cinci mese pe zi. Mai mult, este important să incluzi în dietă anumite produse alimentare care, combinate cu exerciții fizice, tonifiază musculatura corpului.
Iată ce substanțe nutritive nu trebuie să îți lipsească din dietă când vrei să îți tonifici musculatura:
Proteinele sunt esențiale pentru sistemul muscular. În acest sens, trebuie să alegi cele mai bune surse de proteine pentru a-i oferi corpului substanțele nutritive de care are nevoie. Carnea roșie conține o cantitate mare de proteine, însă ea trebuie evitată deoarece crește riscul de afecțiuni cardiovasculare. Pe de o parte, carnea albă (curcan, pui) și peștele sunt doi înlocuitori buni ai cărnii roșii. Pe de altă parte, ouăle furnizează proteine datorită albușului, deoarece gălbenușul are o concentrație mai mare de grăsime. Prin urmare, prepară o omletă din două albușuri și un gălbenuș, de exemplu.
Citeşte şi  Cum să ai o siluetă de invidiat fără să apelezi la o dietă strictă. Iată câteva trucuri
Grăsimile sunt o hrană esențială pentru organism. Cu toate acestea, este recomandat să se limiteze aportul la cantitățile necesare. Grăsimile sănătoase se găsesc în produse precum uleiul de măsline, alune, pește, avocado, semințe de floarea-soarelui sau de susan.
Printre sursele cele mai bune de carbohidrați pentru a obține rezultate în această dietă pentru tonifierea mușchilor sunt fructele proaspete și legumele, fie brute, fie fierte sau în shake-uri. Poți include cerealele integrale, cartofii.
Meniul tradițional din dieta care tonifică musculatura
Mic dejun: două felii de pâine prăjită cu brânză, la care poți adăuga miere.
Prima gustare: un pumn de nuci sau un bol de fructe.
Prânz: 100 gr de piept de pui la grătar (pește) cu legume.
A doua gustare: un iaurt cu nuci.
Cină: supă-cremă sau omletă.

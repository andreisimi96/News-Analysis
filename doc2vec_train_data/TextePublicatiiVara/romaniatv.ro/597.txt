Microbuzul înmatriculat în Bulgaria, condus de românul Florin O., în vârstă de 31 ani, din Teleorman, a fost verificat în noaptea de duminică spre luni la Punctul de Trecere a Frontierei Nădlac - Nagylak.
În microbuz se mai afla şi soţia sa, cetăţeanul român M. M., în vârstă de 28 de ani.
Poliţiştii de frontieră au descoperit între banchetele microbuzului, ascunsă sub fusta mamei, o fată în vârstă de 8 ani.
La cercetări, cei doi părinţi au declarat că au încercat să scoată ilegal fetiţa din ţară deoarece i-au pierdut paşaportul şi doreau să ajungă cu ea în Germania.
Potrivit Mediafax , părinţii sunt cercetaţi pentru participaţie improprie la tentativă de trecere ilegală a frontierei de stat.

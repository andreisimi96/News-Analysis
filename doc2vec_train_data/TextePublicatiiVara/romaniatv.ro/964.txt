Fructele, legumele, semințele, peștete sunt alimente care îți aduc nutrimentele necesare pentru protejarea pielii de efectele razelor ultraviolete.
Savoarea unică şi calităţile nutriţionale ale uleiului de măsline l-au făcut subiectul multor studii ştiinţifice. S-a dovedit că este bogat în acizi graşi Omega-3, buni pentru sistemul cardiovascular, şi în vitamina E, de nelipsit vara, deoarece sporeşte toleranţa pielii la soare şi favorizează cicatrizarea în caz de arsuri. Pentru a profita de beneficiile lui şi pentru a nu creşte aportul caloric, foloseşte doar o lingură de ulei de măsline, de preferat în salate, sau masează-ţi pielea cu el, după plajă.
Cel mai bun protector al celulelor epiteliale este seleniul, un oligoelement care are nevoie de prezenţa antioxidanţilor precum vitaminele A, E şi C pentru a lupta contra ridării pielii şi a dezvoltării unor boli degenerative cum este cancerul de piele. Seleniul ţi-l poţi procura din suplimente alimentare, dar şi din alimente: spanac, cereale integrale, peşte gras.
Citeşte şi  Cu acestea scapi de riduri în mod natural
Ceva mai puţin deranjante, dar periculoase pentru piele sunt petele brune care îşi fac apariţia uneori după ce te expui la soare. Este un semn că ai nevoie de vitamina C. Ea dă pielii tale forţa de a-şi recâştiga fermitatea, elasticitatea şi de a se regenera, întrucât compensează deficitul de colagen, o proteină din structura ţesutului epitelial.
Pentru ca pielea să devină mai rezistentă la arsurile solare şi pentru a spori protecţia oferită de loţiunile de plajă, mănâncă şi peşte (ton, macrou, somon), din care iei un acid gras, numit EPA sau eicosapentanoic, important şi în prevenirea tulburărilor inflamatorii ale pielii.
Bogaţi în vitamina A, morcovii, pepenele, caisele şi roşiile te ajută să previi alergia benignă la soare, cu atât mai mult dacă le asociezi cu alimente care conţin vitaminele E şi C (citrice, ardei, spanac, nuci, seminţe de floarea-soarelui).
Citeşte şi  Uleiurile care îţi menţin pielea tânără
Acizi grași Omega-3
Consumate măcar o dată pe săptămână, sardinele îţi dau şi vitamina B3 sau niancină, importantă pentru sănătatea pielii. Dacă vei cumpăra sardine proaspete, găteşte-le chiar în ziua aceea, în caz contrar se pot degrada.
Pentru a preîntâmpina ivirea ridurilor şi a-ţi apăra tenul şi nu numai de efectele negative ale radicalilor liberi, pune preţ pe alimente cum sunt nucile, legumele verzi, peştele gras, precum sardinele. Acestea din urmă conţin nu doar cunoscuţii acizi graşi Omega-3, ci şi vitamina D, antioxidanţi cum sunt seleniul şi zincul.

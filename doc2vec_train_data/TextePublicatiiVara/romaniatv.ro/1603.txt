Simona Halep a realizat duminică celebra şedinţă foto rezervată în fiecare an campioanei de la Roland Garros. Nici în acest an, ședința foto nu a fost realizată în fața Turnului Eiffel, din motive de securitate. Ca și în 2017, când câştigătoare a fost Jelena Ostapenko, Simona Halep a luat parte la o ședință foto în cadrul complexului parizian. 
Foto: Digi Sport
La şedinţa foto de la Paris, Simona Halep a purtat o rochie negră, peste genunchi, şi pantofi de culoare vişinie.
Şi de data aceasta, Simona Halep a sărutat trofeul "Suzanne-Lenglen", aşa cum a făcut-o şi la festivitatea de premiere de după finala cu Sloane Stephens, câştigată cu 3-6, 6-4, 6-1.

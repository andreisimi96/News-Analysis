Mod de preparare Prajitura cu cirese si nectarine
Fructele bine spalate se lasa sa se usuce, iar cuptorul il incalzim usor.
Nectarinelor le scoatem samburii si le taiem felii, iar cireselor le scoatem de asemenea samburii si le taiem jumatati.
Albusurile presarate cu un pic de sare se bat cu mixerul 2 minute pana devin o spuma tare, adaugam 2 linguri de zahar batandu-le pana arata ca o bezea.
Galbenusurile si restul de zahar se bat pana se albesc si isi dubleaza volumul, adaugam margarina topita.
Rasturnam peste albusuri galbenusurile, apoi faina cernuta cu praful de copt, coaja de lamaie si esenta de rom.
Cu o spatula amestecam usor ca sa nu se lase albusurile.
Ungem cu unt o forma rotunda (pentru tarte) si o tapetam cu faina.
Rasturnam compozitia in ea, iar deasupra asezam feliile de nectarine si ciresele .
Presaram cu nuca de cocos si introducem tava in cuptor pentru 20-30 de minute.
Dupa ce s-a copt, prajitura cu nectarine si cirese se raceste, se portioneaza si se pudreaza cu zahar pudra.

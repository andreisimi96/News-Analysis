Nikolas Cruz, autorul atacului armat din luna februarie de la un liceu din Florida, în urma căruia 17 persoane şi-au pierdut viaţa, şi-a înregistrat planul cu ajutorul camerei de la telefonul mobil, afirmând că scopul său este să ucidă cel puţin 20 de oameni, relatează site-ul postului CNN.
Autorul atacului din Florida, care a ucis 17 persoane, îşi înregistrase planul pe telefon cu puţin timp înainte de incident. Atenţie, VIDEO cu puternic impact emoţional
 "Voi lua un Uber la prânz, înainte de ora 14:40. De acolo voi merge în campusul şcolii, voi urca scările, îmi voi luat arma AR şi voi împuşca oameni în curtea principală, voi aştepta, iar oamenii vor muri", afirmă acesta într-una din cele trei înregistrări video descoperite de autorităţi.
Autorităţile nu au specificat când au fost făcute înregistrările.
La 14 februarie, Cruz, un fost elev al liceului din Parkland, Florida, a ucis 17 persoane cu o puşcă AR-15. În înregistrări, atacatorul afirma că vrea să omoare cel puţin 20 de oameni, folosindu-şi arma semiautomatică, devenind astfel cunoscut. Acesta se descrie ca fiind o persoană singură.
Nikolas Cruz a fost acuzat de crimă cu premeditare de un tribunal din comitatul Broward County. Procurorii au declarat că acesta ar putea fi condamnat la moarte, în pofida ofertei făcute de avocatul acestuia. La 19 ani, acesta ar putea devenit cea mai tânără persoană condamnată la moarte din istoria statului Florida.

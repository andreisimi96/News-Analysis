CM 2018: În înregistrarea video se poate vedea o tânără femeie blondă înconjurată de zeci de oameni îmbrăcaţi în culorile Braziliei, care îi cereau să scandeze împreună cu ei ceea ce invocau a fi cântece ale suporterilor, scrie digisport.ro .
Citeşte şi  SURPRIZĂ la CM 2018. Cum arată topul favoritelor după prima etapă din GRUPE
De fapt, ei strigau cuvinte obscene de genul "boceta rosa!", în traducere din limba portugheză "vagin roz", cuvinte pe care tânăra le repeta fără să le înţeleagă.
Alte incidente de acest gen au izbucnit în primele zile ale Cupei Mondiale, când suporteri argentinieni şi peruani au fost văzuţi în timp ce încercau să convingă tinere rusoaice să repete în spaniolă că vor avea relaţii sexuale cu ei.
În Brazilia, înregistrarea video a fost condamnată de numeroase personalităţi feminine.
"Nu este amuzant, este şovinism masculin, misoginism şi este o ruşine, o ruşine", a afirmat pe Instagram manechinul Fernanda Lima, care a prezentat tragerea la sorţi la Cupa Mondială din 2014, din Brazilia.
"Ce ruşine", a adăugat actriţa de telenovele Bruna Marquezine, prietena lui Neymar, vedeta naționalei "Selecao".
Unul din suporterii identificaţi în imaginile video este un poliţist din Santa Catarina (sud), care va face obiectul unei acţiuni disciplinare.
Brazilia este una din cele zece ţări ale lumii în care violenţa împotriva femeii este la cote ridicate.

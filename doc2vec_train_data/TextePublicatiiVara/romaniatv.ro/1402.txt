Rafael Nadal s-a calificat din nou în finala turneului de la Roland Garros, după ce l-a învins vineri cu scorul de 6-4, 6-1, 6-2 pe argentinianul Juan Martin del Potro, câştigătorul de la US Open 2009. În ultimul act, duminică, Nadal îl va întâlni pe austriaczl Dominic Thiem.
Juan Martin Del Potro a făcut un prim set excepţional, în care a avut cinci mingi de break, însă nu a reuşit să fructifice niciuna. A pierdut la mare luptă primul set, scor 4-6, însă în următoarele a fost clar dominat de numărul 1 mondial, care a încheiat în doar 81 de minute ultimele două seturi, scor 6-1, 6-2.
Citeşte şi ROLAND GARROS 2018. Dominic Thiem, primul finalist. Este singurul jucător care l-a bătut pe Nadal pe zgură, în 2018
Pentru Rafa Nadal va fi a 11-a finală pe care o joacă la Roland Garros, tenismanul iberic câştigându-le pe precedentele zece. Următorul său adversar, duminică, de la ora 16.00, va fi austriacul Dominic Thiem. Va fi a 24-a finală de Grand Slam a jucătorului spaniol (16 câştigate), în rimp ce austriacul se află la prima din carieră.

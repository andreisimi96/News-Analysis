Primarul general al Capitalei, Gabriela Firea, a semnat contractul pentru achiziționarea celor 400 de autobuze, cumpărate din Turcia, de la firma Otokar. Firea a explicat că până la finalul acestui an vor veni primele 100 de autobuze, iar restul de 300 vor veni până la finalul anului 2019.
Foto:  RomaniaTV.net
"În următoarea perioadă vor veni la București aceste autobuze pentru care licitația a durat extrem de mult, aproape doi ani.
Până la sfârșitul acestui an, din cele 400 de autobuze achiziționate, vor veni 100 de autobuze, începând cu luna octombrie. Până la finalul anului viitor vor veni toate cele 400 de autobuze.
Suma totală a acestei tranzacții este de 100 de milioane de euro plus TVA.
Vreau să vă amintesc că în cel mai scurt timp, la București vor fi demarate licitațiile pentru 100 de autobuze electrice, 100 de tramvaie electrice (...) Acestea vor fi achiziționate pe fonduri europene", a declarat Gabriela Firea.

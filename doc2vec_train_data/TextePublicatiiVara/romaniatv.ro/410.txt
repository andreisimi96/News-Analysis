Autoritatile din Ungaria anunta ca un avion ultrausor, de mici dimensiuni, s-a prabusit in apropierea aeroportului Pecs-Pogany, localitate aflata in sud-vestul Ungariei.
Potrivit unui comunicat de presa dat de catre politie, aparatul de zbor s-a prabusit din motive inca necunoscute. Doi mecanici, unul de 61 de ani si altul de 42 de ani au fost ucisi de prabusirea aparatului de zbor.
Zona a fost inchisa si izolata in vederea efectuarii cercetarilor la fata locului.
Potrivit unor surse, neconfirmate inca, mai multi angajati ai unei companii aeriene se aflau la fata locului in momentul prabusirii avionului, acestia urmand sa fie chestionati de catre politisti.

HOROSCOP 18 IUNIE 2018. Începe ziua cu horoscopul zilnic, care te ajută să afli cum îți va merge în dragoste, sănătate sau carieră. Horoscopul zilnic îți dezvăluie în fiecare dimineața ce spun astrele despre zodia ta, indiferent că ești Berbec, Taur, Gemeni, Rac, Leu, Fecioară, Balantă, Scorpion, Săgetător, Capricorn, Vărsător sau Pești. Previziunile astrologice zilnice te pot ajuta să iei deciziile corespunzătoare în ceea ce privește zodia ta.
HOROSCOP 18 IUNIE 2018 Berbec (21 martie - 20 aprilie)
Un noroc de zile mari vizează situaţia ta materială, dar asta nu înseamnă că trebuie să dai buzna în prima agenţie loto şi să dai tot ce ai pe un loz. Norocul apare sub o altă formă, ca o idee practică foarte bună care, dacă va fi folosită eficient, va atrage bani în plus în viitor. Acţiunile de durată în care eşti implicat de ceva vreme pot fi rezolvate acum extrem de uşor, printr-o idee genială ce face ca totul să ajungă mai repede la ce ţi-ai propus. Şansa apare sub forma unei ieşiri neaşteptate dintr-o zonă în care nimic nu se mai urnea.
HOROSCOP 18 IUNIE 2018 Taur (21 aprilie - 21 mai)
Dacă stai închis în tine şi analizezi pe toate feţele cine ştie ce problemă care te obsedează, fii sigur că va fi o zi posomorâtă. Ai în preajma ta persoane mult mai tonice şi mai vesele care te invită în aventura lor, dar dacă tu refuzi orice ocazie de a te simţi bine, cum ai vrea să depăşeşti acea stare? Ieşi din casă, din spaţiul trist în are te-ai retras de unul singur împovărat de griji care nu-şi au rostul. Apar suficiente motive de distracţie în preajma ta pe care merită să le valorifici, deci spune da la orice activitate de care nu ai parte chiar în fiecare zi: o invitaţie la plimbare o ieşire în natură, o discuţie la telefon. Chiar dacă nu ai chef la prima vedere, pofta vine mâncând!
HOROSCOP 18 IUNIE 2018 Gemeni (22 mai - 21 iunie)
Cu cât păstrezi discuţia pe un ton mai blând şi mai paşnic, cu atât şansele de a aplana orice problemele de cuplu sunt mai mari. Discută cu jumătatea ta cu multă toleranţă şi diplomaţie, ţine-ţi sub control nervii sau furia, şi adu-ţi aminte că întotdeauna există o soluţie chiar şi la cele mai neplăcute conflicte. Staţi de vorbă, vă ascultaţi reciproc opiniile şi poziţia, şi vei vedea că orice dispută se poate aplana ca prin farmec. Chiar şi vechi neînţelegeri sentimentale pot cunoaşte acum o echilibrare, fiind o zi bună pentru împăcări, reconcilieri sau reluarea unor relaţii ajunse în impas. Fiecare tabără vrea asta!
HOROSCOP 18 IUNIE 2018 Rac (22 iunie - 22 iulie)
Nu te lăsa copleşit de stres, pentru că ai leac la orice motiv de enervare. Unii abia aşteaptă să-ţi pierzi cumpătul, pentru că aşa te pot învinge mai uşor, dar nu le da satisfacţie. Controlează-ţi reacţiile, luptă cu irascibilitatea care-ţi dă târcoale şi, la nevoie, cere şi ajutor autorizat. Un psiholog, un medic, un terapeut ar putea face minuni cu tine, dacă ai bate la uşa lor, ca atare nu încerca de unul singur să-ţi tratezi anxietatea sau nervozitatea, pentru că torni şi mai tare gaz pe foc. Citeşte o carte, ascultă muzică, vezi un film, toate acestea sunt remedii perfecte pentru stresul acumulat care te face să sari în sus la orice impuls.
HOROSCOP 18 IUNIE 2018 Leu (23 iulie - 22 august)
Fii intransigent şi nu permite nimănui să se abată de la reguli, ca nu cumva să ai tu de suferit de pe urma eventualelor lor erori. Ia legea în mână şi fă-o pe justiţiarul acolo unde e nevoie, pentru că azi adevărul e de partea ta. Poţi demasca pe cei care nu respectă legile, pe cei care au minţit sau ţi-au înşelat încrederea, dar numai tu decizi dacă măsurile pe care le iei sunt categorice sau încerci să fii mai blând. Unde-i lege nu-i tocmeală, şi la fel te comporţi şi tu cu cei pe care-i consideri vinovaţi.
HOROSCOP 18 IUNIE 2018 Fecioara (23 august - 21 septembrie)
Vorbeşti despre viitor cu mult entuziasm, convins că totul va ieşi foarte bine în ceea ce priveşte planul la care îţi aduci contribuţia. Când eşti atât de optimist, lumea chiar te crede şi câştigi tot mai mulţi adepţi alături de tine. Dacă vă uniţi cu toţii forţele, puteţi construi un proiect de succes, fie că e vorba de o acţiune comună în familie, fie că e un plan de anvergură care te va ţine ocupat luni de zile de acum înainte. Merită tot efortul, pentru că rezultatele vor fi foarte bune, doar că mai e cale lungă până la ele...
HOROSCOP 18 IUNIE 2018 Balanta (22 septembrie - 22 octombrie)
Participi la un război între generaţii şi trebuie să găseşti o cale să faci pace. Cei tineri nu sunt de acord cu cei bătrăni, iar diferenţele de vârstă îşi spun major cuvântul, încât se poate ajunge la o scindare a colectivelor în care există reprezentanţi din ambele tabere. Elevii sunt greu de potolit de profesori, copiii se ridică împotriva părinţilor iar angajaţii foarte tineri nu vor fi de acord cu strategiile propuse de şefii mai bătrâni. În asemenea atmosferă tensionată, mai e doar loc de o scânteie pentru a se ajunge la acuze dure.
HOROSCOP 18 IUNIE 2018 Scorpion (23 octombrie - 21 noiembrie)
De ce ţi-e frică nu scapi, spune o zicală, şi cam acelaşi lucru se întâmplă şi cu tine. Ai vorbit întruna numai de lucrurile care nu-ţi plac, de lucrurile care îţi provoacă nesiguranţă, şi cu cât ai vorbit mai mult de ele, cu atât le-ai atras mai repede în viaţa ta. Nu te mai gândi la aspectele negative care oricum există în jurul tău, ci ignoră-le cu bună ştiinţă, spunându-ţi că, orice ar fi, pentru tine va ieşi totul foarte bine. Evită să aduci aminte de lucrurile care nu te încântă, prefă-te că nu le vezi, că nici nu există, pentru că atunci când le ignori, le scoţi practic în afara lumii tale şi, încetul cu încetul, dispar de tot!
HOROSCOP 18 IUNIE 2018 Săgetător (22 noiembrie - 20 decembrie)
În mediul tău apropiat se sărbătoreşte un eveniment fericit şi bucuria vă adună pe toţi la un loc. Totuşi, în acest mediu se infiltrează şi un invitat nepoftit care strică atmosfera cu atitudinea sa agresivă, negativistă, pusă mereu pe harţă. Fă tot posibilul să elimini acest intrus, pentru că ar fi păcat să vă strice tuturor buna dispoziţie cu tot felul de subiecte care pe voi nu vă interesează. Parcă ar fi invidios pe succesul sau bucuria voastră şi face tot posibilul să vă amintească în permanenţă doar de lucruri triste. Fă abstracţie, ca şi cum nici nu l-ai auzi!
HOROSCOP 18 IUNIE 2018 Capricorn (21 decembrie - 19 ianuarie)
Efortul depus de tine mai demult începe să-şi arate efectele, semn că a fost nevoie de o perioadă de aşteptare, de sedimentare a lucrurilor înainte de a se vedea urmările. E o lecţie bună să nu pretinzi rezultate imediate, pentru că orice succes cere timp! Munca ta de acum e ca în agricultură, deci imaginează-ţi că investiţia ta de resurse seamănă cu pregătirea unei viitoare recolte. Mai întâi ari terenul, îl sădeşti, îl uzi, îl îngrijeşti şi, cândva, în anotimpul potrivit, vine şi vremea culegerii recoltei. Ai răbdare şi concentrează-te asupra ţelurilor propuse, fără a pretinde efecte rapide, altfel nu ai mai fi mulţumit de ceea ce obţii.
HOROSCOP 18 IUNIE 2018 Vărsător (20 ianuarie - 18 februarie)
Energia ta poate fi copleşitoare pentru cei obosiţi, stresaţi, care îşi fac griji din orice, ca atare, dacă vrei o zi perfectă, înconjoară-te de oameni la fel de entuziaşti ca şi tine. Dacă ai sta în preajma unor pesimişti, aceştia ar putea considera atitudinea ta tonică şi luminoasă ca o formă de infatuare, or tu nu ai nici cea mai mică intenţie de a afişa o bunăstare vădită. Tu te simţi bine şi ai vrea ca şi alţii să se simtă la fel, de aceea arunci în jur razele tale de bună dispoziţie şi energie pozitivă, numai că nu toată lumea e în starea potrivită pentru a le primi. Unii devin şi mai apatici când te văd pe tine atât de fericit, deci mai bine îţi vezi doar de propria stare de bine!
HOROSCOP 18 IUNIE 2018 Pești (19 februarie - 20 martie)
Atmosfera este animată, tonică, plină de veselie în preajma ta, ca într-o zi de sărbătoare. Aduni pe toţi cei dragi alături de tine şi trăiţi cu toţii evenimente deosebite, ce vă încarcă pe toţi de fericire. Mai rar ai parte de o atmosferă atât de plăcută, în centrul atenţiei fiind iubirea şi copiii. Cât timp îţi împarţi timpul şi energia între aceste puncte centrale ale vieţii tale, totul merge de minune, ca atare apleacă-te asupra celor mici, joacă-te cu ei, fă lecţiile cu ei, coboară-te la nivelul lor sau petrece cât mai mult timp într-o atmosferă romantică, ce te îndeamnă la exprimarea emoţiilor şi sentimentelor la cote maxime. Poate chiar acum te îndrăgosteşti, pentru că iubirea pluteşte în aer. Dacă eşti pregătit, primeşte-o cu inima deschisă!

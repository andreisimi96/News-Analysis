Fostul premier, Victor Ponta, a vorbit la România TV despre adevăratele jocuri politice pe care CCR le face în ultimii ani.
"CCR a trecut dintr-o parte în alta. Pe vremea lui Augustin Zegrean, CCR adăuga la puterile președintelui. Acum, pe vremea lui Valer Dorneanu, se taie din puterile președintelui", a declarat, la România TV , Victor Ponta.
"Dacă tot facem referendumuri, eu cred că trebuie să modificăm în constituţie toate conflictele. Să faci o lege care să rezolve tot nu se poate, dar să rezolvi probleme de care te dai cu capul zi de zi. Facem referendum pentru tot felul de probleme, dar nu pentru asta. Eu am un singur proiect, să avem la 1 ianuarie 2019 un guvern să cadă pe spate toţi europenii, cu premier şi miniştrii care vorbesc limbi străine şi se pricep. Cât stau în Bucureşti să zică "uitaţi ce oameni deştepţi au pus în frunte". E un proiect pentru România la care chiar cred că ar trebui şi PSD şi ALDE şi PNL să se ralieze", a punctat fostul premier.
De asemenea, Victor Ponta a amintit că "în 2012 am primit o scrisoare şi eu şi Antonescu, o am acasă de la dna Hillary Clinton: "în cazul în care nu se revine cu suspendarea lui Băsescu, luăm în considerare suspendarea parteneriatului strategic cu România".

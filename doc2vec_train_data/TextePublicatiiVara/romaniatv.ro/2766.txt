Primăria Capitalei şi FCSB au încheiat o înţelegere directă în luna noiembrie prin care clubul lui Gigi Becali asigură mentenanţa gazonului de pe Arena Naţională. Cheltuielile i se reduc din chiria pe care o are de plătit pentru a evolua pe cea mai mare arenă a ţării.
Gabriela Firea, contract controversat pentru Gigi Becali. Cum a prins FCSB contractul de mentenanţă a gazonului de pe Arena Naţională
"Dă dovadă de slugărnicie, pentru că el știe despre ce e vorba. Glumele mele, că Arena Națională e a mea, că eu fac ce vrea, el știe că erau glume. Dacă el nu le înțelege, va rămâne fanfaron toată viața lui, nu eu. Eu am 60 de ani, nu face el fanfaronadă cu Becali. Vă dau cuvântul meu de onoare, jur în fața lui Dumnezeu: am avut afaceri cu Primăria Capitalei, dar acum, pentru că este fina mea acolo, niciodată nu am sunat, niciodată nu am făcut afaceri cu fina mea, tocmai ca să nu se interpreteze. În ce privește această închiriere, este aceeași sumă care se plătea și până acum. Noi plătim aceeași sumă care se plătea și înainte. Ce e rău în asta? Acest contract este făcut până va reuși Primăria Capitalei să facă o societate care să se ocupe special de Arena Națională. S-a ajuns la aceste discuții pentru că Tolontan, care e deștept, băiat bun, a zis că acum este momentul să sară peste fina mea, care are probleme din cauză că s-a dus cu Dragnea pe scenă. A zis să sară și el acum, să o demonizeze pe fina mea. Tolontane, ai ieșit acum? Toată viața ta nu vei putea să ieși!", a declarat Gigi Becali la România TV .
Gigi Becali este naşul de cununie, din 2011, al Gabrielei Firea şi al lui Florentin Pandele, primarul din Voluntari.

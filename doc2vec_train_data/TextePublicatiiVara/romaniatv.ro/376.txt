Statele Unite au decis să nu mai prelungească scutirea temporară acordată Uniunii Europene, care expiră joi. Prin urmare, importurile de oţel provenite din ţările blocului comunitar vor fi taxate în SUA cu 25%, iar cele de aluminiu cu 10%. UE va intenta un proces la Organizaţia Mondială a Comerţului împotriva taxelor impuse de SUA pe importurile de oţel şi aluminiu din UE, a anunţat comisarul european pentru Comerţ, Cecilia Malmstrom.
UPDATE Uniunea Europeană va intenta un proces la Organizaţia Mondială a Comerţului (OMC) împotriva taxelor impuse de SUA pe importurile de oţel şi aluminiu din UE, a afirmat joi comisarul european pentru Comerţ, Cecilia Malmstrom, într-un briefing de presă.
„Statele Unite au încercat să utilizeze ameninţarea restricţiilor comerciale ca pe o pârghie pentru a obţine concesiuni din partea Uniunii Europene, însă nu acesta este modul în care facem afaceri şi cu siguranţă nu între parteneri, prieteni şi aliaţi de lungă durată", a declarat Cecilia Malmstrom.
„Acum, că avem claritate, răspunsul UE va fi proporţional şi în conformitate cu normele Organizaţiei Mondiale a Comerţului (OMC). Vom declanşa acum un proces de soluţionare a litigiilor în cadrul OMC, întrucât aceste măsuri din partea SUA merg în mod clar împotriva normelor internaţionale convenite", a spus comisarul european pentru Comerţ.
„Vom impune, de asemenea, măsuri de reechilibrare şi vom lua toate măsurile necesare pentru a proteja piaţa UE de deturnare a schimburilor comerciale cauzată de aceste restricţii din SUA", a mai menţionat oficialul.
Uniunea Europeană va impune contramăsuri, după ce Statele Unite au hotărât să nu mai o scutească de tarifele la importurile de oţel şi aluminiu, a afirmat, tot joi, şi şeful Executivului comunitar, Jean-Claude Juncker.
„Astăzi este o zi proastă pentru comerţul mondial. Aşadar, vom introduce imediat o dispută de soluţionare cu Organizaţia Mondială a Comerţului şi vom anunţa măsurile de contrabalansare în următoarele ore. Este total inacceptabil ca o ţară să impună măsuri unilaterale atunci când vine vorba de comerţul mondial", a declarat Juncker, într-un discurs la Bruxelles.
Secretarul american al Comerţului, Wilbur Ross, a anunţat joi că începând de vineri, 1 iunie, SUA vor aplica taxe vamale pe importurile de oţel şi aluminiu provenite din Uniunea Europeană, precum şi din Mexic şi Canada, informează AFP, potrivit Agerpres. 
Wilbur Ross a anunţat joi că începând de vineri, 1 iunie, SUA vor aplica taxe vamale pe importurile de oţel şi aluminiu provenite din Uniunea Europeană, precum şi din Mexic şi Canada.
Statele Unite au decis astfel să nu mai prelungească scutirea temporară acordată Uniunii Europene care expiră joi. Prin urmare, importurile de oţel provenite din ţările blocului comunitar vor fi taxate în SUA cu 25%, iar cele de aluminiu cu 10%. Aceeaşi măsură intră în vigoare pentru Mexic şi Canada, partenerii SUA în cadrul NAFTA, acord aflat în renegociere.
Într-o conferinţă de presă prin telefon de la Paris, unde se află pentru o reuniune a OCDE, Wilbur Ross a declarat că SUA nu au vrut să acorde celor 28 de statele membre ale UE 'o exceptare permanentă şi necondiţionată asupra taxelor vamale'.
'Am avut discuţii cu Comisia Europeană şi, chiar dacă am făcut progrese, ele nu au ajuns până în punctul în care ar fi justificat fie prelungirea scutirii temporare, fie acordarea unei exceptări permanente', a afirmat Ross.
El a minimalizat riscurile unor represalii din partea ţărilor respective, precizând că există 'un potenţial de discuţii' cu UE. 'Cum nu ştim care va fi reacţia lor la ideea de a continua discuţiile, este puţin prematur să ştim care vor fi subiectele acestor negocieri', a adăugat Ross.
Referitor la Mexic şi Canada, Wilbur Ross a afirmat că negocierile legate de NAFTA 'durează mai mult timp decât se spera'. 'Nu mai există o dată precisă pentru închiderea negocierilor, aşadar (aceste ţări) au fost adăugate pe lista celor care vor plăti tarife', a explicat responsabilul american.
Şi Mexicul a anunţat că va recurge la represalii comerciale după decizia SUA, Ministerul mexican al Economiei precizând că vor fi impuse taxe vamale pe importurile de anumite tipuri de oţeluri, fructe şi brânzeturi americane.
Uniunea Europeană 'va anunţa în orele următoare contramăsuri', a declarat preşedintele Comisiei Europene, Jean-Claude Juncker, după ce SUA au comunicat joi că începând de vineri, 1 iunie, SUA vor aplica taxe vamale pe importurile de oţel şi aluminiu provenite din Uniunea Europeană, Mexic şi Canada, informează AFP
'Este o zi proastă pentru comerţ. Uniunea Europeană nu poate rămâne fără reacţie (...) Ce pot face ei (SUA), noi suntem capabili să facem exact acelaşi lucru', a declarat Juncker, într-o conferinţă de presă la Bruxelles.
'Statele Unite nu ne-au lăsat altă alegere decât să aducem acest conflict în faţa OMC şi să impunem taxe vamale suplimentare unui număr de produse provenite din SUA', a adăugat Juncker, citat într-un comunicat al Comisiei.
Acesta precizează că procedura în faţa OMC, care poate dura ani, va fi lansată vineri, 1 iunie.
La rândul său, comisarul european pentru comerţ, Cecilia Malstrom, a menţionat, în acelaşi comunicat, că 'noi (UE) am făcut tot ceea ce am putut pentru a evita aceasta', precizând că a discutat în numeroase ocazii în ultimele luni cu secretarul american al comerţului, Wilbur Ross.
Acesta a anunţat joi că începând de vineri, 1 iunie, SUA vor aplica taxe vamale pe importurile de oţel şi aluminiu provenite din Uniunea Europeană, precum şi din Mexic şi Canada.

Finala Simona Halep-Sloane Stephens se va disputa sâmbătă, de la ora 16.00. Scorul întâlnirilor directe dintre Halep şi Stephens este favorabil cu 5-2 jucătoarei noastre, care s-a impus în ultima dispută, care a avut loc anul trecut, în semifinale la Cincinnati, scor 6-2, 6-1. Singurele înfrângeri suferite de Halep în faţa oponentei sale din finală datează de la începutul lui 2013, când americanca a învins-o de două ori într-o săptămână, la Hobart şi Australian Open.
Citeşte şi Mats Wilander, triplu câştigător la Roland Garros, despre Halep: Când ai în faţă pe cineva rapid ca Simona, e greu să-ţi faci jocul
Simona Halep s-a calificat pentru a treia oară în finala turneului de la Roland Garros, după ce a învins-o, joi, cu scorul de 6-1, 6-4, pe jucătoarea spaniolă Garbine Muguruza, locul 3 WTA. Pentru jucătoarea română, aceasta va fi a patra finală din carieră la un turneu de Grand Slam, a doua din acest an, după Australian Open.
Sloane Stephens a învins-o pe Madison Keys, locul 13 WTA, în semifinale, scor 6-4, 6-4, după o oră și 19 minute de joc. Americanca are un titlu de Grand Slam, câștigat anul trecut la US Open, după o partidă disputată chiar împotriva lui Madison Keys.

Unul dintre cele mai populare branduri de haine din Europa și chiar din lume este cu siguranță H&M. Nu mulți știu că aceasta este o companie suedeză ce a fost înființată la puțină vreme după sfârșitul celui De-al Doilea Război Mondial. Totuși, de unde vin aceste inițiale?
Unul dintre cele mai populare branduri de haine din Europa și chiar din lume este cu siguranță H&M, scrie shtiu.ro . Nu mulți știu că aceasta este o companie suedeză ce a fost înființată la puțină vreme după sfârșitul celui De-al Doilea Război Mondial. Totuși, de unde vin aceste inițiale?
Citeşte şi  14 lucruri ştiinţifice extraordinare care te vor lăsa cu gura căscată
H&M este forma scurtă a două nume Hennes & Mauritz. De fapt, Hennes înseamnă în suedeză „Ea" sau „Al ei" întrucât, la început, compania suedeză producea haine exclusiv pentru femei. Compania a fost înființată de Erling Persson în anul 1947, când și-a deschis primul magazin în orașul Västerås din Suedia. Acesta se numea Hennes și ideea afacerii i-a venit lui Persson după o călătorie pe care a făcut-o în America.
De unde vine denumirea de Nutella și câte borcane se vând pe minut?
În anul 1968, Persson a achiziționat firma producătoare de îmbrăcăminte de vânătoare Mauritz Widforss, ceea ce a însemnat adăugarea unor produse bărbătești la colecțiile comercializate . Astfel, numele companiei a devenit Hennes & Mauritz sau, mai simplu, H&M.
Curiozități despre H&M:
Erling Persson (1917-2002) provenea dintr-o familie modestă care se ocupa cu vânzarea produselor lactate, în special brânză;
Astăzi, directorul general al H&M este nepotul lui Erling Persson și se numește Karl-Johan Persson. Acesta s-a născut în anul 1976 și este în funcție din anul 2009;
În iulie 2010, H&M avea aproximativ 76.000 de angajați, care lucrau în circa 2.000 de magazine din 37 de țări;
Cea mai mare piață pentru produsele marca H&M este Germania, urmată de Marea Britanie și Suedia;
Boardul companiei H&M este format din 12 persoane. 7 dintre acestea sunt femei;
În anul 2007, faimosul Roberto Cavalli a colaborat cu H&M. În 2011 a venit rândul lui Versace să colaboreze cu suedezii;
În România, până în anul 2015, compania a deschis 38 magazine, dintre care 12 în București;
H&M se clasează pe locul 21 în topul celor mai valoroase branduri, cu o valoare de piață cuprinsă între 12 și 16 miliarde de dolari.

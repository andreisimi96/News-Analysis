PROGNOZA METEO. Temperaturile vor urca până la 33 de grade vor apărea în aproape toată ţara în următoarele zile, însă serile vor fi dominate de ploi torenţiale şi furtuni.
PROGNOZA METEO LA NOAPTE. Cerul va fi variabil în sud-estul țării, iar în restul teritoriului va avea înnorări temporar accentuate și local va ploua. Ploile, sub formă de aversă, vor fi însoțite de descărcări electrice și intensificări de scurtă durată ale vântului. Pe arii restrânse, cu precădere în sudul Banatului și în Oltenia, cantitățile de apă vor depăși 15-20 l/mp. Izolat, va mai cădea grindină. Temperaturile minime vor fi cuprinse între 12 și 21 de grade.
VREMEA IN BUCUREŞTI. Cerul va fi temporar noros, iar probabilitatea pentru averse, intensificări ale vântului și descărcări electrice va fi mai mare în prima parte a nopții. Vântul va sufla slab și moderat. Temperatura minimă va fi de 16...18 grade.
PROGNOZA METEO VINERI. În jumătatea de vest a țării, mai ales în cursul zilei, vor fi intervale de timp cu manifestări de instabilitate atmosferică, respectiv înnorări temporar accentuate, averse, descărcări electrice, intensificări de scurtă durată ale vântului și căderi de grindină. Cantitățile de apă vor depăși local 15 l/mp și izolat 30 l/mp. În jumătatea de răsărit, cerul va avea înnorări trecătoare, iar astfel de fenomene se vor semnala pe arii restrânse. Temperaturile maxime vor avea valori de la 22...23 de grade în Dealurile de Vest, până la 32...33 de grade Muntenia, Moldova și partea continentală a Dobrogei, caracterizând o vreme călduroasă. Minimele termice se vor încadra, în general, între 12 și 21 de grade.
VREMEA IN BUCUREŞTI. Vremea va fi călduroasă cu o maximă a temperaturii aerului de 32...33 de grade. Trecător cerul va avea înnorări și vor fi posibile averse, descărcări electrice și intensificări de scurtă durată ale vântului, mai ales spre seară și în prima parte a nopții. Temperatura minimă va fi de 18...19 grade.
Citeşte şi  Avertizarea COD GALBEN de ploi, vijelii şi grindină a fost actualizată. Vor fi FURTUNI până sâmbătă seara. Vezi zonele afectate
PROGNOZA METEO SAMBATA. Vremea va fi în general instabilă cu averse, descărcări electrice, intensificări de scurtă durată ale vântului și căderi de grindină - în cursul zilei, în majoritatea regiunilor, iar noaptea cu precădere în est. Ploile vor avea și caracter torențial, iar cantitățile de apă vor depăși local 15...20 l/mp și izolat, mai ales în Moldova și la munte, 35...40 l/mp. Temperaturile maxime vor fi cuprinse între 24 și 31 de grade, iar cele minime între 12 și 20 de grade.
VREMEA IN BUCUREŞTI. Vremea va fi în general instabilă. Îndeosebi în cursul zilei vor fi înnorări, averse, descărcări electrice și intensificări de scurtă durată ale vântului. Temperatura maximă va fi de 29...30 de grade, iar cea minimă de 17...18 grade.
PROGNOZA METEO DUMINICA. Vremea va fi în general instabilă. Instabilitatea atmosferică se va manifesta prin înnorări temporar accentuate, averse, descărcări electrice și intensificări de scurtă durată ale vântului, trecător și izolat cu aspect de vijelie. Astfel de fenomene, prezente în majoritatea regiunilor, vor fi mai frecvente după-amiaza și seara. Pe arii restrânse cantitățile de apă vor fi mai însemnate și vor fi condiții de grindină. Temperaturile maxime, în mare parte din țară apropiate de cele climatologic specifice perioadei, se vor încadra, în general, între 25 și 29 de grade, iar cele minime între 12 și 22 grade, cu valorile mai mari pe litoral.
VREMEA IN BUCUREŞTI. Vremea va fi în general instabilă. Temporar cerul va avea înnorări accentuate și vor fi averse, descărcări electrice și intensificări de scurtă durată ale vântului, îndeosebi după-amiază și seara. Temperatura maximă va fi de 29...30 de grade, iar cea minimă de 16...18 grade.
PROGNOZA METEO LUNI. Manifestări specifice instabilității atmosferice (înnorări temporar accentuate, averse și descărcări electrice) vor mai fi, îndeosebi în cursul zilei și la începutul nopții, în vestul, centrul, sudul țării, la deal, la munte și pe arii restrânse în rest. Izolat cantitățile de apă vor fi mai însemnate și vor fi condiții de grindină. Vântul va sufla slab și moderat, cu unele intensificări în regiunile estice și de sud-est, pe crestele montane, dar de scurtă durată și în restul teritoriului, asociat averselor. Temperaturile maxime vor fi cuprinse între 24 și 32 de grade, iar cele minime vor avea valori de la 11...12 grade în depresiunile din estul Transilvaniei, până la 21...22 de grade pe litoral.
VREMEA IN BUCUREŞTI. Cerul va fi variabil, cu înnorări în cursul zilei, când temporar va ploua și se vor semnala descărcări electrice. Vântul va sufla slab și moderat cu unele intensificări, îndeosebi în timpul ploilor. Temperatura maximă se va situa în jurul valorii de 29 de grade, iar cea minimă va fi de 17...18 grade.
PROGNOZA METEO DE MARTI PANA VINERI. Temperatura aerului va crește până la valori, în mare parte din țară, peste mediile caracteristice perioadei, în special în zonele de câmpie. Local și temporar, mai ales în regiunile intracarpatice și la munte, vor fi manifestări specifice instabilității atmosferice.

Medicii ne recomandă să bem în fiecare zi aproximativ doi litri de apă. Știm că deshidratarea poate provoca mai multe probleme și dezechilibre în organism, însă ce facem când bem apă și totuși ne este sete în continuare?
Se pare că există mai multe cauze pentru care resimțim senzația permanentă de sete, inclusiv:
Alimentație bogată în sare
Principalul motiv pentru care ne confruntăm cu sete este excesul de sare din alimentație. Nu o dată ți s-a întâmplat să îți fie foarte sete după ce ai mâncat ceva sărat, nu-i așa? Sarea provoacă reținerea lichidelor în celule, lucru care împiedică creierul să trimită semnale că are nevoie de mai multă apă și de aceea îți este sete în continuare. Tot ce poți face este să reduci cantitatea de sare consumată. În schimb, bea câtă apa are nevoie corpul.
Plimbare/sport de dimineață
Persoanele care se plimbă sau fac sport dimineața simt nevoia de mai multă apă pe parcursul zilei. în timpul mersului/antrenamentului fizic sunt pierdute fluide prin transpirație, și dacă ele nu sunt înlocuite, crește riscul de deshidratare. Ascultă-ți cu atenție corpul.
Expunere la soare
În sezonul cald ne expunem mai mult soarelui – în parc, pe plajă, în drum spre locul de muncă etc. Dacă nu ne hidratăm corespunzător în perioada în care stăm afară, riscăm să ne confruntă cu o deshidratare. Este foarte important să ai cu tine o sticlă cu apă, de fiecare dată când pleci de acasă.
Citeşte şi  Probleme de sănătate pe care le ascunde oboseala cronică
Se spune despre persoanele cărora le este mereu sete că sunt predispuse la diabet. Există trei simptome care pot anunța diabetul, și anume: setea excesivă, urinarea excesivă și vederea încețoșată. Dacă te confrunți cu ele, recomandat este să mergi la un medic, neapărat.
O problemă de sănătate mai rară, xerostemia este termenul medical pentru gura uscată, care apare în momentul în care nu există suficientă salivă pentru a menține gura umedă. Persoanele care suferă de ea trebuie să bea multă apă pentru a nu mai simți gura uscată. Mergi la un control medical dacă simți gura uscată o perioadă mai lungă.
Organismul are nevoie de celulele sangvine sănătoase (hematocite) pentru a transporta sângele în tot corpul. Forma slabă de anemie nu are ca simptom senzația permanentă de sete, însă cea gravă da.

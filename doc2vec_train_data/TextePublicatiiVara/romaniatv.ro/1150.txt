Când ai infecție urinară, ai nevoie să bei mai multe lichide. Pentru a potenţa efectul benefic al lichidelor, adaugă o linguriță de bicarbonat la un litru de apă. Alături de tratamentul indicat de medic, remediile naturiste și anumite alimente grăbesc vindecarea.
Seminţele de dovleac
Remediul cel mai simplu de aplicat este mestecarea de semințe de dovleac. Îți ajunge o lingură de semințe pe zi. Din ele poți face și un decoct dacă le fierbi cu o cană de apă. O cură cu acest leac este bine s-o ții 3 luni, vreme în care bei câte 2 căni de decoct pe zi.
Fructele de pădure
Scapi de o infecție urinară într-un timp mai scurt și dacă bei zilnic 250 ml de suc de afine sau 2-3 căni de ceai făcut din frunze de afine ori de fructe de pădure. Atât infuzia, cât și sucul combat înmulțirea bacteriilor. Pentru infuzie ai nevoie de 2 lingurițe de plantă la 250 ml de apă fiartă. Infuzia durează 10-15 minute, după care strecori ceaiul și-l lași la răcorit.
Citeşte şi  13 alimente care curata in mod natural colonul. Asa iti detoxifici rapid organismul
Decoctul de praz este un leac pentru infecțiile vezicii urinare. Alungă neplăceri ca durerea și mâncărimea. Îl prepari așa: fierbi 20 de minute 2 linguri de praz tocat într-o cană cu apă. Lași apoi decoctul la răcit, acoperit și-l strecori. Ai nevoie de 2-3 căni de decoct pe zi.
Și din tecile de fasole poți face un remediu natural care diminuează durerile cauzate de infecția urinară și favorizează eliminarea urinei, grăbind vindecarea. Dintr-o lingură de teci și 250 ml de apă faci o infuzie astfel: pui apa la fiert, apoi adaugi planta, stingi focul și ții vasul acoperit 15 minute. Strecori ceaiul și-l bei călduț. Repeți procedura de 2-3 ori, timp de 30 de zile, chiar dacă simptomele dispar.

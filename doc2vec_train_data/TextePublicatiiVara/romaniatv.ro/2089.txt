O mașină adusă din Germania, spre exemplu, poate avea ștampila pe talon pentru “casare/dezmembrări” (Verwertungsnachweis lag vor). O astfel de mașină este aproape imposibil de repus în circulație chiar și în România, deși este în stare de funcționare.
Statul german încurajează achiziția de mașini electrice și oferă 10.000 euro primă de casare pentru mașini care sunt în stare foarte bună, au uneori și 8 ani vechime.
ATENŢIE! Una din două maşini second hand are probleme: topul mărcilor cu MARI NEREGULI
O altă încurcătură cu actele unei mașini second-hand adusă din străinătate este când autoturismul este transportat pe platformă fără să existe o dovadă de la firma de transport. La Poliție, când românii vor să înmatriculeze mașina, li se cer la dosar acte care dovedesc cum a intrat mașina în țară, fie pe platforma, iar în acest caz trebuie să existe o dovadă, talonul original și plăcuțele, fie pe șosea, iar în acest caz trebuie predat talonul emis recent pentru numerele provizorii (Fahrzeugschein – valabilitate 5 zile) și plăcuțele.
Aşa afli kilometrii REALI ai unei maşini SECOND HAND. Metodele GARANTATE pentru a găsi DEFECTELE ASCUNSE
Brief-ul mare (cartea mașinii) trebuie să nu fie ștampilat cu termenul Ungultig (invalid). De asemenea colțul tătiat la brief-ul mare înseamnă că mașina a fost scoasă din circulație definitiv în Germania, deci automat trebuie să facă dovada că au transportat-o pe platformă sau să prezinte talonul provizoriu și numerele aferente.
Ponturi de la SAMSARI. Ce să verifici când cumperi o maşină SECOND HAND
Samsarii evită să spună că mașina a fost radiată din Germania așa că îi lasă pe români să creadă că mai pot circula cu ea așa. Trebuie doar să le dea banii pe mașină și nu mai au nicio grijă cu înmatricularea în România, pot circula cu numere străine. Când o mașină este radiată din Germania, primește buline pe numere, însă samsarii le dau jos și fac o asigurare falsă. Românii prinși la volanul unei astfel de mașini se aleg cu amendă și dosar penal, pentru circulația pe drumuri publice cu o mașină neimatriculata.
În Germania, termenul pentru certificatul de înmatriculare este Fahrzeugschein (brief mic/talon), iar pentru cartea mașinii este Fahrzeugbrief (brief mare). De regulă pe primul îl opresc autoritățile germane când mașina este radiată, iar nota privind radierea mașinii din Germania se face în brief-ul mare. Dacă cineva nu poate prezenta brief-ul mare când merge la Poliție, nu va putea înmatricula mașina.
Testul BANAL care trebuie făcut OBLIGATORIU dacă achiziţionezi maşini second-hand VIDEO
Sunt situații în care până și dealerii de mașini din Vest nu mai emit talonul provizoriu, înmânează cumpărătorului un rând de numere provizorii și o foaie A4 completată scoasă la imprimantă care spun ei că însoțește numerele și ține locul unui permis. Bineînțeles, când cumpărătorii ajung în România nu vor putea înmatricula mașina întrucât nu au talon pentru acele plăcute cu care au circulat până în țară.
De multe ori, vânzătorii din străinătate vând mașina fără talon și promit că îl vor trimite prin Poștă, însă pe hârtia doveditoare nu scrie și în cât timp îl trimit, românii putând aștepta și 6 luni – 1 an.

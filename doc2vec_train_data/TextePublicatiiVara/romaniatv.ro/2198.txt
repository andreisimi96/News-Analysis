Mya-Louise Perrin, 10 ani, a fost dusă la centrul medical Cromwell Primary din Lincs, de către tatăl ei, scrie libertatea.ro . Pentru că niciun doctor nu era în acel moment disponibil, fetița a fost consultată de o asistentă medicală.
Citeşte şi  Lavinia Pîrva, reacţie INCREDIBILĂ după ce soţul ei, Ştefan Bănică, a fost OPERAT
Asistenta a diagnosticat-o pe fetiță cu infecție urinară și i-a prescris antibiotice. Tatăl copilului, Andrew Perrin, a fost sfătuit să ceară o a doua opinie în cazul în care starea de sănătate a fetiței se va deteriora mai tare. 
A doua zi, Mya a fost descoperită moartă în patul din casa familiei ei. Incidentul care a avut loc în luna noiembrie a anului trecut este, încă, anchetat de autorități.
Un medic legist a declarat că moartea fetei a fost provocată de o peritonită acută, cauzată de apendicită, concluzionând că un tratament adecvat ar fi putut, cel mai probabil, să îi salveze viața.
Conducerea clinicii în care fetița a primit diagnosticul greșit spune că asistenta putea suna în orice moment un doctor dacă era îngrijorată pentru pacient. După incident însă, clinica și-a schimbat practicile, făcându-le mai sigure pentru pacienți.

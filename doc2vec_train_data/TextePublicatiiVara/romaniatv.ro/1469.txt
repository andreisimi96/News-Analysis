Gabriela Firea a vorbit într-o intervenţie la România TV despre măsurile luate de Primăria Generală a Capitalei pentru manifestațiile de sâmbătă din Bucureşti. Primarul General spune că în București vor fi aproximativ 500.000 de oameni care vor participa la evenimente dintre care 400.000 sunt așteptați numai la mitingul PSD împotriva abuzurilor. Toate structurile au fost angrenate în aceste acțiuni pentru ca totul să se desfășoare fără incidente.
"Îmi doresc ca ziua de astăzi să se încheie cu bine pentu toţi participanţii la manifestările care sunt aprobate astăzi în Capitală, dar şi pentru bucureştenii care nu participă la manifestaţii şi pentru turiştii din capitală. Am organziat mai multe comandamente atât la nivelul Primăriei, cât şi împreună cu reprezentanţii instituţiilor care aparţin de Ministerul Internelor. Suntem cu totii foarte bine organizati, ne dorim ca toti ce implicati sa respecte legislatia în vigoare, sa respecte prevederile protocoalelor pe care le-au încheiat cu autorităţile şi fiecare cetatean sa fie atent. De la acest principiu pornim. Astazi la cele 15 evenimente vor fi jumătate de milion de cetăţeni, în jur de 500.000 de persoane care vor participa la evenimente. Avem un protocol semnat pentru 250.000 de persoane care vin din afara Bucureştiului la mitingul PSD - ALDE, plus 100.000 - 150.000 care vin din Bucureşti şi Ilfov. Doar la mitingul PSD-ALDE vor participa în jur de 400.000 de mii de oameni. În plus încă în jur de 100.000 de pers sunt angrenate în celelalte 14 actiuni aprobate", a declarat primarul Gabriela Firea la România TV .

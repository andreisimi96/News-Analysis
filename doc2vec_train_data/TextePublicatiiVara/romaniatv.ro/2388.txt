MEN precizează că, ţinând cont de specificul local, unităţile şcolare pot elabora şi utiliza şi alte proceduri decât cele menţionate în Instrucţiunea 1/2018, care a fost deja publicată în Monitorul Oficial.
Ministrul Educaţiei Naţionale, Valentin Popa, a aprobat o instrucţiune ce are ca scop reducerea birocraţiei, documentul fiind publicat în Monitorul Oficial. Astfel, numărul de proceduri care se aplică în unităţile şcoalare a scăzut cu 65%, iar numărul de formulare s-a redus cu peste 70%.
Ministerul Educaţiei Naţionale (MEN) anunţă, vineri, că ministrul Valentin Popa a aprobat o instrucţiune pentru a stabili un număr minim de proceduri şi formulare utilizate în implementarea Sistemelor de Control Intern Managerial (SCIM), la nivelul unităţilor de învăţământ preuniversitar.
”Prin noua instrucţiune, numărul minim de proceduri a scăzut cu 65%, iar numărul de formulare s-a redus cu peste 70%. Simplificarea administrativă privind organizarea şi desfăşurarea activităţilor unităţilor de învăţământ preuniversitar are ca obiectiv creşterea calităţii actului educaţional. Procedurile rămase sunt aplicabile tuturor entităţilor din învăţământul preuniversitar, implementarea acestora reduce semnificativ volumul de lucru al angajaţilor şi, totodată, creşte eficienţa managerială”, anunţă MEN.
MEN precizează că, ţinând cont de specificul local, unităţile şcolare pot elabora şi utiliza şi alte proceduri decât cele menţionate în Instrucţiunea 1/2018, care a fost deja publicată în Monitorul Oficial.
Procedurile respective reglementează activitatea Comisiei de control intern/managerial; Serviciului Secretariat, Serviciului Contabilitate, Serviciului Administrativ, Bibliotecii, Consiliului profesoral, precum şi Consiliului de Administraţie.

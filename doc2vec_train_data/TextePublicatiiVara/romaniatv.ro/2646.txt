Poliţia a informat că cel puţin doi oameni au deschis focul la ora locală 03:00 în timp ce 1.000 de persoane erau prezente. Unul dintre suspecţi, un bărbat în vârstă de 33 de ani, a fost împuşcat mortal, iar încă o persoană se află în custodia poliţiei. Patru persoane dintre cele rănite se află în stare critică.
Unul dintre cei prezenţi, Angelo Nicolo, a declarat pentru presa americană că era la festival cu fratele său şi a auzit zgomote puternice, moment în care oamenii au început să fugă în stradă. „Am văzut doi poliţişti cum escortau un bărbat care era împuşcat în picior. L-au bandajat şi l-au evacuat", a declarat Nicolo.
Organizatorii au comunicat pe pagina de Facebook a festivalului că sunt „şocaţi" şi „întristaţi" de ce s-a întâmplat.
„Ne doare inima iar ochii ne sunt înceţoşaţi dar determinarea noastră de a face din Trenton un oraş mai bun prin creativitate şi inspiraţie nu va ceda niciodată", se arată în postarea lor de pe Facebook.

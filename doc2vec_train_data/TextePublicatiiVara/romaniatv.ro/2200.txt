WORLD CUP 2018. Egipt, Senegal, Tunisia, Maroc şi Nigeria sunt naţionalele care reprezintă Africa la Campionatul Mondial de Fotbal 2018, iar întrebarea este dacă va reuşi vreuna dintre ele să aibă un traseu glorios şi să ajungă sus în competiţie. Depinde de fotma de moment, dar şi de inspiraţia liderilor de echipă, fiecare dintre aceste naţionale având un jucător vedetă.
Mohammed Salah (Egipt)
Este, inevitabil, steaua africană a acestei Cupe Mondiale. În câteva luni, egipteanul a avut o creşetere uriaşă şi neașteptată sub culorile lui Liverpool, cu care a încheiat un sezon istoric. Cel mai bun marcator din Premier League (32 de goluri, un record), Salah a risipit repede îndoielile născute la venirea sa în Anglia, unde nu a reușit să se impună în culorile lui Chelsea. El nu a strălucit doar pe scena britanică, ci şi în Liga Campionilor, având o contribuție majorăla calificarea "cormoranilor" în finală. În octombrie anul trecut a marcat o dublă în meciul cu Congo şi a calificat astfel Egiptul la Mondiale, pentru prima dată după 28 de ani.
Mehdi Benatia (Maroc)
Dacă Leii din Atlas se întorc în Cupa Mondială pentru prima dată după 1998, asta datorează în mare parte fundaşului central de la Juventus. Experiența sa în marile ligi, în special Seria A și Bundesliga, a dat vigoare şi valoare selecţonatei marocane, al cărei căpitan de necontestat este. În vârstă de 31 de ani, Benatia se află în cea mai bună perioadă a carierei, dar Marocul face parte dintr-o grupă extrem de dificilă, cu Spania, Portugalia şi Iranul. O calificare în optimi ar fi o adevărată minune.
Victor Moses (Nigeria)
Victor Moses (27 ani) are o legătură specială cu Anglia, jucând aici la toate categoriile de tineri. A început la 11 ani la, iar până acum a mai trecut pe la Stoke, Liverpool, West Ham sau Chelsea. A avut explozie anul trecut, sub comanda lui Antonio Conte, la Chelsea,2016/2017 fiind cel mai bun sezon al carierei. Are în palmares multe titluri, începând cu Cupa Africii pe Naţiuni şi Liga Europa, ambele în 2013,  până la Cupa Angliei şi titlul în Premier League, în 2017. Moses se află la a doua Cupă Mondială şi speră să ajute Nigeria să producă marea surpriză într-o grupă complicată, cu Argentina, Croația şi Islanda.
Citeşte şi CM 2018. Campioana mondială, desemnată pe baza celor mai inteligente analize. Care este rezultatul calculelor
Sadio Mane (Senegal)
În siajul lui Mohamed Salah, fostul jucător al lui Salzburg se numără printre principalii jucători ai lui Liverpool, cu 19 goluri și 8 pase decisive, în toate competițiile, în sezonul recent încheiat. Plecat din Dakar pentru a se alătura lui Metz, Mané a ajuns în 2014 în Premier League, iar astăzi se numără printre valorile certe ale continentului african, datorită performanțelor și notorietății sale. A trecut peste marea dezamăgire de la Cupa Africii pe Naţiuni 2017, când a fost singurul care a ratat la loteria penalty-urilor în meciul cu Camerunul, din sferturile de finală, şi a reuşit să califice Leii de la Terenga la primul lor Campionatul Mondial, după 2002.
Kalidou Koulibaly (Senegal)
Născut în Franța (Saint-Dié) şi format ca fotbalist la Metz, fundașul senegalez este unul dintre cei mai buni din Europa pe postul său, Centrul Internațional pentru Studii Sportive desemnându-l cel mai bun apărător al sezonului în cele 5 mari ligi. Joacă pentru Napoli şi a fost foarte aproape să câştige titlul de campion al Italiei, dar progresul său constant este totuşi evident. Valoarea sa i-a scăpat însă selecţionerului Didier Deschamps, iar în august 2015 Koulibaly a ales să joace pentru Senegal, deşi jucase pentru Franța în naţionala sub 20 de ani. Într-o grupă omogenă, cu Polonia, Columbia și Japonia, Senegalul trebuie să se bazeze pe el pentru a spera să treacă primul tur.
Comenteaza // Vezi comentarii
        Citeste mai mult despre:   

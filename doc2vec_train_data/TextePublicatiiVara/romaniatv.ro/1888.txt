Jean-Claude Arnault, un francez căsătorit cu o membră a secţiei de literatură a Academiei Suedeze şi acuzat de mai multe femei că le-ar fi agresat folosindu-se de influenţa sa pe scena culturală suedeză, va fi judecat pentru viol, a anunţat, marţi, Parchetul suedez citat de presa franceză.
Jean-Claude Arnault, în vârstă de 71 de ani, va fi pus sub acuzare pentru violarea unei femei, în două rânduri, la Stockholm, în 2011, scrie Mediafax. Există suficiente şi solide probe pentru ca bărbatul să fie pus sub acuzare, a explicat pentru AFP procurorul Christina Voigt.
Data procesului nu a fost încă fixată.

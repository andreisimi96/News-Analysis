Emeline Gier Miller a fost găsită inconştientă în piscina unui vecin al lui Bode Miller, la Costa de Caza, în Comitatul Orange, la sud de Los Angeles. Bode Miller, fost campion olimpic la schi, acum în vârstă de 40 de ani, se afla împreună cu soţia la o petrecere în casa respectivului vecin, în momentul producerii tragediei.
Ulterior, Bode Miller a postat un mesaj pe Instagram în care a arătat că el şi familia sa sunt devastaţi. "Copilul nostru, Emmy, a decedat ieri. Nu am simţit niciodată o asemenea durere", a scris Miller pe instagram, făcând apel la respect pentru viaţa sa privată.
Bode Miller esteschiorul american cel mai titrat din istorie, cu şase medalii olimpice câştigate, în 2002, 2010 şi 2014. În 2002 a câştigat titlul olimpic la combinată alpină acasă, la Jocurile de la Salt Lake City. De asemenea, are în palmares patru titluri de campion mondial, şi două Mari Globuri de Cristal, în 2005 şi 2008.

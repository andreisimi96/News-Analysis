Poliţia Română a finalizat analiza probelor ADN, în cazul uciderii fetiţei de 5 ani din Baia Mare. Rezultatele au fost trimise criminaliştilor, care speră că vor reuşi să prindă criminalul.
Primul suspect audiat în cazul crimei din Baia Mare s-a înecat în râul Lăpuş, în zona Cătălina. Băiatul de 14 ani venise la scăldat împreună cu doi prieteni şi, la un moment dat, a dispărut. După două ore de căutări, scafandrii au găsit şi adus la mal trupul neînsufleţit al băiatului. Cadavrul a fost preluat de medicii legişti şi transportat la morga spitalului din Baia Mare pentru efectuarea necropsiei.
În 30 aprilie, micuţa Estera era ucisă la câteva sute de metri de casă. Nici până în ziua de azi, anchetatorii nu au găsit, însă, făptaşul.
Crima de la Baia Mare a devenit o povară pentru autoritățile locale. Au vrut chiar ca trupul fetei să fie deshumat pentru că probele ADN prelevate nu s-ar fi dovedit concludente.
Primul suspect în cazul fetiţei ucisă în Baia Mare, găsit mort într-un râu
Presiunea pusă pe autorități de a găsi criminalul l-a determinat pe primarul din Baia Mare să ofere chiar şi recompense oricărei persoane care deține informații pentru prinderea ucigașului.
Mai mult, Cătălin Cherecheș i-a solicitat ministrului de Interne să trimită Corpul de Control pentru a verifica modul în care se desfășoară ancheta.
Anchetatorii au audiat toți membrii familiei fetiței de 5 ani pentru a aduna mai multe date cu privire la cursul întâmplărilor din ziua în care Estera a fost ucisă cu bestialitate.
Singurul suspect reținut de poliție a fost eliberat pentru că nu au existat suficiente probe pentru a fi incriminat.

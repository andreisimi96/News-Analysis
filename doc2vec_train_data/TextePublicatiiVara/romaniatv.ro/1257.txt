Şarlatanii oferă "produsul" doar după ce banii sunt transferaţi. Cazurile sesizate de Ministerul Educaţiei au ajuns în atenţia poliţiştilor.
"Poliţia cercetează toate circumstanţele pentru depistarea persoanelor implicate în acest caz. Dacă vor fi găsite atunci persoanele fizice riscă de la 2500 până la 7500 de lei", a declarat Diana Sochircă, purtător de cuvânt al Inspectoratului de Investigaţie, potrivit publika.md.
Reprezentanţii Ministerului Educaţiei atenţionează că scurgerile de informaţii sunt egale cu zero, pentru că totul este securizat la maximum.
"Aceşti autori îşi asumă responsabilitatea nedivulgării conţinutului testelor. Ei lucrează la nişte laptopuri securizate, care nu sunt conectate la internet. Informaţia este transmisă pe stick, stickul respectiv este criptat", a menționat Ion Mischevca, purtător de cuvânt la Ministerul Educaţiei.
Ulterior, testele de bacalaureat sunt păstrate în cel mai securizat depozit din Moldova.
"Acestea sunt transportate în nişte saci sigilaţi la Banca Naţională a Moldovei, unde se păstrează în cea mai securizată încăpere. După care în ziua examenului nemijlocit sunt împărţite pe la centrele de bacalaureat", a spus Ion Mischevca, purtător de cuvânt la Ministerul Educaţiei.
Potrivit oamenilor legii anul acesta escrocii sunt mai atenţi şi nu se lasă uşor de găsit. Aceştia folosesc diferite adrese IP, plată se face prin terminale, iar serverul web se află în afara ţării aşa cum este şi site-ul de pe care a încercat să facem rost de teste. Anul trecut a fost amendată doar o singură persoană, care ar fi încercat să vândă testele de bacalaureat.

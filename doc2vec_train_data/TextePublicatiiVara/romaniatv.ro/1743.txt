PROGNOZA METEO. Vremea va fi călduroasă, cu temperaturi în creștere în mare parte din țară și disconfort termic în accentuare cu precădere în vest și sud-vest, unde ITU ar putea atinge și depăși izolat pragul critic de 80. Fenomene asociate instabilității atmosferice se vor semnala în special în a doua parte a zilei. Temperaturile maxime se vor încadra în general între 25 și 34 de grade. În Capitală, vremea va fi călduroasă, cu temperaturi în ușoară creștere și disconfort termic în accentuare. Temperatura maximă va fi de 33...34 de grade.
PROGNOZA METEO. La noapte, vremea va fi în general instabilă în regiunile nord-vestice și în zonele montane, astfel că vor fi înnorări accentuate și local averse, descărcări electrice și intensificări de scurtă durată ale vântului. Izolat ploile vor fi torențiale, cu precădere în Maramureș și vor fi condiții de grindină. În restul teritoriului cerul va fi variabil, iar probabilitatea pentru astfel de fenomene va fi redusă. Temperaturile minime vor fi cuprinse între 12 și 21 de grade.
LA BUCUREŞTI. Cerul va fi variabil, iar vântul va sufla slab până la moderat. Temperatura minimă va fi de 16...18 grade.
PROGNOZA METEO MARŢI. Vremea va fi călduroasă, cu temperaturi în creștere în mare parte din țară și disconfort termic în accentuare cu precădere în vest și sud-vest, unde ITU ar putea atinge și depăși izolat pragul critic de 80. Fenomene asociate instabilității atmosferice (averse, descărcări electrice, intensificări de scurtă durată ale vântului), deși mai reduse ca intensitate față de zilele precedente, se vor semnala în special în a doua parte a zilei și în orele serii, în nordul și nord-vestul teritoriului și în toată zona montană și pe arii mai restrânse în rest. Izolat, în special în Maramureș, ploile vor fi torențiale și vor fi posibile căderi de grindină. Temperaturile maxime se vor încadra în general între 25 și 34 de grade, iar cele minime între 12 și 22 de grade.
LA BUCUREŞTI. Vremea va fi călduroasă, cu temperaturi în ușoară creștere și disconfort termic în accentuare. Cerul va fi variabil, iar vântul va sufla slab și moderat. Temperatura maximă va fi de 33...34 de grade, iar cea minimă de 18...20 de grade, ușor mai scăzută în zona preorășenească.
PROGNOZA METEO MIERCURI. În vestul, sud-vestul, nordul și parțial centrul țării, precum și la munte instabilitatea atmosferică va fi temporar accentuată și se va manifesta prin înnorări, averse, izolat torențiale, însoțite de descărcări electrice, intensificări de scurtă durată ale vântului și punctiform căderi de grindină. Local se vor cumula și cantități de apă mai însemnate. În restul teritoriului vremea va fi călduroasă, izolat caniculară, iar pe arii restrânse disconfortul termic (ITU) va atinge și depăși pragul critic de 80, cu precădere în Câmpia Română. Cerul va fi variabil, iar fenomene asociate instabilității atmosferice vor fi posibile izolat. Temperaturile maxime se vor încadra, în general, între 26 și 35 de grade, iar cele minime vor fi cuprinse între 14 și 20 de grade, mai scăzute în estul Transilvaniei.
LA BUCUREŞTI. Vremea va fi caniculară și disconfortul termic accentuat. Temperatura maximă se va situa în jurul valorii de 35 de grade, iar cea minimă va fi de 18...20 de grade. Cerul va fi variabil, iar în partea a doua a zilei probabilitatea de apariție a fenomenelor specifice instabilității atmosferice va fi în creștere. Vântul va sufla slab până la moderat.
PROGNOZA METEO JOI. În regiunile vestice, sud-vestice, nordice și centrale vremea va fi în general instabilă, iar valorile termice în scădere față de intervalul anterior. Vor fi înnorări temporar accentuate, averse, descărcări electrice, intensificări de scurtă durată ale vântului și condiții de grindină. Ploile vor avea și caracter torențial, astfel că pe arii restrânse se pot cumula cantități de apă mai însemnate. În restul teritoriului cerul va fi variabil, fenomene specifice instabilității atmosferice se vor semnala doar izolat, iar regimul termic se va menține ridicat. Temperaturile maxime vor fi cuprinse, în general, între 24 și 34 de grade, iar cele minime între 12 și 20 de grade, ușor mai scăzute în depresiuni.
LA BUCUREŞTI. Vremea va fi călduroasă, cu o maximă termică de 33...34 de grade. Cerul va fi variabil, iar probabilitatea de apariție a fenomenelor specifice instabilității atmosferice va fi în creștere după orele amiezii. Vântul va sufla slab și moderat. Temperatura minimă va fi de 16...18 grade.
PROGNOZA METEO VINERI. Vremea va fi în continuare instabilă în jumătatea de vest a țării, unde se vor semnala averse, izolat torențiale, însoțite de descărcări electrice, în timp ce în restul teritoriului cerul va fi variabil, iar astfel de fenomene se vor semnala doar izolat. Vântul va sufla slab și moderat, cu unele intensificări în regiunile estice, dar de scurtă durată și în timpul ploilor. Temperaturile maxime vor fi cuprinse între 23 și 33 de grade, iar cele minime între 11 și 21 de grade.
LA BUCUREŞTI. Vremea va fi ușor mai caldă decât în mod normal pentru această perioadă. Cerul va avea înnorări temporare, iar probabilitatea de apariție a fenomenelor specifice instabilității atmosferice va fi ridicată. Vântul va sufla slab și moderat. Temperatura maximă va fi în jur de 31 de grade, iar cea minimă de 16...18 grade.
TENDINŢA EVOLUŢIEI VREMII. De sâmbătă, valorile termice se vor situa în general ușor peste mediile obișnuite ale perioadei. Local și temporar vor fi manifestări de instabilitate atmosferică în majoritatea regiunilor.
La BUCUREŞTI valorile termice se vor situa ușor peste cele obișnuite ale acestei perioade, în special la începutul intervalului, iar gradul de instabilitate atmosferică va fi ridicat în cursul după-amiezelor.

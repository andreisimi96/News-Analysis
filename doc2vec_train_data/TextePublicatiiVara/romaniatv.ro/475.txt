Garnitură nelipsită de pe mese, salata de roşii este un preparat uşor şi deosebit de sănătos. Există însă câteva ingrediente care dau savoare mâncării. Reţeta unei salate perfecte de roşii o aflăm din cartea „Bucate, vinuri şi obiceiuri româneşti” (Editura Paideia), a regratatului gastronom Radu Anton Roman.
Ingrediente: Roşii, bine coapte şi tari. De aici încolo începe aventura creativităţii locale, imprevizibile. 2 linguri ulei,
Verdeaţă: mărar, cimbru
Sare, piper, după pofta inimii (doar e salată!)
Mod de preparare: Roşiile se taie în două şi apoi în felii subţiri. Se toacă verdeaţa. Se pune sare şi piper, se presară verdeaţă, se toarnă ploaie uleiul, se amestecă să se lege.
sos Oltenia: 2 linguri ulei, sare, piper, verdeaţă, 5 căţei usturoi pisat pastă (sau mai puţin, dacă nu vă plac salatele ofensive)
sos Ardeal: 2 linguri ulei, 1 lingură oţet, sare, piper, 1 ceapă roşie, verdeaţă. Tuturor mixturilor de mai sus li se alătură fericit telemea sau caşcaval ras, puţină boia, 1 ardei iute tocat, ardei graşi, castraveţi, gogoşari. (adevarul.ro)

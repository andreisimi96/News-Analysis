Fondurile de pensii private obligatorii aveau 7,126 milioane de participanţi. Conform datelor ASF, de la începutul colectării în sistem au fost virate contribuţii pentru 6,99 milioane de participanţi. 
Fondurile de pensii private obligatorii aveau active în valoare de aproximativ 43,04 miliarde de lei, la 30 aprilie 2018, în creştere cu 23,84% faţă de nivelul de la 30 aprilie 2017, potrivit datelor Autorităţii de Supraveghere Financiară (ASF).
Titlurile de stat deţin cea mai mare pondere în cadrul activelor, de 25,93 miliarde de lei, respectiv 60,25%. Pe locul doi de află acţiunile, cu 8,55 miliarde de lei (19,87%). Depozitele bancare se situează pe locul al treilea din acest punct de vedere, cu 4,14 miliarde de lei, respectiv 9,63% din totalul activelor.
Conform datelor ASF, valoarea activului total al fondurilor de pensii de la Pilonul II era de 43,045 miliarde de lei, la 30 aprilie 2018, iar valoarea activului net era de 43,024 miliarde de lei.
Fondurile de pensii private obligatorii aveau 7,126 milioane de participanţi. Conform datelor ASF, de la începutul colectării în sistem au fost virate contribuţii pentru 6,99 milioane de participanţi. În luna februarie 2018, au fost virate contribuţii pentru 4,015 milioane de participanţi, iar pentru 3,089 milioane nu au fost virate contribuţii.
Pe pilonul II sunt active următoarele fonduri de pensii: Metropolitan Life Pensii, Aripi, AZT Viitorul tău, BCR, BRD, NN şi Vital. 

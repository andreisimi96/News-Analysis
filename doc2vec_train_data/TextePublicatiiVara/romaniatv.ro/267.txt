PROGNOZA METEO. Vremea tipică verii începe să îşi intre în drepturi mai devreme, mercurul din termometre urcând şi până la 34 de grade în următoarele zile. Sunt aşteptate şi ploi torenţiale, însă acestea doar în anumite zone.
PROGNOZA METEO LA NOAPTE. Cerul va fi variabil, iar vântul va fi moderat în estul Dobrogei, în sudul Banatului şi la munte şi va sufla slab în restul ţării. Temperaturile minime vor fi cuprinse între 4 grade în depresiunile Carpaţilor Orientali şi 20 de grade în Dealurile Crişanei.
VREMEA IN BUCUREŞTI. cerul va fi variabil, iar vântul va sufla slab până la moderat. Temperatura minimă va fi de 15...17 grade, mai scăzută în zona preorăşenească, spre 11 grade.
PROGNOZA METEO JOI. Vremea va deveni călduroasă în majoritatea zonelor, astfel că temperaturile maxime, mult mai ridicate decât cele normale pentru sfârşitul lunii mai, se vor situa între 25 şi 34 de grade. Cerul va fi variabil, cu înnorări temporare în vestul şi nord-vestul ţării, mai accentuate după-amiaza când pe arii restrânse, în special în zona montană aferentă, vor fi ploi de scurtă durată şi descărcări electrice. Vântul va sufla slab şi moderat. Minimele termice vor fi cuprinse între 5 grade în depresiunile din estul Transilvaniei şi în jurul a 20 de grade în Dealurile de Vest şi pe litoral.
Citeşte şi  PROGNOZA METEO PE DOUĂ SĂPTĂMÂNI: Vara începe să îşi intre în drepturi
VREMEA IN BUCUREŞTI. Vremea va fi călduroasă, iar temperatura maximă, mai ridicată decât în ziua precedentă, se va situa în jurul valorii de 33 de grade. Cerul va fi variabil la senin, iar vântul va sufla slab. Minima termică va fi de 16...18 grade, mai scăzută în zona preorăşenească.
PROGNOZA METEO VINERI. Vremea se va menţine călduroasă în majoritatea zonelor, cu temperaturi maxime între 27 şi 34 de grade, valori uşor mai scăzute urmând a se înregistra pe litoral şi deltă, unde vor fi 23...25 de grade. Cerul va fi variabil, cu înnorări temporare după-amiaza când pe arii restrânse, mai ales în zonele montane şi submontane şi în vestul ţării, vor fi ploi de scurtă durată, izolat torenţiale şi descărcări electrice. Vor fi condiţii de grindină. Vântul va avea unele intensificări la munte şi în sud-estul teritoriului, în special în zona costieră, dar de scurtă durată posibil şi în rest, asociat averselor. Minimele termice vor fi cuprinse în general între 9 şi 19 grade.
VREMEA IN BUCUREŞTI. Vremea va fi călduroasă, iar temperatura maximă, mai ridicată decât în ziua precedentă, se va situa în jurul valorii de 33 de grade. Cerul va fi variabil la senin, iar vântul va sufla slab. Minima termică va fi de 16...18 grade, mai scăzută în zona preorăşenească.
PROGNOZA METEO SAMBATA. Valorile termice se vor menţine mai ridicate decât cele specifice pentru începutul lunii iunie în aproape toată ţara, cu maxime ce se vor situa în general între 23 şi 31 de grade. În vestul, nord-vestul şi centrul ţării şi în toată zona montană gradul de instabilitate atmosferică va fi în creştere; mai ales după orele amiezii, vor fi intervale de timp cu înnorări accentuate, averse, izolat torenţiale, însoţite de descărcări electrice, intensificări de scurtă durată ale vântului şi punctiform de grindină. În restul teritoriului astfel de fenomene se vor semnala pe spaţii mici, în special în zonele de deal. Temperaturile minime vor fi cuprinse între 8 şi 18 grade.
VREMEA IN BUCUREŞTI. Valorile de temperatură vor continua să caracterizeze o vreme călduroasă, maxima urmând a urca până în jurul a 31 de grade. Cerul va fi variabil, iar vântul va sufla slab şi moderat. Temperatura minimă va fi de 14...16 grade.
Citeşte şi  PROGNOZA METEO A VERII: Şefa ANM a prezentat estimările detaliate pentru fiecare lună. Se anunţă o vară toridă
PROGNOZA METEO DUMINICA. În regiunile din vestul, centrul şi nordul teritoriului, dar şi în zona montană aferentă instabilitatea atmosferică va fi temporar accentuată, iar valorile termice diurne vor marca o scădere faţă de ziua anterioară. Izolat aversele vor avea caracter torenţial şi se menţin condiţiile de grindină. În restul teritoriului vremea va fi caldă, local călduroasă îndeosebi în sud, iar manifestări de instabilitate, dar la cote mai reduse, vor fi pe arii restrânse cu precădere în orele serii. Vântul va sufla slab şi moderat. Temperaturile maxime vor fi cuprinse între 21 de grade pe litoral şi 32 de grade în Lunca Dunării, iar cele minime între 10 şi 18 grade.
PROGNOZA METEO LUNI - MIERCURI. Va ploua în majoritatea zonelor ţării, iar cantităţile de apă cumulate pe tot parcursul intervalului vor putea fi local mai însemnate.

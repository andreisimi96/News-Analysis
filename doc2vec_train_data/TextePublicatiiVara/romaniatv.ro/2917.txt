Preşedintele "a menţionat că fiica sa, Ivanka, l-a îndemnat să pună capăt (acestei practici) iar el a spus că recunoaşte că asta trebuie să se oprească, că imaginile sunt dureroase şi că se află în căutarea unei soluţii legislative", a declarat Carlos Curbelo - citat de televiziunea CNN - reprezentantul republican al statului Florida, după ce a participat marţi la o reuniune între membri ai partidului din Camera Reprezentanţilor şi Donald Trump.
"Fiica sa a văzut imaginile şi a spus că, din multe motive, ar trebui să rezolvăm acest lucru", a mai spus Chris Collins, ales republican al statului New York, prezent şi el la această întâlnire, pentru discuţii privind o reformă a imigraţiei.
Ivanka Trump nu a reacţionat public la practica extrem de controversată de separare a copiilor de părinţii lor fără acte, care a stârnit numeroase critici la nivel naţional şi internaţional.
În numele "toleranţei zero" promovată de Donald Trump în privinţa imigraţiei ilegale, mai mult de 2.300 copii şi tineri migranţi au fost separaţi în decurs de cinci săptămâni de părinţii lor, acuzaţi că au trecut ilegal frontiera americană, cea mai mare parte dintre aceştia fugind de violenţele din America Centrală.
Comenteaza // Vezi comentarii
        Citeste mai mult despre:   

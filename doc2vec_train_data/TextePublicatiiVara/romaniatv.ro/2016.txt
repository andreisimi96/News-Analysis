PLAY-OFF CM 2019. Naţionala masculină de handbal a României joacă în această, la Cluj-Napoca (18:30, TVR), meciul retur cu Macedonia, din playoff-ul pentru calificarea la Mondialul din ianuarie 2019.
PLAY-OFF CM 2019. Oficialii români au luat decizia ca meciul România - Macedonia să se desfăşoare în sala Horia Demian (2.500 de locuri, fără instalaţie de aer condiţionat), nu în Sala Polivalentă (7.200 de locuri), pentru ca presiunea exercitată de public să fie una suplimentară, potrivit ProSport .
PLAY-OFF CM 2019. Macedonenii au fost iniţial de acord, însă ieri, după antrenamentul oficial, au făcut scandal şi au susţinut că nu se poate juca handbal din cauza căldurii sufocante, la ora şedinţei de pregătire termometrul urcând până la 26 de grade Celsius. Oficialul EHF a fost înştiinţat, iar delegatul de la forul continental le-a transmis şefilor tricolorilor miercuri dimineaţă, la şedinţa tehnică, că dacă în timpul partidei va fi o atmosferă inacceptabilă, cu o temperatură de peste 28 de grade Celsius, oamenii de la masa de joc vor opri meciul. Salvarea ar putea veni de la vreme, în momentul de faţă, la Cluj-Napoca, plouă, iar temperatura ar putea scădea.
România are de recuperat o diferenţă de opt goluri pentru a se califica la Mondiale, pierzând meciul tur, la Skopje, scor 24-32.

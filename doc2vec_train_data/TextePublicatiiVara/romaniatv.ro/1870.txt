Uber a anunţat Uber Lite, o versiune simplificată şi mai rapidă a aplicaţiei sale de ride sharing. Având doar 5 MB, spre deosebire de cei 181 ai aplicaţiei obişnuite , Uber Lite este lansată astăzi oficiale în India, înainte de a deveni disponibilă şi în alte ţări. De asemenea, noua aplicaţie oferă şi un timp de răspuns mult mai bun, de 300 de milisecunde.
Oficialii Google spun că, de fapt, nu este vorba doar de o simplificare a aplicaţiei normale, ci de una construită de la zero, pe baza principiilor valabile în pieţele emergente, acolo unde traficul de date este o problemă, informează news.ro .
Citeşte şi  Taximetriştii din Bucureşti, un nou protest în centrul Capitalei
Spre deosebire de aplicaţia principală, Uber Lite nu porneşte într-o hartă, ci prin a sugera utilizatorului anumite locaţii din apropiere, încercând să intuiască unde doreşte acesta să ajungă.
După ce a specificat destinaţia şi a ales maşina, utilizatorului îi este afişat timpul pe care îl are de aşteptat, având posibilitatea de a partaja călătoria şi a contacta şoferul.
Fără să de detalii despre tehnologiile pe care le va folosi, Uber a anunţat că va oferi o facilitate prin care maşinile vor putea fi comandate şi fără o conexiune la internet.
75 de milioane de pasageri pe lună respectiv 15 milioane de pasageri pe zi folosesc în prezent serviciile companiei americane.

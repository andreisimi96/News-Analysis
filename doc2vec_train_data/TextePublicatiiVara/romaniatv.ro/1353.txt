CURS VALUTAR BNR 8 IUNIE 2018. Banca Naţională a României (BNR) a anunţat un curs de referinţă de 4,6582 lei/euro, 3,9589 lei/dolar, 4,0277 lei/franc elveţian. Este a cincea şedinţă consecutivă cu euro la nivelul de 4,65 lei.
Euro rămâne la 4,65 lei, aproape de cursul BNR anunţat ieri. Leul a atins pe 4 iunie cel mai scăzut nivel în faţa monedei europene din 4 mai 2018. Pe 22 mai, moneda europeană a atins minimul ultimelor cinci luni în faţa leului: 4,6225 lei/euro, faţă de 19 decembrie 2017: 4,6210 lei/euro). Maximul istoric a fost atins pe 23 ianuarie: 4,6679 lei/euro.
Băncile comerciale au anunţat pe 8 iunie cursuri de schimb pentru euro, la vânzare, între 4,6820 lei şi 4,7310 lei, scrie ECONOMICA.NET .
Dolarul creşte la 3,95 lei, faţă de 3,93 lei, cursul BNR anunţat ieri. Pe 29 mai, moneda americană a atins cel mai ridicat nivel din 6 iulie 2017, 4,0365 lei/dolar. Pe 5 februarie 2018, dolarul a atins cel mai mic nivel în faţa leului din ultimii trei ani, 3,7170 lei/dolar (n.r. 31 decembrie 2014 cursul a fost de 3,6868 lei/dolar). Maximul istoric în faţa monedei naţionale (4,3504 lei/dolar) a fost atins pe 28 decembrie 2016.
Banca Naţională a României (BNR) a anunţat ieri un curs de referinţă de 4,6564 lei/euro, 3,9379 lei/dolar, 4,0128 lei/franc elveţian.

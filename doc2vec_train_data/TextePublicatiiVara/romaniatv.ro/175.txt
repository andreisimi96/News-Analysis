Cu o cariera de peste sapte decenii, María Dolores Fernández Pradera a promovat cantecul spaniol si cel latinoamerican. Cu un repertoriu format din cantece fado, cuplete, balade si bolerouri, a devenit celebra pentru eleganta interpretarii si vocea sa grava.
Printre cele mai cunoscute cantece ale sale se numara „Amarraditos", „Pa' todo el año", „Procuro olvidarte" si „La flor de la canela".
Pe langa cariera muzicala, ea a fost si actrita de teatru si film. A jucat in douazeci de pelicule si a fost casatorita, intre anii 1945 - 1957, cu actorul Fernando Fernán Gómez, cu care a avut doi copii.
Rosa León, prietena si producatoare a patru dintre discurile artistei, a spus despre Pradera ca a avut „o viata minunata". „Toata lumea stia asta, dar, in plus, era foarte desteapta si avea un mare simt al umorului".
Ultimul ei album, „Gracias a vosotros", lansat in 2012, a fost unul de duete. intre artistii care au inregistrat alaturi de Pradera s-au aflat Juan Manuel Serrat, Joaquín Sabina, Ana Belén, Diego El Cigala, Miguel Poveda si Pablo Alborán.
Pradera a lansat peste 30 de albume, multe dintre ele premiate, si a fost recompensata intre altele cu Premiul National pentru Teatru, Medalia de Aur pentru Arte Frumoase, un Grammy pentru excelenta muzicala si Marea Cruce Alfonso X el Sabio (2016).

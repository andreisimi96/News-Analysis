Un cutremur cu magnitudinea 2,6 s-a produs duminică dimineaţă în judeţul Buzău. În timpul nopţii, s-a înregistrat un seism şi în Marea Neagră, la doar cinci kilometri adâncime, în apropierea oraşului Varna din Bulgaria.
Institutul Naţional de Cercetare-Dezvoltare pentru Fizica Pământului (INCDFP) anunţă că duminică, la ora 7.16, s-a înregistrat un cutremur în judeţul Buzău. Seismul a avut magnitudinea 2,6 şi s-a produs la o adâncime de 136 de kilometri.
De asemenea, în noaptea de sâmbătă spre duminică, la ora 00.00, a avut loc un cutremur de suprafaţă în Marea Neagră. Seismul, cu magnitudinea 2,9, s-a înregistrat la o adâncime de cinci kilometri, în apropierea oraşului Varna din Bulgaria.

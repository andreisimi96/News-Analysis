Luna Nouă în Gemeni vine cu o energie puternică și cu o vibrație care își va pune amprenta pe anumite semne zodiacale. Află care dintre cele 12 vor fi cele mai afectate și ce se va schimba în viața lor.
Luna Nouă va fi chiar în semnul Gemenilor, ceea ce înseamnă că acești nativi vor fi cei mai afectați din punct de vedere spiritual. În următoarele zile, s-ar putea să treacă prin câteva situații dificile la locul de muncă, aspect destul de neplăcut deoarece le va fi pusă în pericol slujba. Nici pe plan personal lucrurile nu stau mai bine, căci vor căuta să se certe din nimic cu partenerul.
Nativii Fecioară ar trebui să se aștepte la unele schimbări în viața lor, însă nu toate dintre ele vor avea aspect negativ. Cele mai bune vești se aud dinspre domeniul profesional, acolo unde fie au ocazia să își schimbe cariera, fie vor fi avansați. Această perioadă de tranziție îi va ajuta să își pună ordine în idei și să se focuseze pe evoluția lor individuală. În relație, lucrurile rămân tensionate.

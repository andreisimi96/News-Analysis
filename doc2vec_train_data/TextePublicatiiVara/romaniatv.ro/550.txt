Familia lui Alexandru Jula a postat, duminică, un mesaj pe contul de socializare al artistului în care confirmă decesul şi mulţumeşte tuturor pentru mesajele transmise. ”Oameni frumoşi, ultimul lui zâmbet de ieri a fost pentru voi”, a transmis familia.
”Oameni frumoşi, familia vă mulţumeşte pentru gândurile şi iubirea transmisă. Ultimul lui zâmbet de ieri a fost pentru voi!”, este mesajul postat de familia cântăreţului Alexandru Jula pe contul de Facebook al acestuia. 
În doar câteva minute, zeci de persoane au transmis mesaje de condoleante şi de susţinere pentru familie. 
În cursul zilei de miercuri, când au existat informaţii contradictorii cu privire la starea cântăreţului, decesul său fiind anunţat în diferite medii, familia a transmis, tot pe contul de socializare, că starea sa este gravă, dar că era în viaţă. 
Alexandru Jula a ajuns, luni dimineaţă, la spitalul din Galaţi, prezentând simptomele unui accident vascular cerebral.
În noaptea de sâmbătă spre duminică, artistul a murit, la vârsta de 84 de ani. 

Locatarii unui bloc nou din Capitală sunt disperaţi după ultimele furtuni. Mai multe apartamente au fost inundate pentru a treia oară în această lună. Proprietarii vor să-l dea în judecată pe constructorul imobilului ca să îşi recupereze pagubele, potrivit România TV .
Blocul inundat este situat în zona Ozana din Capitală. Oamenii spun că dezvoltatorul imobiliar le-a promis de mai bine de un an că va monta pompe care sa tragă apa în caz de inundaţii, dar a fost doar o minciună.
"Au construit pe un teren despre care ştiau că se va inunda. Canalizarea nu face faţă, nu au pus pompe care să împingă apa care nu trebuia să intre la demisol. (...) Îi vom da în judecată şi să sperăm că în justiţie vom găsi o soluţie", a declarat unul dintre proprietarii pagubiţi.
Zece apartamente din acest bloc au fost inundate. Proprietarii vor să-i dea în judecată pe dezvoltatori pentru a-şi recupera banii. 

Soluţia „Smart connected police officer” dispune de o cameră performantă ataşată pe uniformă, de cele mai noi reţele TETRA şi dispozitive LTE, dar şi de tehnologii inovatoare bazate pe intelgenţă artificială, cum ar fi tehnologia de tip „voice-based bot”.
Noul Centru de Management al Incidentelor bazat pe realitate hibridă (Mixed Reality) şi pe realitate augmentată (Augmented Reality) e un concept care combină realitatea augmentată, senzori şi alte dispozitive care asigură conectivitatea şi siguranţa poliţiştilor şi a celor care intervin în situaţii de urgenţă.
Comunicarea în misiuni critice este mai importantă ca niciodată – în România şi în întreaga Europă. În vremuri în care se produc dezastre naturale, atacuri teroriste, demonstrații în masă sau se înregistrează o creștere a violenței împotriva poliţiştilor, organizațiile de siguranță publică au nevoie de soluții ultramoderne, inteligente pentru a acționa rapid și eficient. În plus, în era digitală, evoluțiile rapide ale tehnologiei digitale au un impact puternic asupra vieții noastre, permițând dezvoltarea unei economii digitale și restructurând în mod fundamental domeniul siguranței publice. Acum, Motorola Solutions prezintă viziunea sa călăuzitoare în industria de profil pentru viitorul comunicării în misiuni critice pentru poliţie, pompieri şi serviciile de urgenţă din România.
“Organizaţiile însărcinate cu siguranţa publică se află în prezent sub o presiune enormă. Ameninţările devin tot mai complexe, populaţiile cresc, bugetele se reduc. Noi, la Motorola, credem că tehnologia care oferă informaţia corectă, la momentul oportun, poate uşura această povară, în timp ce sporeşte siguranţa şi eficienţa”, a declarat Maria Cristina Niţoiu, Director Regional Motorola Solutions pentru România şi Republica Moldova. “România este predispusă la o serie de dezastre naturale, în special cutremure, inundaţii, secetă şi fenomene meteo extreme, care au avut un impact major din punct de vedere fizic, social şi financiar, în ultimele decenii. De fapt, Bucureştiul este oraşul cel mai predispus la cutremur din UE, din cauza proximităţii geografice cu zona Vrancea. Echipa noastră joacă un rol vital în ceea ce priveşte furnizarea de noi concepte, produse şi servicii de ultimă generaţie care să asigure siguranţa cetăţenilor României.”
Modernizarea reţetelor, ca prim pas spre transofrmare digitală
Furnizorii cu viziune de rețele de siguranță publică preconizează o perioadă îndelungată de coexistență a TETRA cu reţelele de bandă largă. În timp ce TETRA rămâne cea mai bună tehnologie pentru serviciile de voce în misiuni critice, LTE promite aplicații de ultimă generație, care vor spori siguranța personalului din prima linie, vor crește puterea de înțelegere a situației și vor spori productivitatea. Tehnologiile ultramoderne, precum sistemele de comunicaţii critice DIMETRA X Core de la Motorola Solutions, permit organizaţiilor însărcinate cu siguranţa publică şi clienţilor comerciali să beneficieze la maximum de reţelele TETRA de care dispun în prezent, în timp ce se pregătesc pentru noile capabilităţi broadband oferite de reţelele mobile de mâine.
Motorola Solutions construieşte pe succesul său îndelungat prezentându-şi viziunea pentru viitorul siguranţei publice şi introducând Poliţistul Conectat şi conceptul de Centru de Comandă pentru incidente în realitate hibridă, pentru o perspectivă multidimensională a evenimentelor.
Soluţia "Smart connected police officer"
„Smart connected police officer” de la Motorola Solutions este echipat cu tehnologie inovatoare, care permite agenţilor să rămână conectaţi cu centrul de comandă şi să beneficieze de o mai mare siguranţă şi eficienţă când sunt la datorie, pe teren. Soluţia include:
Si500 Video Speaker Microphone , de la Motorola Solutions, care captează, înmagazinează, analizează şi pune la dispoziţie dovezi video cruciale. Dispozitivul combină o cameră video cu rezoluţie mare, ataşată uniformei, un microfon cu difuzor de distanţă şi o interfaţă inteligentă şi intuitivă.
Dispozitivul Motorola Solutions LEX L11 Mission Critical LTE, care a fost proiectat să furnizeze o capacitate mare de date într-o soluţie LTE de bandă largă. Dispozitivul are un design robust, uşor de operat, dar şi o calitate audio la parametri înalţi şi o platformă de comunicaţii mobile cu încriptare de tipul „end-to-end”.
Noi capabilităţi bazate pe inteligenţă artificială, cum ar fi tehnologia de tip „voice-based bot”, care ascultă şi răspunde poliţiştilor aflaţi la datorie.
Motorola Solutions MTP6000 TETRA Radio , care a fost creat pentru a coordona în siguranţă, mai inteligent şi mai rapid operaţiunile din prima linie, pe baza celui mai de încredere standard de comunicare în misiuni critice destinat operaţiunilor de securitate publică.
Soluţia „Command Center Software”, de la Motorola Solutions, transformă datele de mari dimensiuni în informaţii uşor de folosit. Tehnologia oferă celor din camera de control informaţii în timp real, pentru a spori nivelul de înţelegere a situaţiei, redefinind conceptul de răspuns eficient.
Centrul de management al incidentelor bazat pe realitate hibridă (mixed reality) şi pe realitate augmentată (augmented reality)
Centrul de Management al Incidentelor bazat pe realitate hibridă (Mixed Reality) şi pe realitate augmentată (Augmented Reality) previzionează un viitor în care informaţiile despre cei care intervin de urgenţă şi despre mediul în care ei acţionează vor fi colectate automat, la faţa locului. Punând această informaţie într-un format de realitate hibridă îi permitem coordonatorului de eveniment să vadă informaţiile mai simplu, să fie mai intuitiv pentru a lua deciziile mai rapid. Pe baza unor modele 3D, locul în care se află echipele de intervenţie şi alţi oameni poate fi văzut imediat pe diagrame live şi prin intermediul unor fluxuri video. Coordonatorul vede desfăşurarea evenimentului în timp real. Poate analiza situaţia existentă pentru a lua deciziile corecte care, apoi, pot fi transmise rapid celor care acţionează la faţa locului.
Acest centru de comandă oferă:
Un headset pentru realitate augmentată care oferă coordonatorului o perspectivă de tip birds-eye asupra evenimentului, acesta coordonând intervenţia tactică de la distanţă.
Un model 3D care poate fi analizat din toate unghiurile, similar unui obiect aflat pe o masă, chiar în faţa coordonatorului.
Senzori şi dispozitive aflate asupra poliţistului - care înregistrează şi trimit mai departe în mod automat informaţii - inclusiv camera video ataşată pe uniformă, care captează imagini din mediul în care acţionează agentul.
Camere 360 de grade - care furnizează o perspectivă din unghiuri alternative asupra evenimentului, la faţa locului - instalate pe vehicule sau pe drone.
O pereche de “ochelari inteligenţi” pentru realitate hibridă, care au inclus un sistem computerizat ce permite utilizatorului să acceseze informaţii digitale şi să interacţioneze cu holograme din mediul înconjurător.
Mai multe informaţii găsiţi aici: Connected Police Officer
Despre Motorola Solutions: Motorola Solutions (NYSE: MSI) creează soluții inovatoare și servicii de comunicare pentru misiuni critice, care ajută organizaţiile de siguranță publică și clienții comerciali să construiască orașe mai sigure și comunități prospere.

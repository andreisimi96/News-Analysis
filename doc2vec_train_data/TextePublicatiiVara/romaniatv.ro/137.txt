Polonia a propus Statelor Unite să aibă o prezenţa militară permanentă pe teritoriul său, potrivit unei surse guvernamentale de la Varşovia, relatează Reuters.
Acest proiect îngrijorează Rusia, care vede în expansiunea NATO către frontierele sale un factor de destabilizare a întregii Europe.
Guvernul de varşovia ar putea să deblocheze până la două miliarde de dolari în vederea obţinerii acestei prezenţe militare americane pe teritoriul polonez, potrivit unei propuneri a Ministerului Apărării, scrie presa poloneză.
O sursă guvernamentală poloneză a confirmat pentru Reuters existenţa unei asemenea propuneri, potrivit news.ro .
Contactat în legătură cu acest lucru, un purtător de cuvânt al Kremlinului, Dmitri Peskov, a subliniat că orice ţară suverană are dreptul să ia asemenea decizii, dar că acest lucru riscă să dăuneze securităţii Europei.
Citeşte şi Războiul bate la uşă: NATO consolidează PREZENŢA MILITARĂ în Europa de Est. România este implicată
”Atunci când observăm expansiunea progresivă a structurilor militare ale NATO către frontiera noastră (...), este clar că acesta nu este un mijloc de consolidare a stabilităţii şi securităţii pe continent”, a declarat el.
”Din contră, aceste iniţiative expansioniste conduc Rusia să ia contramăsuri în vederea menţinerii unui echilibru”, a subliniat peskov.
Polonia a aderat la NATO în 1999, odată cu Ungaria şi Cehia. Cinci ani mai târziu, Bulgaria, cele trei ţări baltice - Estonia, Litiania şi Letonia -, România, Slovacia şi Slovenia, toate din fostul bloc comunist, au aderat la rândul lor la Alianţa Nord-Atlantică.

Nicolae Robu, primarul Timișoarei, a ajuns vineri dimiuneaţă, la ora 10, la sediul DNA Timișoara, unde a fost citat în dosarul reabilitării termice a blocurilor cu fonduri europene.
Nicolae Robu a fost citat în calitate de suspect, fiind cercetat penal pentru săvârșirea infracțiunilor de abuz în serviciu, folosirea de documente nereale pentru obținerea de fonduri europene, fals și uz de fals.
Dan Diaconu, viceprimarul Timișoarei și liderul PNL Timișoara, și Culiță Chiș, directorul Direcției Tehnice din Primăria Timișoara, au fost puși oficial sub acuzare, fiind cercetați penal în calitate de suspecți.
Cristian Palade, membru PNL, patronul firmei Proiect C&A SRL și rudă prin alianță cu primarul Timișoarei, Nicolae Robu, a dezvăluit faptul că a lucrat pentru proiectele tehnice necesare pentru depunerea documentelor ca municipalitatea să obțină finanțări din fonduri europene încă din noiembrie 2012, deși a fost desemnat oficial câștigător al licitației de abia în 14 ianuarie 2013, scrie Pressalert.ro .

Românul lucra de patru luni ca şofer de camion la o firmă din Spania. Dacă în primele două luni bărbatul şi-a luat salariul, în următoarele doua luni acesta nu a mai primit niciun ban.
Bărbatul se săturase să fie minţit de patron şi a decis să se răzbune pentru că fusese lăsat fără salariu.
"M-au plătit două luni, apoi alte două luni nu mi-au mai dat niciun ban. Ce să fac, să lucrez gratis? M-am dus şi m-am plâns, le-am tot spus că am de plătit bănci, cheltuieli.", a explicat şoferul gestul său, pe o reţea de socializare.
Presa iberică scrie că incendiul a fost semnalat în urmă cu câteva zile într-un poligon industrial dintr-un oraş iberic. Pompierii au fost alertaţi în jurul prânzului, când o coloană imensă de fum se înălţa din zona unor depozite de carburanţi.
Poligonul industrial a fost evacuat de frica unor explozii. Românul va fi cercetat acum pentru distrugere şi periclitarea vieţii.

PROGNOZA METEO. Meteorologii anunţă că şi în zilele următoare vremea va fi caldă, chiar deosebit de caldă. În weekend, cerul va avea înnorări temporar accentuate în Banat, Crișana, Maramureș și nordul Moldovei, precum și la munte, unde pe arii relativ extinse vor fi averse, descărcări electrice și intensificări de scurtă durată ale vântului. 
PROGNOZA METEO 6 iunie, ORA 21 - 07 iunie, ORA 09. Cerul va avea înnorări temporare și se vor semnala averse și descărcări electrice, local în zona de munte și în regiunile sudice și centrale și izolat în restul teritoriului. Vântul va sufla slab și moderat. Temperaturile minime vor fi cuprinse, în general, între 8 și 18 grade.
PROGNOZA METEO BUCUREŞTI. Cerul va avea înnorări și temporar vor fi ploi de scurtă durată, posibil însoțite de descărcări electrice și unele intensificări ale vântului. Temperatura minimă va fi de 17...18 grade.
PROGNOZA METEO 7 iunie, ORA 09 - 08 iunie, ORA 09. Vremea se va menține caldă și în general instabilă. Vor fi înnorări temporar accentuate, averse, descărcări electrice, intensificări de scurtă durată ale vântului și izolat condiții de grindină în regiunile intracarpatice și în zonele de deal și de munte, local în sud și izolat în rest.
Ploile vor avea și caracter torențial, iar în intervale scurte de timp sau prin acumulare cantitățile de apă vor fi mai însemnate. Temperaturile maxime se vor încadra între 21 de grade pe litoral și 31 de grade în Lunca Dunării, iar cele minime vor fi cuprinse între 10 și 20 de grade, cu cele mai ridicate valori în Dealurile de Vest.
PROGNOZA METEO BUCUREŞTI. Vremea va fi caldă și ușor instabilă. Cerul va fi temporar noros și, mai ales în cursul zilei, vor fi ploi de scurtă durată, posibil însoțite de descărcări electrice și unele intensificări ale vântului. Temperatura maximă va fi de 28...30 de grade, iar cea minimă de 16...17 grade.
PROGNOZA METEO 8 iunie, ORA 09 - 9 iunie, ORA 09. Vremea va fi caldă, chiar deosebit de caldă în vestul și centrul și sudul extrem al țării. Cerul va fi variabil, cu înnorări temporar accentuate în regiunile nord-vestice și centrale, precum și în zonele de deal și de munte, unde vor fi averse, descărcări electrice și intensificări de scurtă durată ale vântului, posibil cu aspect de vijelie.
În restul teritoriului, astfel de fenomene se vor semnala local, după-amiaza și noaptea. Pe arii restrânse vor fi cantități de apă mai însemnate și căderi de grindină. Temperaturile maxime se vor situa între 22...24 de grade pe litoral și 32...33 de grade în zonele de câmpie și podiș din vestul, sudul și centrul țării, iar cele minime vor fi cuprinse între 10 și 21 de grade, cu cele mai ridicate valori în Dealurile de Vest.
PROGNOZA METEO BUCUREŞTI. Vremea va fi caldă. Cerul va fi variabil, iar vântul va sufla slab și moderat. Temperatura maximă va fi de 30...31 de grade, iar cea minimă de 16...18 grade.
PROGNOZA METEO 9 iunie, ORA 09 - 10 iunie, ORA 09. Vremea va fi deosebit de caldă în cea mai mare parte a țării, dar și în general instabilă, mai ales iar în regiunile sud-vestice și în zonele de deal și de munte. Cerul va avea înnorări accentuate în Oltenia, Banat și zona de munte, unde pe arii extinse vor fi averse, descărcări electrice și intensificări de scurtă durată ale vântului ce pot lua, trecător, aspect de vijelie.
În Crișana, Muntenia, Transilvania și Moldova, înnorările vor fi temporare, iar astfel de fenomene se vor semnala local, mai ales după-amiaza și la începutul nopții.
Ploile vor avea și caracter torențial, iar cantitățile de apă vor fi mai însemnate în sud-vestul teritoriului și doar izolat în celelalte regiuni. Pe arii restrânse va cădea grindină. Temperaturile maxime se vor încadra între 22 de grade pe litoral și 33 de grade în Lunca Dunării, iar cele minime vor fi cuprinse între 11 și 18 grade.
PROGNOZA METEO BUCUREŞTI. Vremea se va menține deosebit de caldă și va deveni instabilă. Cerul va fi variabil, cu înnorări temporar accentuate după-amiaza și la începutul nopții, când probabilitatea pentru averse, descărcări electrice și intensificări de scurtă durată ale vântului va fi în creștere. Temperatura maximă va fi de 31...32 de grade, iar cea minimă de 14...16 grade.
PROGNOZA METEO 10 iunie, 09 - 11 iunie, ORA 09. Vremea va fi caldă, chiar deosebit de caldă în zonele de câmpie și podiș din vestul, sudul și estul țării, iar în regiunile intracarpatice și în zonele montane și submontane va fi și în general instabilă.
Cerul va avea înnorări temporar accentuate în Banat, Crișana, Maramureș și nordul Moldovei, precum și la munte, unde pe arii relativ extinse vor fi averse, descărcări electrice și intensificări de scurtă durată ale vântului. Ploile vor avea și caracter torențial, iar pe arii restrânse se vor înregistra cantități de apă mai însemnate și va cădea grindină.
În restul teritoriului, cerul va fi variabil și astfel de fenomene se vor semnala izolat, mai ales după-amiaza. Temperaturile maxime se vor situa între 23...25 de grade pe litoral și în estul Transilvaniei și 31...32 de grade în sudul, sud-estul și vestul extrem al teritoriului, iar cele minime vor fi cuprinse între 11 și 20 de grade.
PROGNOZA METEO BUCUREŞTI. Vremea va fi deosebit de caldă. Cerul va fi variabil, iar vântul va sufla slab și moderat. Temperatura maximă va fi de 31...32 de grade, iar cea minimă de 14...16 grade.
TENDINŢA EVOLUŢIEI VREMII 11 iunie, ORA 09 - 14 iunie, ORA 09. Vremea va fi caldă, chiar deosebit de caldă în jumătatea de sud a țării, dar și în general instabilă, cu averse și descărcări electrice, local și temporar, în majoritatea regiunilor.
PROGNOZA METEO BUCUREŞTI. Vremea va fi caldă, iar probabilitatea pentru averse și descărcări electrice va fi ridicată.

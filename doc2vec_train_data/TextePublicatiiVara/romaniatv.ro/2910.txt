Foto: Politico Europe
Guglielmo Picchi, membru al partidului de extremă-dreaptă Liga Nordului, a respins acuzaţiile că recensământul ar fi discriminatoriu, susţinând că scopul este evacuarea „tuturor taberelor ilegale, unde locuiesc în majoritate romi” şi ca ei să fie integraţi în societate.
Un număr mare de romi trăiesc din „furturi şi infracţiuni mărunte” în tabere ilegale de-a lungul Italiei iar autorităţile nu cunosc cetăţenia lor sau dacă îşi trimit copiii la şcoală, conform lui Picchi.
„Planul nostru este să desfiinţăm taberele şi să îi integrăm. Este datoria noastră să verificăm cine sunt şi unde locuiesc pentru a le putea furniza servicii sociale”, a declarat Picchi pentru BBC Radio 4.
„Pentru ca la noi să existe un stat de drept, nu putem permite oricui să nu îşi trimită copiii la şcoală”, a adăugat el, susţinând că planul „are ca scop sprijinirea romilor” şi că acordurile bilaterale cu alte ţări vor permite Italiei să trimită înapoi acele persoane care au comis infracţiuni.

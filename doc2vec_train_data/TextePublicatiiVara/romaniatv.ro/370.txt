"Tricolorii" au întâlnit o garnitură a sud-americanilor total schimbată faţă de cea care câştiga ultimele două ediţii ale Copei America (2015, 2016) și ajungea anul trecut în finala Cupei Confederațiilor 2017 (0-1 cu Germania). Asta pentru că noul selecționer, columbianul Reinaldo Rueda, numit la începutul acestui an la cârma echipei, a convocat 27 de jucători, dar fără marile vedete, precum portarul Claudio Bravo, Arturo Vidal sau golgeterii Alexis Sanchez și Eduardo Vargas. Lipsesc și ceilalți jucători experimentaţi precum Jean Beausejour, Mauricio Isla, Gonzalo Jara, Charles Aranguiz sau Marcelo Diaz.
Stanciu a deschis scorul după 13 minute, când a tras frumos cu interiorul la colțul lung. Lucrurile păreau că se complică pentru chilieni în minutul 30, când Castilla a fost eliminat. Surprinzător nu s-a întâmplat așa. Cel puțin până la un moment dat. La doar două minute de la acest eveniment, Maripan a reluat cu capul după o lovitură liberă executată în fața porții.
Imediat după pauză o eroare în defensivă a lui Cicâldău l-a pus pe Reyes față în față cu Tătărușanu. Acesta a tras slab la colțul scurt, dar portarul lui Nantes n-a putut respinge. Ultimele 25 de minute au aparținut aproape în totalitate elevilor lui Cosmin Contra. O acțiune frumosă la care au participat Chipciu, Budescu și Deac, l-au pus pe ultimul într-o poziție foarte bună, iar acesta n-a ratat. În minutul 84 Budescu a reușit să înscrie din cădere, profitând de o gaură în defensiva echipei care a ratat calificarea la Campionatul Mondial.
ROMANIA - CHILE 3-2 (1-1)
Stanciu 13, Deac 66, Budescu 84 / Maripan 31, Reyes 52
România: Tătărușanu - Benzar, Nedelcearu (59 Bălaşa), Săpunaru, Toșca - Cicâldău (65 Cicâldău), Nedelcu (70 T. Băluţă), Stanciu - Rotariu (54 Rotariu), Țucudean (74 Puşcaş), Grozav (54 Chipciu).
Chile: Collao - Diaz Huincales (76 Bizama), Linchnovsky, Maripan, Vegas (46 Albornoz) - Medel (73 Felipe Mora), Reyes - Rodriguez (41 A. Henriquez), Valdes Contreras (77 Martinez), Sagal - Castilla.

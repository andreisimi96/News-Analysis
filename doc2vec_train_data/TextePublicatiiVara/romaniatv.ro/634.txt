Legea îi asigură între altele preşedintelui rus puterea de a rupe relaţiile cu ţări considerate neprietenoase şi de a interzice comerţul cu bunuri cu aceste ţări.
Iniţial, parlamentarii ruşi propuseseră ample restricţii asupra unor bunuri şi servicii americane, de la alimente la medicamente şi servicii de consultanţă, potrivit Agerpres .
La 6 aprilie, Washingtonul a impus sancţiuni substanţiale împotriva unor oameni de afaceri, companii şi oficialităţi guvernamentale din Rusia, afectând aliaţi ai preşedintelui Putin. Aceasta a fost una dintre cele mai agresive măsuri luate de Washington pentru a pedepsi Rusia privind o eventuală implicare în scrutinul prezidenţial din SUA din 2016.

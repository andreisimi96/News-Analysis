Deputatul liberal Florin Roman şi-a depus demisia din funcţia de vicepreşedinte al PNL, a anunţat acesta pe contul de Facebook, completând că, "atunci când începi sa constaţi că, după multă muncă şi efort, părerea ta este minoritară", trebuie să iei decizia.
"Am înaintat astăzi demisia din funcția de vicepreședinte a Partidului National Liberal. După o îndelungă chibzuință. Atunci când începi sa constați ca, după multă munca și efort, părerea ta este minoritara, cred ca decizia este cea corecta. Iar majoritarii trebuie sa-și asume responsabilitatea unui partid care înseamnă 200.000 de membri. Tocmai pentru a nu pune PNL intr-o situație delicata. Voi rămâne in continuare același deputat de opoziție inclusiv la adresa PSD!", a scris deputatul Florin Roman pe Facebook.
Potrivit unor surse din partid citate de news.ro, Florin Roman a avut o dispută în şedinţei BEX cu prim-vicepreşedintele PNL Raluca Turcan, pe motiv că acesta a fost de acord cu acordarea pensiilor speciale pentru aleşii locali, decizie adoptată de Comisia specială pentru elaborarea Codului administrativ din care face parte, iar Turcan i-a spus că este "paralel".

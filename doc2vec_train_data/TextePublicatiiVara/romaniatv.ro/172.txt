Aceste fructe te ajută nu numai să-ți ții sub control greutatea corporală, ci și să previi afecțiunile oculare și digestive.
Gustul bun al fructelor de goji este cea mai mică dintre calitățile lor. Au un conținut mare de vitamine, minerale, fibre și antioxidanți care te pot ajuta să îți ții în frâu kilogramele, datorită puținelor calorii și să ai grijă de digestie.
Având în vedere că au un indice glicemic mic, nivelul de zahăr din sânge nu va fi influențat de valoarea lor nutrițională, iar vitaminele și acizii esențiali pe care îi conțin le transformă într-o gustare perfectă indiferent de perioada zilei.
Consumul de fructe de goji este benefic mai ales pentru cei care se luptă cu o formă de cancer sau care vor să prevină această maladie. Sunt capabile să oprească evoluția celulelor canceroase din organism.
Citeşte şi  Fructele care nu trebuie să îţi lipsească din alimentaţie dacă vrei să slăbeşti
Poți alege să le consumi ca atare, în stare crudă, sau sub formă de suc timp de cel puțin 14 zile, rezultatul fiind o stare de spirit mai bună și o bună funcționare a funcțiilor gastrointestinale. Mai ales dacă te afli printre persoanele care suferă de diabet, le poți consuma fără teama că îți vor crește nivelul glicemic.
Ocrotesc pielea de efectele razelor ultraviolete
Tocmai cantitatea mare de antioxidanți pe care o au recomandă fructele goji pentru o piele frumoasă și sănătoasă. Cercetătorii de la Universitatea din Sidney afirmă, în urma mai multor studii, că un consum regulat de goji îți va proteja pielea de radiațiile ultraviolete și va preveni degenerarea celulelor pielii.

Cancelarul german Angela Merkel a declarat duminică, la postul de televiziune ARD, că se opune uneia dintre ideile majore de reformare a zonei euro lansate de preşedintele francez Emmanuel Macron, ce prevede dotarea acesteia cu un important buget de investiţii.
'Nu spun că nu se va obţine nimic din ceea ce vrea', a afirmat Angela Merkel la televiziunea germană, menţionând că preşedintele francez a făcut propuneri 'despre care ştie de multă vreme că nu sunt cele bune, în opinia mea'. Cancelarul german a insistat în special asupra ideii lui Macron 'de a se investi 1 sau 2% din PIB din zona euro', ceea ce înseamnă sute de miliarde de euro, potrivit Agerpres .
Într-un interviu acordat acordat săptămâna trecută, dna Merkel a fost de acord cu un buget 'limitat' la câteva zeci de miliarde, în contextul în care Germania se teme în primul rând de o mutualizare a datoriilor statelor din zona euro.
Parisul şi Berlinul încearcă să finalizeze, la consiliul de miniştri franco-german din 19 iunie, propuneri comune de reformare a zonei euro, înaintea summitului european programat zece zile mai târziu. Ele rămân 'determinate' să găsească rapid un compromis privind reforma zonei euro, a declarat duminică pentru AFP o sursă guvernamentală franceză, potrivit Agerpres .
Un alt dosar important de reforme în perspectiva summitului UE, potrivit lui Merkel, ar fi necesitatea unei politici de azil comune şi a împărţirii poverii imigranţilor. Dacă vrem să acţionăm împreună, atunci avem nevoie de un standard comun de azil şi, dacă vrem să întărim libertatea de circulaţie, atunci ne trebuie un sistem adevărat de pază a frontierelor', a arătat Angela Merkel. 'Îmi voi folosi toate forţele în această direcţie, pentru că, altfel, Europa este ameninţată', a mai spus şefa guvernului german.
Comenteaza // Vezi comentarii
        Citeste mai mult despre:   

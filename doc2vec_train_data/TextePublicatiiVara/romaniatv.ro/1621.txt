Echipaje ale Serviciului de Ambulanță Județean Constanța și ale Inspectoratului pentru Situații de Urgență „Dobrogea" au fost solicitate pentru a interveni în cazul unei persoane dispărute pe plaja de la Corbu. La fața locului s-a deplasat și un echipaj de scafandri. Din primele informații, doi adolescenți s-au avântat în valuri la Corbu. Medicii au intervenit pentru a acorda îngrijiri medicale unui adolescent de 14 ani care a intrat în mare. Un al doilea adolescent nu a reușit să se salveze.
O ambarcațiune a Poliției de Frontieră l-a căutat pe băiatul de 14 ani. Cei doi prieteni sunt din localitatea Corbu. Băiatul salvat este stabil, conștient. "Ne-a tras curentul (...) El a încercat să mă salveze și nu a mai ieșit la suprafață", a spus băiatul de 13 ani, salvat din valuri.

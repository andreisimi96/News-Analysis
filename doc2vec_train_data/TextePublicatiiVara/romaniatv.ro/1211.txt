Detalii tulburătoare în cazul studentei care a murit în timpul unui examen. Se pare că tânăra de la Facultatea de Drept din Constanţa lua anticoncepționale care i-ar fi provocat un cheag de sânge care i-a fost fatal. Ultima persoană cu care a vorbit a fost mama ei, a sunat-o să-i spună că moare.
Andra avea 24 de ani și nenumărate visuri. Unul dintre ele era să ajungă judecător iar pentru asta, învăța mult. Prietenii spun că de două luni nu mai ieșea din casă, se pregătea pentru examenul de admitere la Institutul Național al Magistraturii. Fetei i s-a făcut rău la unul dintre examenele din sesiune. A mers la baie să bea apă și nu s-a mai întors. Colegii au găsit-o aproape inconștientă și au chemat ambulanța. Andra a fost resuscitată cu succes însă a murit apoi la spital.
Prietenii fetei spun că lua de ceva timp anticoncepționale iar moartea i-ar fi fost provocată de un cheag de sânge.
Apropiații susțin că șansele ei să trăiască ar fi fost mai mari dacă ambulanța ar fi venit cu un medic, și nu doar cu un asistent.
Andra va fi înmormântată în rochie de mireasă.

Un fost poliţist din Huşi, care şi-a bătut şi sechestrat soţia, a fost condamnat la închisoare cu executare. Individul, care a ajuns pedagog la internatul unui liceu, începuse o relaţie amoroasă cu o elevă, iar de atunci a început să-şi tortureze soţia cu o cruzime de neimaginat.
Instanta Judecătoriei Husi l-a condamnat pe fostul poliţist la închisoare cu executare, pentru patru infractiuni comise în tot acest scandal cu fosta nevastă. Astfel, acesta a primit un an şi sase luni pentru violenţă în familie, nouă luni de închisoare pentru infractiunea de furt, alte nouă luni pentru infractiunea de amenintare, dar si sase luni, pentru comiterea infractiunii de distrugere.
Cumulat, acesta a primit pedeapsa cea mai grea, de doi ani si două luni de închisoare, cu executare, dar si interdicţia de a se mai apropia de victimă la o distanţă mai mică de 200 de metri. De asemenea, pedagogul va fi nevoit sã dea 5.000 de lei, drept despãgubiri morale, fostei soţii.
El a scăpat însă de una din cele mai grele acuzatii, cea de lipsire de libertate. Fosta sotie s-a plâns Politiei că bărbatul a închis-o într-un cabinet medical din scoala la care lucrau amândoi, a agresat-o si i-a interzis să părăseascã acel loc.

Güven a fost arestat luna trecută, suspectat de legături cu reţele ale predicatorului Fethullah Gülen, acuzate de autorităţile turce că au urzit tentativa de lovitură de stat din iulie 2016.
Instalat în Statele Unite de aproximativ 20 de ani, Gülen dezminte orice implicare în puciul eşuat, însă Ankara îi vânează neobosită presupuşii susţinători.
Zeki Güven, în vârstă de 48 de ani, a murit de o criză cardiacă duminică, la ora locală 18.30, în celula sa din Închisoarea Sincan, la marginea Ankarei, potrivit Anadolu.
Reţele gulemiste evocă în mod regulat circumstanţe suspecte ale morţii a zeci de presupuşi membri de-ai lor în închisoare, mai ales prin sinucidere, însă autorităţile turce afirmă că aceşti deţinuţi au acces la îngrijiri de sănătate de care au nevoie.
Güven era suspectat de faptul că a jucat un rol de prim-plan în cadrul unei structuri guleniste, numite ”Copii de Aur”, dar şi că a fost implicat în scandalul de moravuri, dezvăluit printr-o înregistrare video care l-a costat postul pe Deniz Baykal, pe atunci liderul CHP (opoziţie).
Autortităţile i-au acuzat pe gulemişti că au pus în curculaţie această înregistrare video, care dezvăluie o relaţie extraconjugală a lui Baykal.
Câteva zeci de mii de persoane au fost arestate în cadrul unor epurări lansate după tentativa de lovitură de stat.
Autorităţile au emis luni mandate de arestare pe numele a 68 de membri ai Comandamentului Forţelor Terestre, acuzaţi de legături cu puciul eşuat, potrivit Anadolu.

Vrei sa afli cum poti cuceri o femeie, cum sa o faci sa te doreasca aproape instantaneu, fara sa apelezi la replici de agatat rasuflate? Asa cum bine stii, nu exista afrodiziac mai puternic decat mintea. O conversatie spumoasa, spirituala si sincera te poate duce mult mai departe decat un cliseu ieftin – cel putin, asta functioneaza la genul de femeie interesanta si desteapta pe care o cauti.
Nu trebuie sa devii un maestru al cuvintelor si sa stai cu nasul numai in dictionare. E suficient sa spui lucrurile potrivite la momentul oportun.
Iata 3 lucruri pe care orice femeie isi doreste sa le auda:
1. „Imi place parfumul pielii tale"
Femeile sunt mult mai receptive decat barbatii la simturi precum atingerea si mirosul – stimuli senzuali care o vor excita mai mult decat pasiunea bruta. Si ce compliment mai erotic ii poti face decat sa ii spui ca adori parfumul pielii ei, cel pe care il emana corpul in mod natural? Femeile asociaza parfumul cu sexualitatea, cu senzualitatea, cu voluptatea. Daca ea stie ca asa o privesti si tu (cu asta o asociezi in mintea ta), nu e doar un compliment original si plin de imaginatie, ci si un semn ca atractia dintre voi e foarte puternica.

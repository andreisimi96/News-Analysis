Real Madrid a câştigat, sâmbătă, UEFA Champions League, după 3-1 cu Liverpool în finala jucată la Kiev. Este al treilea trofeu consecutiv pentru "albi" şi al 13-lea din istoria clubului.
Real Madrid s-a impus în faţa lui Liverpool cu ajutorul lui Karius, portarul "cormoranilor" care a gafat uluitor la primul gol al meciului, marcat de Benzema, şi a greşit grav la a doua reuşită a lui Bale, care a închis finala.
Unul dintre mommentele de cotitură ale finalei a fost accidentare lui Salah, din minutul 26. Egipteanul, principala gură de foc a lui Liverpool, a părăsit terenul în lacrimi după un duel cu Sergio Ramos. Nici spaniolii nu au fost mai norocoși. La doar 5 minute distanță, Carvajal a fost și el înlocuit. Finalul reprizei a fost unul liniștit, zdruncinat doar de golul anulat pentru ofsaid lui Benzema, în minutul 43.
Două stereotipuri s-au întâlnit în minutul 51: jocul greșeală așteaptă și Real nu te iartă niciodată. În tentativa de a repune mingea rapid, Karius trimite în piciorul lui Benzema. Francezul înscrie în poarta goală. Mane a speranțele fanilor cormorani. Un corner executat de Milner a dus la golul egalizator. Gareth Bale a fost introdus în minutul 61, în locul lui Isco. Restul finalei este istorie. Galezul a marcat la a doua atingere de balon, în minutul 62, dintr-o foarfecă fantastică, direct în vinclul porții lui Karius. Tot el, 20 de minute mai târziu, a tranșat lucrurile. Un șut înșelător de la 30 de metri l-a readus în prim plan pe Karius. Neamțul a scăpat mingea și a plecat capul în fața unei peluze aduse la tăcere.
REAL MADRID - LIVERPOOL 3-1 (0-0)
Benzema 51, Bale 64, 83 / Mane 55
GOLURILE VIDEO AICI
REAL MADRID: K. Navas - Carvajal (35 Nacho), Varane, Segio Ramos, Marcelo - Modric, Casemiro, Kroos - Isco (61 Bale) - Benzema (89 Asensio), Cristiano Ronaldo. Antrenor: Z. Zidane. (Rezerve nefolosite: Casilla - Theo Rodriguez, Lucas Vazquez, Kovacic).
LIVERPOOL: Karius - Alexander-Arnold, Van Dijk, Lovren, Robertson - Milner (83 Emre Can), Henderson, Wijnaldum - M. Salah (30 Lallana), Firmino, Mane. Antrenor: J. Klopp. (Rezerve nefolosite: Mignolet - Clyne, Klavan, Moreno, Solanke).
Cartonaş galben: Mane (82).
Au arbitrat: Milorad Mazic - Nenad Djokic, Danilo Grujic (asistenţi), Milovan Ristic, Dalibor Djurdjevic (adiţionali) - toţi din Serbia; Clement Turpin (Franţa, revervă).
Comenteaza // Vezi comentarii
        Citeste mai mult despre:   

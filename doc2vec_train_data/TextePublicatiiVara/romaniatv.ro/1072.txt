Foto:  RomaniaTV.net
Am convenit prin vot săptămâna trecută că tot ce înseamnă cameră preliminară în cuprinsul Codului de procedură penală va fi eliminat", a spus preşedintele comisiei, Florin Iordache.
Parlamentarii din comisie reiau lucrările joi, de la ora 10,00.
"Mâine (joi - n.r.) vom proceda în felul următor: avem din partea CSM propunerile care vizează eliminarea camerei preliminare, vom merge pe propunerea CSM care modifică întreg cuprinsul legii procedurii penale. Avem propunerea noastră însuşită, din partea Ministerului Justiţiei şi o invităm pe doamna secretar de stat să înlocuim permanent 'probe şi indicii temeinice', şi vom discuta articol cu articol, acolo unde discutăm de 'suspiciune rezonabilă'. Aceste texte pe care le-am dezbătut prin vot, vom tranşa şi vom avea un singur proiect care va pleca către Senat ca şi primă Cameră sesizată", a explicat Iordache.

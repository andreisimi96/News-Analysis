Parlamentul grec va dezbate sâmbătă o moţiune de cenzură depusă de liderul opoziţiei din Grecia, Kyriakos Mitsotakis, împotriva premierului Alexis Tsipras, după ce acesta a ajuns la un acord cu omologul său macedonian privind schimbarea numelui fostei republici iugoslave, relatează EUObserver.com.
 Mitsotakis a afirmat că înţelegerea la care au ajuns Tsipras şi Zoran Zaev, privind denumirea fostei republici iugoslave, este "o înţelegere greşită cu o concesiune naţională inacceptabilă: pentru prima dată, Grecia recunoşte etnia macedoniană şi limba".
Citeşte şi Atena şi Skopje au ajuns la un acord cu privire la numele Macedoniei, după o dispută de 27 de ani
Premierul Macedoniei, Zoran Zaev, a anunţat marţi după-amiază ajungerea la un acord cu Grecia privind numele ţării sale, care se va numi "Republica Macedonia de Nord".
Skopje şi Atena au fost de acord anul acesta să intensifice negocierile pentru a încheia disputa care blochează aderarea Macedoniei la Uniunea Europeană şi NATO. Grecia, care deţine drept de veto în ceea ce priveşte admiterea în ambele organizaţii, consideră că denumirea fostului stat iugoslav reprezintă o revendicare teritorială pentru una din regiunile sale nordice, care poartă acelaşi nume.
Comenteaza // Vezi comentarii
        Citeste mai mult despre:   

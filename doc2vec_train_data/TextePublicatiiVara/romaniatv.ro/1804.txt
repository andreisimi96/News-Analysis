Maria Butaciu a murit, iar muzica populară românească a mai pierdut un simbol! Artistă cu o carieră muzică admirabilă, de aproape șase decenii, Maria Butaciu s-a stins, după ce acum o lună fusese internată la Spitalul Floreasca din București, în urma  unui accident vascular cerebral.
Solista de muzică populară, Maria Butaciu a murit luni seară, 11 iunie , după o perioadă lungă în care a fost în comă. Cântăreața fusese în comă mai bine de o lună și jumătate, însă în final, ea a pierdut lupta cu boala.
Cel care a confirmat nefericita veste a fost Paul Surugiu - Fuego. Acesta a scris un mesaj emoționant pe pagina lui de Facebook. "Cu tristețe am aflat acum de la Mioara Velicu, îndurerată, că a plecat buna noastră prietena, marea artista, Maria Butaciu!  Se-ntâmplă să mă copleșească amintiri, clipe frumoase petrecute împreună, turnee, emisiuni și nenumărate momente ce m-au marcat!  A fost un om bun, cald, vesel, plin de viață și înțelepciune! Ne-a bucurat pe toți cu învățăturile sale, iar mie mi-a fost model, exemplu de conduită!  Artiștii cumva nu mai sunt ai noștri, sunt ai publicului, și cred că publicul trebuie să și-o amintească veșnic, demnă, autentică, mândră, o pagină importantă a folclorului românesc!  Acum, de Centenar, la 100 de ani de la unire, Maria Butaciu și-a lăsat vălul, și-a asezat pălăria simbolică peste România mare, care o iubește ca pe-o nestemată! Rămas bun, prietenă dragă, mare doamnă a României."
Maria Butaciu a suferit un accident vascular
Solista a decedat în jurul orelor 22 , după ce a suferit un accident vascular, conform spynews.ro .  Ea a fost în comă mai bine de o lună și jumătate, solista a fost internată la spitalul Floreasca. Duminică dimineaţă a făcut un stop cardio respirator, iar în urmă cu puţin timp a mai făcut un stop cardio respirator, iar medicii nu au mai putut din păcate să o stabilizeze. Maria Butaciu a murit la 78 de ani.
Cântăreața de muzică populară a devenit cunoscută în România datorită pieselor de dor și de dragoste pe care le-a lansat în industria muzicală, melodii care au ajuns imediat la inima publicului. Fiica ei a stat continuu alături de ea la spitalul Floreasca, acolo unde a fost internată. În anul 1961, în cadrul unui concurs, s-a alăturat Ansamblului Ciocârlia al Ministerului de Interne din București. A fost o interpretă a cântecelor îndeosebi din zona Bistrița-Năsăud.

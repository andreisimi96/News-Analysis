Traficul rutier este restricţionat vineri pe Autostrada 2 Bucureşti – Constanţa, pe sensul către Bucureşti, pe prima bandă, şi pe sensul către Constanţa, tot pe prima bandă, din cauza unor lucrări de reparaţii la carosabil, anunţă Centrul Infotrafic al Poliţiei Române. Lucrările sunt programate până la ora 18.00.
Foto: Ziua de Constanta
"Pe Autostrada A2 Bucureşti – Constanţa, din cauza unor lucrări de reparaţii efectuate asupra părţii carosabile, traficul rutier este restricţionat pe sensul către Bucureşti, pe prima bandă, între kilometrii 24+500 metri şi 23+500 metri, şi pe sensul către Constanţa, pe prima bandă, la kilometrul 157", potrivit Centrului Infotrafic din Inspectoratul General al Poliţiei Române.
Lucrările vor fi efectuate până în jurul orelor 18.00.

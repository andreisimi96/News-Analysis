Imagini de groaza in Mehedinţi. Două maşini s-au lovit frontal, după ce una dintre ele a intrat într-o depăşire neregulamentară. În urma impactului, una dintre maşini a zburat pur şi simplu de pe şosea şi a ajuns pe câmp. Unul dintre soferi a murit la spital.
Un grav accident s-a produs la ieşirea din localitatea Cocorova, pe DN 67. Şoferul vinovat, un bărbat de 61 de ani, venea cu mare vizeză dinspre Târgu Jiu. La un moment dat, s-a angajat într-o depăşire şi a intrat fronal într-o maşină condusă de un tânăr de 20 de ani.
Pompierii de la descarcerare şi două ambulanţe au ajuns la locul accidentului. Bărbatul vinovat a fost scos cu dificultate din maşina aflată pe câmp şi dus la spital, unde a murit la scurt timp. Celălalt şofer, de 20 de ani, nu a avut nici măcar o zgărietură.
În urma accidentului, traficul a fost blocat ambele sensuri aproximativ o oră.

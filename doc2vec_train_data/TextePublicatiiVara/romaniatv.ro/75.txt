Şoferul unui microbuz de transport persoane, din Iaşi, a fost filmat în timp ce foloseşte două telefoane în acelaşi timp, în timp ce conduce.
Filmarea a fost realizată de un pasager pe ruta Piatra Neamţ-Roman-Iaşi. Pe lângă faptul că şoferul a butonat în permanenţă telefoanele, el  a numărat şi banii în timp ce se afla la volan.
„Nimeni nu a reacţionat în niciun fel şi de obicei dacă atragi atenţia şoferilor în astfel de situaţii, devin irascibili şi chiar violenţi verbal. Nu mi se pare normal să se întâmple acest lucru, am mai văzut cazuri similare, dar acum tipul ăsta a întrecut orice limita, cum poţi să conduci şi să butonezi două telefoane concomitent? Ar trebui trase semnale de alarmă, eventual patronii firmelor de transport să nu permită asta. Mai bine devine domnul şofer vedetă acum, decât după ce nenoroceşte câteva familii, cum se întamplă din ce în ce mai des pe străzile din patria noastră”, a declarat pasagerul care a filmat, citat de Ziarul de Iaşi .

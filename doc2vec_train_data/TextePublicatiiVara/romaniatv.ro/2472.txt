Spre deosebire de adulti, atat bebelusii, cat si copiii mici se pot deshidrata foarte usor. Afla aici care sunt semnele ca bebelusul tau este deshidratat, cum sa actionezi, dar si cum sa previi deshidratarea.
Daca bebelusul este deshidratat, inseamna ca nu are suficient lichid in corpul sau. Cu cat este copilul mai mic cu atat este mai predispus la deshidratare. Bebelusul se poate deshidrata foarte repede atunci cand vomita, are episoade de diaree, febra sau chiar prin transpiratie. Din fericire, deshidratarea poate fi prevenita!
Oricare dintre semnele de mai jos poate arata ca bebelusul tau este deshidratat:
Simptomele ca bebelusul este deshidratat
Frecventa redusa a urinarii (indiciu: de cel putin sase ore scutecelul este uscat)
Culoarea urinii este mai inchisa la culoare sau miroase mai intens decat de obicei
Apatie, somnolenta, piele uscata
Simptomele ca bebelusul este grav deshidratat:
Ochi infundati in orbite
Mainile si picioarele sunt reci
Citeşte şi  Cum ne protejăm copilul de razele solare
Ce faci daca bebelusul este deshidratat?
Bebelusii se pot deshidrata foarte usor, de aceea, daca observi ca micutul tau prezinta semnele de mai sus, nu mai astepta, ci mergi de urgenta la spital, s-ar putea sa fie nevoie de o hidratare intravenoasa, conform babycenter.com.
Pentru a fi sigur ca bebelusul tau este in regula, ar fi indicat sa-i faci o vizita pediatrului sau cel putin sa-l suni pentru a primi instructiuni despre cum il poti ajuta. Este foarte posibil ca doctorul sa-ti dea sfaturi si indicatii despre cat si cum este bine sa-i dai lichidele.
Daca bebelusul tau este mai mic de 3 luni, atunci cu siguranta iti va sugera sa il alaptezi de cate ori este posibil sau sa-i oferi formula mai des decat pana in prezent. Daca bebelusul tau este mai mare de 3 luni, iti poate recomanda sa-i oferi lichide cu electroliti, speciale pentru bebelusi, pe care le poti gasi in farmacii.
Atentie! Este important sa ii oferi bebelusului lichide cu electroliti, tinand cont de varsta si de kilogramele micutului.

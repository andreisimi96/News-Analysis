Vehiculul a urcat pe trotuar în apropierea unei intersecţii aglomerate, în oraşul Chigasaki, la sud-vest de Tokyo, şi a rănit patru trecători, a precizat un purtător de cuvânt al poliţiei. "O femeie atinsă a fost declarată moartă ulterior, iar altre trei persoane, două femei şi un bărbat, au fost rănite", a precizat el. Conducătoarea este în vârstă de 90 de ani, a declarat purtătorul de cuvânt.
Poliţia ancheta luni cauzele accidentului. Presa locală scrie că automobilista a fost uşor rănită. Autorităţile japoneze caută mijloace în vederea unei reduceri a numărului accidentelor mortale provocate, în Japonia, de persoane în vârstă.
Şoferi în vârstă de peste 65 de ani au fost de vină în 2016 de 956 de accidente mortale, reprezentând peste un sfert din totalul accidentelor, potrivit poliţiei naţionale japoneze.
În cea mai mare parte a accidentelor, şoferii au confundat pedala de frână şi acceleraţia sau au pierdut controlul volanului.

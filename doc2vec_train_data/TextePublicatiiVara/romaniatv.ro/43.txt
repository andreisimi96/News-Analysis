Agitatia, nebunia, graba, tensiunile, iuresul de zi cu zi ne asalteaza pe toti si incercam sa le facem fata cum putem, pastrandu-ne sanatatea fizica si mentala. Insa de multe ori nu realizam cat de mult ne afecteaza realitatea din jur si putem risca sa clacam fizic sau emotional.
Iata, conform expertilor americani consultati de Prevention.com, 10 semnale de alarma trase de corpul tau ca sa-ti atraga atentia ca esti mai stresata decat crezi si te afli pe un drum periculos. Medicii spun ca daca ai oricare dintre simptomele de mai jos, e obligatoriu sa-ti faci zilnic putin timp pentru a te calma, relaxa, pentru a respira, fie facand o plimbare, fie inchizandu-ti telefonul pentru o ora.
1. Dureri de cap in weekend
Scaderea brusca a nivelului de stress poate provoca migrene, spun specialistii de la Universitatea Washington.Incearca sa-ti pastrezi si in weekend orele de trezire si programul de masa pentru a minimaliza numarul factorilor declansatori de dureri de cap.
2. Crampe menstruale foarte puternice
Un studiu al universitatii Harvard a descoperit ca femeile cele mai stresate sunt de doua ori mai predispuse la crampe menstruale foarte dureroase decat femeile mai relaxate. Cauza pare a fi un dezechilibru hormonal cauzat de stres. Cercetarile arata ca exercitiile fizice pot reduce intensitatea durerii si nivelul de stres, deoarece miscarea scade activitatea sistemului nervos simpatic, cel responsabil pentru punerea si mentinerea organismului in stare de alerta.
3. Dureri de maxilare
Daca te dor maxilarele, poate fi un semn ca scrasnesti din dinti in timpul somnului, iar stresul agraveaza aceasta problema. Dentisul tau iti poate face o gutiera, un mulaj din cauciuc moale, pe care sa-l porti cand dormi si sa-ti protejeze si dintii si maxilarele. Mai mult, studiile au aratat ca 70% dintre persoanele care au folosit gutiere au constatat o ameliorare simtitoare a problemei sau chiar au scapat complet de scrasnitul din dinti.

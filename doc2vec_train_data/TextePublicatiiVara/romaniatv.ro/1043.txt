S-a întâmplat în centrul orașului Botoșani, unde artistul de muzică populară Radu Ille a urcat pe scenă în cadrul festivalului național "România în Sărbătoare". Deși câteva ore înainte să ajungă la scenă a stat imobilizat din cauza unei arsuri în zona spatelui, parcă ghidat de sintagma "ori la bal, ori la spital", solistul artistul și-a pus la încercare curajul său și a urcat pe scenă, ușor încovoiat de durere., scrie botosaneanul.ro.
Parcă în ciuda faptului că tocmai a ieșit din convalescență după intervenția chirurgicală suportată, Ille (care tocmai a împlinit 48 de ani) s-a cățărat pe boxe și pe gradenele ce limitau accesul spre scenă al miilor de spectatori prezenți la festival.
La sfârșitul lunii aprilie, artistul a ajuns la camera de gardă a Spitalului de Urgență speriat că durerile localizate în zona dreaptă nu-i dau pace și că nu-și putea mișca nici capul, nici un picior, conform celor spuse de el.
După o investigație medicală, doctorii l-au operat pentru că-i funcționa doar un rinichi (cel stâng fiind blocat din cauza litiazei renale în urma căreia a făcut infecție). Dincolo de zâmbetul și veselia sa debordantă, Radu Ille este un artist călit în grelele încercări prin care a trecut în viață și nu se sperie așa, cu una cu două. În tinerețea sa, pe când urma cursuri de pregătire muzicală, Ille a fost angajat ca miner, în zona bazinului carbonifer Valea Jiului.
Radu Ille se află angrenat în cel mai mare turneu național dedicat Centenarului Marii Uniri, alături de Compact B, Andreea Antonescu, Mateo, Minodora, Sânzienele, Aurel Moldoveanu, Cooperativa 9 și mulți alții.

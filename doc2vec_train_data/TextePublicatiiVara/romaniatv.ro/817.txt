Munții Carpați sunt un lanț muntos ce aparține marelui sistem muntos central al Europei. Aceștia se întind pe aproape 1.500 de km și pe teritoriul a opt state (Austria, Cehia, Slovacia, Polonia, Ungaria, Ucraina, România și Serbia), însă mai mult de jumătate din lanțul muntos se află în România. Totuși, de unde vine denumirea Munților Carpați ?
Din punct de vedere etimologic, numele de „Carpați" vine de la un cuvânt proto-indo-european *sker-/*ker care înseamnă "piatră", scrie shtiu.ro . Acesta ar putea fi înrudit cu substantivul albanez karpë care înseamnă "stâncă".
Citeşte şi  Guvernul a aprobat demersurile pentru declararea Munţilor Făgăraş ca parc naţional
Mai există o variantă potrivit căreia cuvântul vine de la proto-indo-europeanul (strămoșul ipotetic al tuturor limbilor indo-europene) *kwerp care înseamnă „a întoarce, a îndoi" sau de la grecescul karpos care înseamnă „încheietură" făcând referire la forma lanțului muntos carpatic.
Aceste substantive sunt cele care au dat și denumirea Carpilor, un trib dacic care a trăit pe teritoriul Moldovei între secolele al II-lea și al IV-lea. Aceștia au fost cuceriți de romani și în anii care au urmat carpii au asimilat limba latină. favorizând unitatea etnico-lingvistică în întreg spațiul dintre Nistru, Dunăre și Tisa.
Munții Carpați sunt caracterizați ca fiind munți mijlocii sau scunzi, doar câteva sectoare depășind 2000 de metri în altitudine. Cel mai înalt vârf al întregului lanț Carpatic este vârful Gerlachovský. Acesta are o altitudine de 2.655 m și se afă pe teritoriul Slovaciei.
Curiozități despre Munții Carpați:
Munţii Carpaţi reprezintă al doilea cel mai lung lanţ muntos din Europa. Au o lungime de aproximativ 1.500 km, după Munţii Scandinaviei, care au aproximativ 1.700 km;
51% din lanțul muntos se află pe teritoriul României;
În Munții Carpați se găsește cel mai mare lanț vulcanic din Europa.
Lungimea totală a Carpaților este de 1500 km, iar lățimea lanțului montan variază între 12 km și 500 km;
Cele mai importante râuri care își au izvoarele în Carpați sunt: Nitra, Hron și Tisa.

Protest REZIST pe holul Parlamentului: "Cuib de hoţi şi de mafioţi". Dragnea şi Dăncilă, flancaţi de agenţii de pază VIDEO
11 protestatari Rezist se află pe holul de la plenul reunit al Parlamentului în timpul discursului premierului Viorica Dăncilă şi strigă ”Justiţie, nu corupţie!”, ”Cuib de hoţi şi de mafioţi”, ”Dragnea nu uita, asta nu e ţara ta”. După discursul premierului, preşedintele PSD, Liviu Dragnea, şi premierul Viorica Dăncilă au ieşit din sala plenului reunit protejaţi de agenţii de pază, care au făcut un cordon pentru ca protestatarii să nu ajungă în preajma celor doi. Dragnea nu a vrut să discute nici cu jurnaliştii.
UPDATE: Dragnea şi Dăncilă au ieşit din plen protejaţi de agenţii de pază pentru ca protestatarii să nu ajungă în preajma celor doi. Dragnea nu a vrut să discute nici cu jurnaliştii.
Singurul care a vorbit cu protestatarii a fost ministrul de Externe, Teodor Meleşcanu, care a fost întrebat dacă este vinovat de împiedicarea oamenilor să voteze în diaspora la alegerile prezidenţiale din 2014, el replicând: "Eu sunt de vină şi pentru Războiul de independenţă".
"În orice ţară civilizată ar trebui să vină să îi ia cu dubele", a spus secretarul general al PSD, Marian Neacşu, la intrarea în biroul lui Dragnea.
Protestatari Rezist pe holul de la plenul reunit în timpul discursului lui Dăncilă. Aceştia au şi banner cu sloganuri. Agenţii de pază din Palatul Parlamentului vor să îi evacueze şi spun că ar fi fost invitaţi de parlamentarii USR. 
În acelaşi timp, şi în faţa Parlamentului, în Parcul Izvor, au început să se adune protestatari, iar în boxe se aude ”Imnul golanilor” din iunie 1990.

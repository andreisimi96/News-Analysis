"Se marchează ziua de 5 iunie, Ziua Învăţătorului. Copiii vin la şcoală. În conformitate cu prevederile Contractului colectiv de muncă la nivel de ramură în vigoare, pe data de 5 iunie este Ziua Educatorului şi în şcoli se vor desfăşura activităţi specifice acestei zile, nu cele prevăzute în fişa postului", a spus secretarul de stat.
Ziua Învăţătorului este sărbătorită pe data de 5 iunie. Această dată reprezintă ziua naşterii lui Gheorghe Lazăr (n. 5 iun. 1779 - m. 17 sep. 1823), ''fondatorul învăţământului în limba naţională în Ţara Românească''. Ziua Învăţătorului este sărbătorită în toate unităţile de învăţământ de stat, particulare şi confesionale din sistemul românesc.

Pepenele roșu este un fruct cu adevărat răcoritor, bogat în fibre, având un gust dulceag și o cantitate mare de apă, fiind excelent pentru zilele călduroase. Dar știai că, în afară de fructul în sine, sucul de pepene roșu combate retenția de lichide?
Bogat în vitaminele B și C, sucul de pepene roșu este sursă importantă de folat, betacaroten și minerale precum calciu, magneziu, fosfor și potasiu. Toate aceste substanțe nutritive sunt absorbite de organism, menținând astfel starea generală de sănătate bună.
Beneficiile pe care le are sucul de pepene asupra sănătății sunt:
Previne afecțiunile cardiovasculare
Pepenele roșu este bogat în licopen – un compus responsabil pentru culoarea pe care o are -, care este eliberat în sânge și care luptă împotriva radicalilor liberi care dăunează organelor vitale, în special inimii.
Combate retenția de lichide și balonarea
După cum bine știm, pepenele roșu conține o cantitate mare de apă. Desigur, are un efect diuretic care stimulează eliminarea toxinelor și a lichidului excesiv din organism. Bea un pahar de suc de pepene roșu o dată la câteva zile. Este foarte bun pentru femeile însărcinate, care suferă de balonare și retenție de apă.
Datorită conținutului ridicat de fibre, pepenele roșu stimulează digestia și previne constipația. Dacă suferi de constipație, atunci poți începe să bei suc de pepene roșu, pe care-l poți înlocui cu o gustare dintre mese.
Stimulează pierderea în greutate
Printre cele mai importante beneficii ale sucului de pepene verde se numără faptul că acesta este un partener excelent pentru persoanele care își doresc să slăbească. Fiind bogat în apă și fibre, un pahar de suc de pepene verde oferă sațietate, fără a crește prea mult numărul zilnic de calorii.
Citeşte şi  Dieta verii 2018. Topeşti cinci kilograme într-o singură săptămână dacă respecţi reţeta întocmai
Din nou, datorită conținutului bogat de lichide și a pigmentului de licopen din acesta, sucul de pepene roșu este benefic în menținerea tenului hidratat și sănătos. Dacă observi că pielea devine uscată și lipsită de viață din cauza lipsei de apă în organism, bea zilnic câte un pahar de suc de pepene roșu, timp de 7 zile. Vei observa cum pielea își va recăpăta frumusețea și catifelarea.
Sucul de pepene roșu este o băutură răcoritoare
Având în vedere efectul lui răcoritor, un pahar de suc de pepene roșu este ideal pentru zilele călduroase. Dacă te simți amețită sau slăbită după ce ai mers mult pe jos, bea puțin suc de pepene. Vor fi înlocuite repede apa pierdută, sărurile și mineralele și te va revitaliza în cel mai scurt timp!

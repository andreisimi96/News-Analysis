Accidentul a avut loc în satul Bărcăneşti, comuna Vâlcele, din judeţul Olt, un bărbat în vârstă de 56 ani pierzându-şi viaţa. Bărbatul încerca să dărâme zidurile unei case construite din paiantă, fiind surprins sub dărâmături.
Chemat la faţa locului în urma unui apel la 112, echipajul Serviciului Judeţean de Ambulanţă Olt nu a mai putut face nimic pentru victimă, aceasta fiind pur şi simplu strivită de bucăţile mari din construcţia prăbuşită, potrivit adevarul.ro.

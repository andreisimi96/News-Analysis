Postul Sfinţilor Apostoli sau Postul Sîmpetrului, cum este cunoscut în popor, precedă sărbătoarea comună a celor doi sfinţi, din 29 iunie. Postul Sfinţilor Apostoli este unul dintre cele patru posturi de peste an, iar durata sa este în funcţie de duminica tuturor sfinţilor. În vechime, acest post se numea Postul Cincizecimii.
Postul Sfinţilor Petru şi Pavel 2018. Cine se scoală de dimineață în fiecare zi de post pentru a vedea răsăritul Constelației Cloșca, va avea tot anul parte de bine și i se vor împlini dorințele. Tradiția mai spune că femeile nu au voie să muncească în casă pe perioada postului.
Sâmbătă este dezlegare la peşte
Alte zile în care credincioșii care postesc pot să mănânce pește sunt următoarele: sâmbătă 9 iunie, duminică 10 iunie,  luni 11 iunie, sâmbătă 16 iunie, duminică 17iunie, marți 19 iunie, vineri 22iunie, sâmbătă 23 iunie  și duminică 24 iunie. Sunt în total zece zile de post cu dezlegare la pește. Apoi, în 29 iunie, ziua de prăznuire a Sfinților Apostoli, întrucât este vineri,  este dezlegare la pește , ulei și vin.
Sfinții părinți atrag atenția asupra modului în care postim. Nu este vorba numai de post de alimente, este vorba de comportarea cu semenii noștri, de întrajutorarea celor în nevoi, de milostenie și iubire, multă iubire. De asemenea, Biserica  sfătuiește pe cei bolnavi să respecte îndrumările medicilor, iar dacă nu pot posti să nu postească.
Sfântul Petru patronează căldura şi ploaia
Sfântul Petru este patronul agriculturii şi răspunde de starea recoltelor, patronează căldura şi ploaia şi pedepseşte cu tunete şi grindină pe cei ce-l nesocotesc.
Se zice că atunci când Sfântul Petru plesneşte din bici sar din acesta scântei care, odată căzute pe pământ, se transformă în licurici. O altă legendă populară spune că atunci când oamenii se îndepărtează de credinţă, Sânpetru cheamă balaurii şi începe să pornească grindina asupra acestora, mărunţind-o, ca să nu-i pună pe oameni în mare pericol.
Sânpetru poate fi văzut de pământeni la miezul nopţii, când se deschide pentru o singură clipă cerul, stând la masa împărătească în dreapta lui Dumnezeu. Sânpetru este cel mai cunoscut "sfânt" al Calendarului popular. Importanta sărbătorii este subliniată de postul care o precede, Postul lui Sânpetru, care, spre deosebire de Postul Paştelui, Postul Crăciunului şi Postul Sf. Marii, are număr variabil de zile. Local, sărbătoarea era anunţată de anumite repere cosmice şi terestre: apariţia licuricilor, amuţitul cucului şi altele.

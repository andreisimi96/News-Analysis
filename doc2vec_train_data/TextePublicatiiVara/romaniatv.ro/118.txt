"Încă nu este stabilită data. Probabil că mâine(n.r.: marţi) vom stabili data. E prematur să spunem acum. Ţinem legătură între noi. S-ar putea să fie 9 iunie", a declarat unul dintre sociali democraţi, pentru MEDIAFAX.
Acesta a mai precizat că trebuie să se ţină cont şi de liderii care sunt la mare depărtare Vaslui, Suceava, Botoşani, Satu Mare.
Liderul PSD, Liviu Dragnea, a declarat, luni, că, dacă guvernarea va fi preluată în mod nelegitim, atunci PSD va utiliza ”toate mijloacele legale, constituţionale, publice, sociale pentru ca votul cetăţenilor din decembrie 2016 să fie respectat”, inclusiv un miting de susţinere a premierului.
Preşedintele Klaus Iohannis a cerut, în mod repetat, demisia premierului Dăncilă, însă şeful Executivului a anunţat că are susţinere din partea majorităţii parlamentare şi nu va onora cererea. 

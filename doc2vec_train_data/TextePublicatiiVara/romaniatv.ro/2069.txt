Dorel loveşte din nou, de data aceasta la Craiova. Angajaţii unei firme care se ocupa de repararea drumurilor au turnat asfalt în jurul unei maşini, pentru că nu au reuşit să mute automobilul din calea utilajelor. 
Proprietarul unui Chevrolet Camaro şi-a parcat maşina într-o parcare din zona Consul. Marţi, angajaţii firmei de asfaltări au venit să repare parcare. Cum nu au putut să mute maşina, au turnat asfalt în jurul autoturismului, iar locul ocupat de acesta a rămas nereparat, scrie ziaruldecraiova.ro . Fotografiile cu isprava muncitorilor au devenit virale.

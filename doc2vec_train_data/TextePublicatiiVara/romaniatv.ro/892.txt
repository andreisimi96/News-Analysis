Un traficant de droguri în vârstă de 34 de ani a scăpat de o pedepsă cu moartea, însă a murit din cauza bolii într-o închisoare din Indonezia.
Tan Duc Thanh Nguyen a petrecut 13 ani în spatele gratiilor, el făcând parte dintr-un aşa numit grup Bali Nine, de nouă persoane prinse şi condamnate în 2005, într-un dosar de trafic de droguri. El era originar din oraşul australian Brisbane şi avea origini vietnamezo-australiene.
El şi alte trei persoane au fost prinse pe 17 aprilie 2005 într-un hotel din sudul Insulei Bali, din Indonezia, având 334 grame de heroină într-o valiză. Pe 15 februarie 2006 a fost condamnat la închisoare pe viaţă, iar la apel Curtea Supremă Indoneziană a dat o sentinţă care l-a şocat comutând închisoarea pe viaţă în condamnare la moarte. În cele din urmă s-a ajuns la concluizia că membrii Curţii au făcut o cobnfuzie privind rolul jucat de Nguyen în traficul de droguri dinspre Bali spre Australia şi s-a revenit la sentinţa iniţială, închisoare pe viaţă.
Fiu al unor migranţi vietnamezi de profesie brutari, născut pe 30 octombrie 1983, Nguyen a fost încarcerat la penitenciarul din Malang, din Java de Est, unde a împărţit celula cu un cărăuş de droguri, Martin Stephens. Anul trecut el a fost diagnosticat cu cancer la stomac, boală care l-a măcinat încet şi i-a provocat chinuri groaznice. La mijlocul anului trecut a fost transferat la un spital, după ce a fost cărat de un alt deţinut până la punctul medical al închisorii.
Familia sa şia cheltuit economiile pe încercări disperate de a obţine o pedeapsă mai uşoară pentru Tan, după cum el însuşi afirma, iar rușinea și stresul pe care le-a cauzat familiei sale au fost unul dintre cele mai mari regrete. "Trăiesc cu acest regret în fiecare dimineață când mă trezesc și în fiecare noapte în celula mea, când încerc să dorm", a spunea el. "Vă spun, nu există niciun cod al onoarei între dealerii de droguri și în cele din urmă vă va distruge pe voi și pe toată lumea din jurul vostru", mai avertiza el, într-un interviu.
Doi alţi membri ai Bali Nine, Myuran Sukumaran şi Andrew Chan, au fost executaţi prin ardere, în aprilie 2015.

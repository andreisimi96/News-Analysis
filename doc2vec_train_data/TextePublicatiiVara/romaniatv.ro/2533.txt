Michael Tran a dat lovitura săptămâna aceasta și a câștigat marele premiu de 2 milioane de dolari la loteria Powerball. Câștigul nu este, însă întâmplător, el mărturisind că a jucat numerele câștigătoare timp de 18 ani, înainte de a avea noroc.
„Am scanat biletul cu telefonul și am primit mesajul că trebuie să iau legătura cu loteria. Apoi am verificat numerele pentru sâmbătă seară și păreau foarte cunoscute”, a spus bărbatul. Numerele câștigătoare sunt 06, 10, 15, 25, 36 și Powerball 14.
Tran a câștigat de două ori cu același bilet, iar premiile combinate au fost de 2.000.300 de dolari, sumă pe care a ridicat-o marți, scrie Libertatea.
El spune că va folosi banii pentru a-și achita ratele la casă și pe restul îi va pune deoparte.

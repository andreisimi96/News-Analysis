O vânzătoare a unui magazin dintr-un complex comercial din Baia Mare a fost bătută crunt de către o femeie.
Toată scena a fost provocată de momentul în care vânzătoarea a recunoscut-o pe femeia care furase produse din magazin și i-a cerut acesteia să nu se apropie de produse. Femeia și-a ieșit din minți și a început să o lovească pe vânzătoare cu pumnii și picioarele.
Se pare că atacatoarea ar fi furat cu câteva zile înainte mai multe produse din magazinul respectiv.
Deși magazinul a fost plin de oameni la momentul incidentului, nimeni nu a părut că ar vrea să intervină între cele două femei, astfel că bătaia a continuat până când agresoarea a lăsat-o într-un final pe vânzătoare și a plecat.
Victima a depus o plângere la poliție în acest caz.

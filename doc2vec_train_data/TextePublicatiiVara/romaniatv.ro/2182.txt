Sylvester Stallone anchetat pentru agresiune sexuală după ce o femeie care i-a fost victimă a depus o plângere la poliția din Santa Monica anul trecut, scrie Agerpres citând AFP.
"Un dosar a fost prezentat astăzi de Poliţia din Santa Monica", o municipalitate aflată în proximitatea metropolei Los Angeles. "Ancheta îl vizează pe Sylvester Stallone", a explicat miercuri purtător de cuvânt al Procurorului districtual din Los Angeles, Jackie Lacey. "Dosarul este examinat de echipa noastră de specialişti în infracţiuni de natură sexuală", a adăugat el.
Femeia care a făcut plângerea în noiembrie 2017, susține că starul hollywoodian, în vârstă de 71 de ani, celebru pentru rolurile interpretate în francizele de acţiune "Rocky" şi "Rambo", a agresat-o în anii 1990.
Oficialul a refuzat să dezvăluie alte detalii despre circumstanţele în care s-a produs agresiunea prezumtivă şi nu a precizat dacă faptele au fost prescrise.
Avocatul actorului, Martin Singer, nu au putut fi contactaţi de jurnaliştii pentru a comenta aceste informaţile privind acuzațiile care au apărut în spațiul public în urma mișcării #MeToo.
În decembrie, avocatul Martin Singer a declarat pentru presa americană că actorul Sylvester Stallone “contestă categoric această acuzaţie şi este clar faptul că acea femeie a contactat poliţia pentru ca povestea ei să apară în presă”. El a recunoscut însă că actorul a avut o relaţie cu victima prezumtivă în timpul unor filmări ce au avut loc în Israel în 1987, într-o perioadă în care starul hollywoodian era celibatar.
Acelaşi avocat a precizat că Sylvester Stallone intenţionează să depună în instanţă o plângere împotriva acelei femei, pe care o va acuza de fals în declaraţii.
Sute de bărbaţi celebri şi influenţi au fost vizaţi la rândul lor de acuzaţii care variază de la hărţuire sexuală şi până la viol, iar printre aceştia se află actorul Kevin Spacey şi jurnalistul Charlie Rose.
Ultimul nume de pe lista bărbaților acuzați de agresiune sexuală este Jamie Fox. Actorul este acuzat de o femeie că a lovit-o cu organul genital peste față. Presupusul incident ar fi avut loc în anul 2002, în Las Vegas, la o petrecere organizată chiar la locuința starului.
Jamie Foxx spune că acuzația femeii este o “minciună absurdă”, iar avocatul actorului a depus o plângere pentru răspândirea de informații false. Femeia spune însă ca mișcarea #MeToo a făcut-o să povestească ce s-a întâmplat.

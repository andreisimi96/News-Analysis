Stilul de viață nesănătos este motivul principal al apariției retenției de apă manifestată prin articulații umflate, balonare, tulburări respiratorii.
Corpul poate să rețină apă și din cauza unor boli de ficat, a hipertensiunii arteriale, a hipotiroidismului, a insuficienței venoase cronice, dar și ca urmare a unor afecțiuni renale. În acest caz, trebuie să urmezi tratamentul prescris de medic.
Carența de proteine
Persoanele care au o deficiență severă de proteine se pot confrunta cu retenția de apă, fiindcă apa din sânge va fi atrasă în țesuturi. În acest caz, ai grijă să ai o alimentație din care să nu îți lipsească proteinele, zi de zi.
Citeşte şi  Dereglări hormonale: 9 semne de dezechilibru hormonal în organism
Consumă carne slabă, pește, dar și soia, ciuperci, linte și fasole. Și deficiența de vitamine, şi anume B1, B6 și B5 poate cauza o astfel de problemă, de aceea trebuie să te asiguri, în urma unor analize de sânge, că nu ai o astfel de lipsă în organism. De asemenea, redu consumul de cafea și de ceaiuri diuretice.
În perioada menopauzei, multe femei câștigă câteva kilograme în plus din cauză că țesuturile încep să rețină apa, din cauză că nivelul de progesteron scade. Și femeile însărcinate se pot confrunta cu această problemă, din cauza schimbărilor hormonale care au loc în corp în timpul sarcinii.

A fost rupere de nori în Sighişoara. În doar câteva minute, canalizarea de pe mai multe străzi nu a mai făcut față, iar o parte a orașului a fost inundată. Șoferii au tras pe dreapta pentru că nu au mai putut înainta. Alții, s-au ales cu autoturismele stricate.
Apa a curs șiroaie pe străzile orașului, mai multe pasaje au fost inundate. Cantitatea de apă a fost impresionantă, a plouat chiar și cu 50 de litri pe metrul pătrat. Județul Mureș s-a aflat și el sub atenționare de cod galben de ploi abundente și descărcări electrice.

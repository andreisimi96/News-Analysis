Maria Esther Bueno a fost diagnosticată anul trecut cu cancer, iar în ultimele luni a suferit complicaţii. Informaţia că Bueno a fost internată la mijlocul lui mai a apărut doar în această săptămână.
Câştigătoare a 19 turnee de Mare Şlem, Maria Esther Bueno, considerată cea mai bună jucătoare de tenis pe care a avut-o Brazilia, a fost lider mondial în patru sezoane (1959, 1960, 1964 şi 1966). Bueno a intrat în Hall of Fame-ul tenisului în 1978. În ultimii ani, ea a comentat turnee importante.
Maria Esther Bueno a câştigat 19 turneee de Grand Slam, şapte dintre ele la simplu: trei la Wimbledon (1959, 1960, 1964), patru la US Open (1959, 1963, 1964, 1966). De asemenea, mai are 11 titlrui de Grand Slam la dublu şi unul la dublu mixt.

E sezonul când înțepăturile de țânțari sunt mai frecvente ca oricând. Iar atunci când ți-e lumea mai dragă te trezești cu înțepături și inflamații care îți provoacă disconfort.
Înţepăturile de insecte nu sunt periculoase, dar pot provoca reacţii grave la persoanele alergice. Ei bine, primul lucru pe care ai tendinţa să-l faci este să te scarpini. Dacă agresezi locul din cauza mâncărimii, riști să provoci infecție, precum și ruperea pielii.
Se spune că femelele țânțar depind de sângele uman, de care au nevoie pentru a extrage proteinele. În timpul procesului de hrănire, femela înțeapă pielea și injectează saliva.
Poţi să ţii aceste insecte la distanţă cu ajutorul aparatelor antiţânţar sau a insecticidelor. De ajutor în cazul înțepăturilor de țânțari sunt însă și remediile din natură.
Pune comprese reci
Cuburile de gheață calmează durerea și senzația de mâncărime cauzată de înțepăturile de țântari. De asemenea, este recomandată spălarea cu apă și săpun. Aplică un prosop cu gheață peste zona inflamată și ține aproximativ 10 minute.
Pasta de dinți ameliorează durerea
Un vârf de pastă de dinți pe înțepătură poate face minuni. Fluorul pe care-l conține acționează ca un calmant, un puternic antihistaminic natural care te ajută să ameliorezi durerea în câteva minute.

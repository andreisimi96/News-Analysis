Indicele Robor la trei luni, în funcţie de care sunt calculate dobânzile la majoritatea creditelor în lei, a stagnat la 2,82%, potrivit datelor publicate miercuri de Banca Naţională a României (BNR).
Robor la trei luni este indicatorul principal în funcţie de care se calculează dobânzile variabile la creditele în lei.
Marţi, indicele a crescut la 2,82%, cel mai mare nivel din 14 octombrie 2014, când a fost 2,89%. Indicele a crescut accelerat începând din 13 aprilie, când a atins nivelul de 2,07%, potrivit News.ro . 
Totodată, indicele Robor la şase luni a scăzut miercuri la 2,93%. Marţi, indicele a crescut la 2,95%, cel mai mare nivel din 10 octombrie 2014, când a fost tot 2,95%.
BNR a anunţat, în 7 mai, creşterea ratei dobânzii de politică monetară de la 2,25% la 2,50% pe an.

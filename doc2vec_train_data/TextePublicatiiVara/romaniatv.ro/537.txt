Arhiepiscopul romano-catolic de Bucureşti, Ioan Robu şi Nunţiul Apostolic în România, Miguel Maury Buendìa vor purta, pe străzile Capitalei, „Preasfântul Sacrament” (Sfânta Împărtăşanie), în cadrul unei procesiuni organizate duminică, de la ora 16.00.
La sfârşitul procesiunii, în jurul orei 16.45, ÎPS Ioan Robu va prezida Sfânta Liturghie solemnă în Catedrala Sfântul Iosif.
"Procesiunea – la care vor participa mii de credincioşi romano-catolici din Bucureşti, printre care mulţi tineri şi copii, toţi preoţii din parohiile capitalei şi din împrejurimi, călugări şi călugăriţe –, are loc cu ocazia sărbătorii Preasfântului Trup şi Sânge al Domnului, celebrată în Biserica Catolică în prima zi de joi, după sărbătoarea Sfintei Treimi. În cadrul procesiunii, copiii, îmbrăcaţi în hăinuţe albe de sărbătoare, vor presăra petale de flori în faţa Sfintei Împărtăşanii. Această procesiune este o manifestare publică a credinţei în prezenţa reală a Domnului Isus Cristos în mijlocul nostru cu Trupul şi Sângele său, sub forma pâinii şi vinului", se arată într-un comunicat de presă al Arhiepiscopiei Romano-Catolice de Bucureşti.
Procesiunea va începe la ora 16.00 la Biserica Preasfântul Mântuitor (Biserica Italiană, B-dul. N. Bălcescu, nr. 28) şi va continua apoi pe traseul: str. Oneşti, Piaţa Revoluţiei, str. Valter Mărăcineanu, str. Ion Câmpineanu, str. Luterană şi se va încheia la Catedrala Sfântul Iosif (Str. G-ral Berthelot, nr. 19), unde se va celebra Sf. Liturghie.
La sfârşitul procesiunii, în jurul orei 16.45, ÎPS Ioan Robu va prezida Sfânta Liturghie solemnă în Catedrala Sfântul Iosif.
"Procesiunea – la care vor participa mii de credincioşi romano-catolici din Bucureşti, printre care mulţi tineri şi copii, toţi preoţii din parohiile capitalei şi din împrejurimi, călugări şi călugăriţe –, are loc cu ocazia sărbătorii Preasfântului Trup şi Sânge al Domnului, celebrată în Biserica Catolică în prima zi de joi, după sărbătoarea Sfintei Treimi. În cadrul procesiunii, copiii, îmbrăcaţi în hăinuţe albe de sărbătoare, vor presăra petale de flori în faţa Sfintei Împărtăşanii. Această procesiune este o manifestare publică a credinţei în prezenţa reală a Domnului Isus Cristos în mijlocul nostru cu Trupul şi Sângele său, sub forma pâinii şi vinului", se arată într-un comunicat de presă al Arhiepiscopiei Romano-Catolice de Bucureşti.
Procesiunea va începe la ora 16.00 la Biserica Preasfântul Mântuitor (Biserica Italiană, B-dul. N. Bălcescu, nr. 28) şi va continua apoi pe traseul: str. Oneşti, Piaţa Revoluţiei, str. Valter Mărăcineanu, str. Ion Câmpineanu, str. Luterană şi se va încheia la Catedrala Sfântul Iosif (Str. G-ral Berthelot, nr. 19), unde se va celebra Sf. Liturghie.

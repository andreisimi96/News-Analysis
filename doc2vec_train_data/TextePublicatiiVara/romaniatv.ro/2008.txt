Una dintre marile preocupări ale bărbaților este mărimea penisului. La rândul lor, femeile se întreabă dacă nu cumva au sânii prea mici. Astfel de griji ajung însă să afecteze viața sexuală.
Peste 60% din bărbați și-ar dori un penis mai mare sau își fac probleme privind dimensiunea actuală, arată un studiu. Pentru a ajunge la orgasm, femeile au nevoie să fie stimulate în timpul actului sexual în cea mai erogenă zonă a organelor genitale, așa numitul de către specialiști, punct G.
Se presupune că acesta s-ar afla la 3-5 cm de intrarea în vagin, între osul pubian și partea laterală a acestuia. Unele femei pot fi lipsite însă de faimosul punct G, acestea ajungând la orgasm în alte momente ale penetrării. În acest caz, este de la sine înțeles ca nu mărimea penisului este cea care contează.
Centimetri în plus
Lungimea medie considerată normală a unui organ genital masculin în erecție este de aproximativ 12 centimetri. Se consideră că un penis este anormal de mic doar atunci când măsoară 6 cm în erecție. Există însă mulți alți factori care determină compatibilitatea sexuală dintre parteneri. În timp ce unele femei se pot declara mai mult decât mulțumite cu o anumită dimensiune, pentru altele plăcerea nu va fi la fel de intensă. În cazul în care contactul sexual este dureros și consideri că partenerul tău este mult prea dotat din acest punct de vedere, există câteva soluții care vă pot îmbunătăți viața intimă.
Relaxarea este extrem de importantă, precum și durata preludiului, care are rolul de a excita suficient vaginul, astfel încât lubrifierea să accentueze cât mai mult plăcerea fizică și să diminueze disconfortul. Totodată, poziția aleasă poate influența calitatea actului sexual. Evită penetrarea foarte adâncă, care poate fi prea dură pentru tine. Îndrumă-ți partenerul către o penetrare ușoară la început, până când pereții vaginului devin suficient de elastici, pentru ca plăcerea să fie reciprocă. În cazul unui penis ceva mai mare, se recomandă pozițiile care nu produc durere partenerei, precum clasica poziție a misionarului sau cea în care partenerul poate sta într-o parte în spatele tău.

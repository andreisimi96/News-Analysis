Deja se stie ca fumatul si expunerea la soare te imbatranesc, asa ca bravo tie daca ai reusit sa te lasi si nu iesi din casa fara sa te dai cu crema de protectie solara. Insa acestia nu sunt singurii factori care ne fac sa aratam mai varstnice decat suntem. Iata de la expertii Prevention.com alte 9 obiceiuri aparent nevinovate care adauga ani infatisarii noastre.
1. Te culci la aceeasi ora ca in facultate
E normal sa incerci sa inghesui nenumaratele lucruri pe care le ai de facut in casa in orele pe care le ai la dispozitie dupa ce vii de la munca, insa aceasta practica iti impinge ora de culcare undeva in jur de miezul noptii sau chiar dupa. Problema e ca somnul insuficient e foarte nociv pentru sanatate: cercetarile au demonstrat ca lipsa de somn contribuie la hipertensiune, diabet, obezitate si la un aspect epuizat si imbatranit.
Fa o schimbare: E adevarat ca nu ai cum sa prinzi opt ore de somn adanc in fiecare noapte, dar acorda prioritate somnului mai des decat acum si corpul tau iti va multumi. Fiecare organism are nevoi diferite dee odihna. Afla de cate ore de somn are nevoie al tau oprind alarma intr-o duminica, cand ai avut timp sa te odihnesti si cu o zi inainte, si vezi cate ore dormi in mod natural. Majoritatea oamenilor au nevoie de 7-8 ore pe noapte.Â 
2. Ai o slabiciune pentru dulciuri
O alimentatie plina de zahar se va face simtita la numarul de centimetri din talie, insa acum expertii spun ca iti rideaza si oboseste si pielea. Vinovat e procesul natural numit glicatie, in care zaharul din fluxul sanguin se ataseaza de proteine pentru a forma noi molecule nocive numite AGE. Acestea distrug proteinele din jur precum colagenul si elastina, responsabile pentru pastrarea elasticitatii si fermitatii pielii, iar ca rezultat, pielea iti devine ridata si lasata. Aceste efecte de imbatranire incep sa apara in jurul varstei de 35 de ani si din acel moment deteriorarea continua cu rapiditate, conform unui studiu britanic.

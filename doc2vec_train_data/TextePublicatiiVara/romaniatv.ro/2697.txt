Mod de preparare Prajitura Ciresica
1. Se bat 4 albusuri cu un praf de sare si zaharul turnat in ploaie, pana se intaresc apoi se adauga galbenusurile zdrobite, esenta si faina. Se tapeteaza o tava cu hartie de copt, apoi se toarna aluatul si se coace 20 de minute, la foc potrivit. Blatul copt se desprinde de pe hartie cu lama unui cutit, cat este cald. 
2. La fel se procedeaza si cu blatul cafeniu, la sfarsit se adauga faina amestecata cu Nesquik-ul si se coace la fel, 20 de minute. 
3. Laptele se pune la incalzit cu siropul de cirese (mai adaugam 2-3 linguri de zahar daca dorim crema mai dulce), apoi se toarna in fir subtire peste amidonul pus intr-o craticioara cu fund dublu, amestecand continuu, cu un tel, apoi amestecam continuu pe flacara mica a aragazului, pana ce crema se ingroasa. Dupa cateva minute de racorire a cremei, se adauga si untul in doua reprize (a doua parte de unt se adauga numai dupa incorporarea primei parti) 
4. Se unge blatul alb cu crema inca calda, apoi se preseaza usor deasupra blatul cafeniu si se lasa la rece 30 de minute. Ciocolata se da prin razatoare (tinuta la temperatura camerei), se adauga si 2 linguri de lapte, apoi se topeste pe flacara mica a aragazului, apoi calda se toarna deasupra prajiturii, se mai lasa 10 minute la rece, apoi se decoreaza cu frisca si cirese proaspete.
Ingredientele si cantitatile le gasesti aici

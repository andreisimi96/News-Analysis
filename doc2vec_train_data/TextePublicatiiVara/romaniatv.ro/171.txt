"Alberto" deschide sezonul furtunilor tropicale. Rafalele de vânt au atins viteza de 72 km pe oră pe coasta Floridei
Furtuna subtropicală Alberto, prima la Atlantic în acest an, a atins uscatul pe coasta de nord-vest a Floridei, relatează BBC News.
Alberto este prima furtună din acest sezon, atinge uscatul în Florida. Furtuna a atins coasta la Laguna Beach, cu rafale de vânt de până la 72 de kilometri pe oră, potrivit meteorologilor americani.
Mii de persoane au fost evacuate de pe coasta la Golful Mexic.
Alberto a scăzut în intensitate şi a intrat pe continent. Sezonul uraganelor începe oficial pe  1 iunie.
Alberto se îndreaptă către nord cu o viteză de 19 kilometri pe oră, potrivit Centrului Naţional american al Uraganelor (NHC), cu rafale de vânt de până la 56 de kilometri pe oră, potrivit news.ro
”Ameninţarea unor ploi puternice” continuă, avertizează NHC.
Multe dintre plajele peninsulei erau goale cu ocazia Memorial Day - o sărbătoare publică în memoria militarilor căzuţi la datorie.
Înainte să scadă în intensitate, Alberto a fost prima furtună din sezon, în care urmează să fie folosite alte 21 de nume, inclusiv Beryl, Ernesto, Kirk, Nadine şi Rafael, potrivit news.ro
Statele Unite şi Caraibele au fost devastate anul trecut de o serie de uragane.
Puerto Rico, de exemplu, încă mai întâmpină dificultăţi în eforturile de reconstrucţie, în urma unor pagube importante la nivelul unor infrastructuri provocate în octombrie de uraganul Maria.

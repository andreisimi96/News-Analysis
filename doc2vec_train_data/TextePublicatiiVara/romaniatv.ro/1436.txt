Un incendiu a izbucnit sâmbătă dimineață la un club din nordul stațiunii Mamaia. Pompierii au intervenit de urgenţă.
Focul s-a propagat din exterior, către interiorul clubului, iar copertina a ars parțial. Persoanele din zonă au intervenit și au reușit să stingă parțial flacările până la apariția pompierilor. Apelul la serviciul 112 a fost dat în jurul orei 7:15
"Am fost anunțați de incendiu la un club din nordul stațiunii Mamaia . Apelul a fost pentru copertină. La fața locului a ajuns autospecială din punctul temporar Mamia, incendiul era parțial lichidat, de fapt a ars o ghenă de gunoi și a fost afectată și copertina clubului pe o suprafață de aproximativ 6 mp. În acel moment nu erau persoane în interior. Incendiul s-a propagat din exterior, respectiv de la ghena de gunoi," a declarat Anca Chiriță, purtătorul de cuvânt al ISU Dobrogea.
Pompierii și polițiștii urmează a stabili cauzele care au dus la producerea incendiului.

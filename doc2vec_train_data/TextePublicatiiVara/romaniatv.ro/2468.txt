A venit vara. Copiii au luat vacanta. Iesirile la iarba verde, la strand se indesesc. Vine si perioada concediilor. Ce faci, insa, daca in aceasta perioada copilul face varicela? E bine sa iesi din casa? Ii face bine expunerea la soare? Si daca ai programat concediul ce faci? Mai pleci? Ramai acasa? Ii fac bine soarele, marea, muntele?
Varicela este cauzata de un virus si este foarte contagioasa. Virusul varicela zoster – care face parte din aceeasi familie cu virusul herpetic – se raspandeste prin contact cu bubitele de pe corpul persoanei infectate. Dar, in egala masura, se transmite si prin aer cand persoana cu pricina tuseste sau stranuta. Specialistii afirma ca o persoana, care nu este imunizata la varicela este expusa acestui virus prin caile de mai sus, are 70-80% sanse de contaminare.
Afla mai multe despre varicela la copii si despre complicatiile acestei boli a copilariei aici.
Expunerea la soare si varicela
Desi exista un studiu realizat in Marea Britanie care a gasit o corelatie intre expunerea la razele UV si tratarea varicelei, totusi, datele nu sunt concludente. Echipa condusa de dr. Phil Rice, epedemiolog la Universitatea St. George din Londra, a analizat datele a peste 25 de studii din zone geografice diferite si s-a constatat ca incidenta varicelei este mai mica in tarile tropicale. S-a facut astfel legatura intre expunerea directa la razele ultraviolete si numarul scazut de cazuri de varicela in tarile tropicale, in comparatie cu numarul cazurilor de varicela din tarile cu clima temperat continentala.
Potrivit dr. Rice, razele ultraviolete pot anihila virusurile care provoaca varicela, insa mai este nevoie de alte studii suplimentare care sa sustina 100% ipoteza lansata de echipa lui, in calcul urmand a fi luate si alte elemente precum umiditatea, temperaturile, poluarea etc.
Pana atunci, specialistii avertizeaza ca o piele afectata deja de varicela expusa prea mult timp la soare poate suferi mai repede arsuri si se poate ajunge la alte complicatii.
In plus, expunerea la soare, atunci cand corpul este afectat de febra, poate inrautati situatia, prin supraincalzirea organismului.
Citeste continuarea pe SFATULPARINTILOR.RO .

Se spune că trebuie să îţi cunoşti bine slăbiciunile pentru a le putea controla, dacă tot nu reuşeşti să scapi definitiv de ele. Iar fiecare zodie are câteva lucruri cărora nu le poate rezista.
Berbec: sclava impulsurilor
Eşti o persoană impulsivă, care acţionează întotdeauna înainte să gândească şi, de cele mai multe ori, ajunge să regrete. Slăbiciunea ta este legată de profesie, întrucât nu ai răbdare să avansezi pe cale ierarhică şi vrei ca totul să se întâmple cu viteza luminii. Mereu grăbită şi nerăbdătoare, te supra soliciți şi iei mereu asupra ta mai mult decât poţi duce.
Taur: la ordinea zilei cu bârfa
Nu rezişti tentaţiei de a-ţi băga nasul în treburile altora, mai ales când ai ceva de câştigat. În viziunea ta, trebuie să fii la curent cu tot ce se întâmplă, ca nimic să nu te poată lua prin surprindere. Unde mai pui că nici nu te poţi abţine când vine vorba de a păstra un secret.
Citeşte şi  Horoscop 2018, cu Cristina Demetrescu. Zodiile vulnerabile vara aceasta. Probleme conjugale majore
Gemeni: orice pentru bani
Materialistă din fire, slăbiciunea ta este legată de bani. Când simţi că ai de câştigat dintr-o afacere, eşti dispusă să rişti totul fără nicio reţinere. Pur şi simplu, îţi sclipesc ochii când dai de perspectiva unor câștiguri financiare şi simţi că deţii controlul lumii. Îţi place să trăieşti în lux şi ai face compromisuri de ordin sentimental pentru a-ţi îmbunătăţi situaţia financiară.
Rac: în mrejele iubirii
Principala ta slăbiciune e reprezentată de emoţiile pe care le trăieşti la intensitate maximă. Fire sensibilă şi devotată, ai o slăbiciune pentru iubire, căci te îndrăgosteşti prea repede şi, de cele mai multe ori, rişti să fii rănită şi dezamăgită. Dacă nu are intenţii bune sau gânduri de viitor, partenerul poate profita de pe urma acestei sensibilităţi.

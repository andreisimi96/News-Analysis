Ingrid Mocanu a făcut declarații halucinante în direct la România TV . Avocata a spus că primește constant amenințări și merge mereu însoțită pe stradă. Mai mult, Ingrid Mocanu spune că a depus plângere chiar și pentru tentativă de omor și că oamenii legii nu fac nimic în acest sen.
„Merg tot timpul însoțită că îmi e frică să merg pe stradă! Am făcut plângeri penale. Credeți că e interesat statul de drept? Am plângere penală pentru tentativă de omor! Credeți ca e interesat cineva din această țară?
Copilul meu e amenințat că o să i se întâmlpe ceva dacă mai vorbesc. Nu o să tac, nici la pensie nu mă duc”, a spus Ingrid Mocanu la România TV . Mai mult, aceasta a anunțat că nu îi este frică de închisoare și va vorbi și de acolo. „Și când ies de la Târgșor (nr. - penitenciarul de femei Târgșor) voi vorbi, nu o să îmi dea pe viață. Dar o să vorbesc și de acolo.
De ce credeți că merg însoțită peste tot? Vreți să vă arăt mesajele? Vreți să vă arăt ce primesc? Am făcut plângeri penale peste tot. Am cerut date de la poliție despre oamenii respectivi. Nu fac nimic organele statului. Dacă te omoară cineva pe stradă, poliția e ocupată”, a tunat Ingrid Mocanu.

Perimenopauza este o perioada de tranzitie, cand ovarele incep sa incetineasca productia de hormoni. Aceasta perioada difera de la femeie la femeie si poate incepe la 30 de ani, 40 de ani sau chiar 50 de ani. Indiferent de perioada in care incep simptomele, pot trece ani buni pana la instalarea menopauzei, astfel incat "tranzitia" nu are o perioada definita.
La ce sa te astepti? Nici aici lucrurile nu sunt foarte certe, mai ales ca nu exista doua femei care sa aiba fix aceleasi simptome. Doar pentru ca una din prietenele tale s-a confruntat cu un set de simptome asta nu inseamna neaparat ca si la tine va fi la fel. Hormonii sunt mult mai complecsi decat crezi. 
Iata cateva simptome ale perimenopauzei care prevestesc instalarea menopauzei. Ai deja aceste simptome? 
1. Ciclu neregulat
Cand ciclul intarzie, este foarte posibil sa fie vorba despre perimenopauza. Dar, totodata, poate fi si un semn ca menopauza este departe: sarcina. 
2. Tulburari de somn
Lipsa somnului este unul dintre cele mai comune simptome ale perimenopauzei. Reducerea nivelului de estrogen duce la aparitia acestei probleme. Pastilele de somn te pot ajuta, insa nu toate te si odihnesc. Incearca suplimentele cu melatonina, fa miscare zilnic si incearca meditatia.

Traian Băsescu a vorbit cu Elena Udrea după sentinţa în Gala Bute: "Îi recomand să se apere, nu a primit geanta cu bani"
Fostul preşedinte Traian Băsescu a declarat că îi recomandă Elenei Udrea să se apere, după ce marţi instanţa a condamnat-o definitiv pe aceasta la 6 ani de închisoare, în dosarul Gala Bute.
"A fost o hotărâre a Guvernului (n.r. - organizarea Galei Bute). Îmi pare rău. Şi eu am vrut să se facă Gala Bute. Nu am fost unul care să spun să nu boxeze campionul mondial în Rommânia. A avut avizul ministrului Justiţiei. Cred că este calea revizuirii", a afirmat fostul preşedinte Traian Băsescu, după şedinţa Colegiului Executiv al PMP de la Parlament.
Întrebat dacă îi recomandă fostului ministru al Turismului să revină în ţară, Traian Băsescu a răspuns: "Îi recomand să se apere. Ce va face, decide ea. Am şi vorbit", scrie Mediafax .
Elena Udrea, sentinţă definitivă: 6 ani de închisoare cu executare. Ce pedepse s-au mai dat în dosarul Gala Bute
Fostul preşedinte Traian Băsescu a afirmat marţi că Elena Udrea n-a primit nicio geantă cu bani şi nu a săvârşit niciun abuz în serviciu, deoarece semnătura ei nu apare pe niciun document de achiziţii. El o sfătuieşte pe Udrea să îşi pună avocaţii să strângă documentele şi să ceară revizuirea sentinţei, anunţând că a vorbit cu ea la telefon imediat după aflarea sentinţei, iar starea ei nu este bună.
"Femeia asta n-a primit geanta cu bani şi nici n-a făcut un abuz în serviciu, atât timp cât n-are o semnătură pe un document de achiziţii sau ceva. Cred că are calea revizurii. Să îşi pună avocaţii să strângă documentele şi să ceară revizuirea sentinţei. (...) Cred că are calea revizurii", a mais pus Traian Băsescu, potrivit News.ro.
Traian Băsescu a susţinut că decizia privind finanţarea în cazul Gala Bute a fost luată de Guvern.

O adolescentă de 16 ani a fost spulberată de un taximetrist chiar pe trecerea de pietoni. Totul a fost surprins de camerele de supraveghere. Vinovat de producerea accidentului este taximetristul în vârstă de 55 de ani. În urma impactului, fata a fost rănită fiind transportată la spital unde a rămas internată pentru îngrijiri medicale, scrie monitoruldegalati.ro .
Adolescentă traversa pe trecerea de pietoni, în zona Ţiglina 1. Când a ajuns la jumătatea zebrei, tânăra a fost lovită în plin de un taxi, ondus de un bărbat în vârstă de 55 de ani. Impactul a fost surprins de camerele de supraveghere ale Poliţiei Locale Galaţi şi se vede cum tânăra este practic aruncată de pe trecerea de pietoni de taxi. 
Tânăra rănită a fost preluată de ambulanţă şi transportată la Spitalul de Copii Galaţi, cu o dublă fractură de gambă dreaptă.
Vinovat de produerea acidentului este taximetristul. "Este vorba despre un bărbat de 55 de ani care a condus autoturismul pe strada Brăilei, dinspre strada Arad spre strada Saturn. La trecerea de pietoni din dreptul blocului I1, conducătorul auto nu a acordat prioritate de trecere unei minore de 16 ani, care traversa strada în mod regulamentar pe marcajul pietonal. În urma impactului cu autoturismul, minora a fost rănită fiind transportată la spital unde a rămas internată pentru îngrijiri medicale", a precizat cms. şef Gabriela Costin, IPJ Galaţi.
Şoferul vinovat s-a ales cu dosar penal pentru vătămare corporală din culpă.

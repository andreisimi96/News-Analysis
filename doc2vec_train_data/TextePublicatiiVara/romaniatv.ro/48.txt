Un incendiu devastatori s-a declanşat, Duminică, în cel de-al doilea cel mai popular parc de distracţii din Europa, după Disneyland Paris. Mai multe persoane au fost rănite şi se află printre cele 25.000 de persoane care au fost evacuate. 
Mai multe persoane au fost rănite în urma unui incendiu la parcul de distracţii Europa-Park Rust din sud-vestul Germaniei, fiind nevoie de intervenţia a sute de pompieri pentru a stinge flăcările, informează site-ul postului Deutsche Welle. Incendiul a izbucnit sâmbătă după-amiază şi abia duminică dimineaţă s-a reuşit stingerea în totalitate a incendiului.
În momentul izbucnirii incendiului se estimează că în parc se aflau aproximativ 25.000 de persoane. Vizitatorii au fost evacuaţi sâmbătă după-amiază, dar parcul a fost redeschis publicului duminică.
Administratorul parcului şi autorităţile au transmis iniţial că nicio persoană nu a fost rănită grav. Ulterior, postul public SWR a relatat că patru persoane au fost rănite, doi pompieri şi doi angajaţi ai parcului. Potrivit site-ului de ştiri Sputnik News, cel mai recent bilanţ al poliţiei indică faptul că şapte pompieri ar fi fost răniţi uşor.
Incendiul a cauzat pagube materiale semnificative, mai multe zone ale parcului fiind complet distruse.
Momentan nu se cunosc cauzele izbucnirii incendiului.
Europa-Park Rust este al doilea cel mai popular parc de distracţii din Europa, după Disneyland Paris.

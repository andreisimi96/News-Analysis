ANM a emis o alertă de ploi torenţiale, grindină şi vijelii în mai multe judeţe din ţară. Vremea schimbătoare va ontiua şi la începutul săptămânii viitoare, a anunţat la România TV Gabriela Băcilă, şefa Centrului de Prognoză.
COD GALBEN. În intervalul 02 iunie, ora 14.00 – 03 iunie, ora 23.00, vor fi perioade cu instabilitate atmosferică accentuată în zonele de munte, precum și în Crișana, Maramureș, Transilvania și nordul Moldovei. Vor fi averse care vor avea și caracter torențial, frecvente descărcări electrice, intensificări de scurtă durată ale vântului cu aspect de vijelie și căderi de grindină.
PROGNOZA METEO în weekend. Vreme în prag de caniculă, dar şi ploi torenţiale, intensificări ale vântului şi grindină
În intervale scurte de timp sau prin cumulare, se vor înregistra cantități de apă ce vor depăși 15...20 l/mp și punctiform 40...50 l/mp. Astfel de fenomene vor fi și în restul teritoriului, însă pe arii mai restrânse.
Notă: Manifestări specifice instabilității atmosferice se vor semnala și la începutul săptămânii viitoare, local și temporar, în majoritatea regiunilor.

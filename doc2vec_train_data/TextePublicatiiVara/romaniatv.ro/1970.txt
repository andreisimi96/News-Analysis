Turneul preliminar al Ligii Campionilor va avea semifinalele FC Santa Coloma (Andorra) - Drita (Kosovo) şi La Fiorita (San Marino) - Lincoln Red Imps (Gibraltar), într-o singură manşă, pe 26 iunie, iar finala se va juca pe 29 iunie. Câştigătoarea va intra în primul tur preliminar al competiţiei, iar celelalte trei echipe vor evolua în turul al doilea preliminar al Europa League.
După trei tururi preliminare va avea loc play-off-ul, iar cele şase câştigătoare ale play-off-ului se vor alătura celor 26 de echipe direct calificate în grupe, dintre care primele patru ţări din clasamentul coeficienţilor au câte patru reprezentante.
CFR Cluj, campioana României, va debuta în turul al doilea preliminar, meciurile fiind programate pe 24 şi 25 iulie, respectiv 31 iulie şi 1 august.
Tragerea la sorţi a grupelor va avea loc pe 30 august, la Monaco, această fază urmând să debuteze pe 18 septembrie. Finala va avea loc pe 1 iunie 2019, pe Estadio Metropolitano din Madrid.
Calendar Liga Campionilor:
Tur preliminar – mini-turneu în 26 și 29 iunie
Turul 1 – 10/11 și 17/18 iulie
Turul 2 (VALABIL ȘI PENTRU CAMPIOANA ROMÂNIEI) – 24/25 iulie și 31 iulie/1 august
Turul 3 – 7/8 și 14 august
PLAY-OFF – 21/22 și 28/29 august
FAZA GRUPELOR -18/19 septembrie, 2/3 și 23/24 octombrie, 6/7 și 27/28 noiembrie, 11/12 decembrie
OPTIMI DE FINALĂ - 12/13 şi 19/20 februarie (turul); 5/6 şi 12/13 martie (returul)
SFERTURILE DE FINALĂ - 9/10 şi 16/17 aprile
SEMIFINALE - 30aprilie/1 mai şi 7/8 mai
FINALA - 1 iunie.

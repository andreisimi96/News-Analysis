Decizia a fost luată atunci de medicii de la Institutul de Medicină Sportivă din Bucureşti, care au constatat că gimnastul are extrasistole, recomandându-i un consult amănunţit de specialitate.
"După ce am făcut EKG-ul, medicii şi-au dat seama că am unele probleme. În clipa în care am ajuns la  cardiologie mi s-a spus de la bun început că s-ar putea să fie nevoie de ablaţie. Am tot sperat că voi putea corecta aceste probleme ca urmare a medicaţiei dar, în cele din urmă, s-a demonstrat că este nevoie de această intervenţie, pe care, în cele din urmă a făcut-o şi care s-a dovedit a fi un succes. Abia m-am externat iar în câteva zile voi reintra în sală pentru a-mi reula pregătirea", a explicat Marian Drăgulescu pentru Telekom Sport.

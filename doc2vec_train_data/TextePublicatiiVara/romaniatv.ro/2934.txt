Femeia a fost dusă la morga din Carletonville, din provincia Gauteng, după ce a fost declarată moartă de paramedici, la locul unui accident. Aceștia susțin că femeia „nu prezenta semne vitale” și de aceea au declarat-o moartă.
Însă când un angajat de la morgă a verificat „cadavrul” care fusese deja pus într-un frigider, a descoperit cu stupoare că femeia avea puls și respira. Femeia se află acum la terapie intensivă, în spital.
Poliția a deschis o anchetă în acest caz bizar și încearcă să afle cum a fost posibil ca femeia, al cărei nume nu a fost făcut public, să fie declarată moartă și dusă la morgă, deși era încă în viață, potrivit independent.md
„Asta nu s-a întâmplat pentru că paramedicii noștri nu sunt instruiți corect. Nu există nicio dovadă a neglijenței acestora”, a declarat managerul companiei de ambulanță.
Femeia a fost grav rănită în urma unui accident în care două persoane au murit.

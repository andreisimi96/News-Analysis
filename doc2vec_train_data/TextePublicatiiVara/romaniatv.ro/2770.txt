Gabriel Vlase, nominalizarea lui Klaus Iohannis pentru șefia Serviciului de Informații Externe (SIE), a fost convocat luni în biroul lui Liviu Dragnea, unde au avut loc negocieri, în contextul în care președintele l-a propus pe Vlase fără să se consulte cu liderii coaliției de la guvernare.
Potrivit unor surse politice, liderul PSD Liviu Dragnea l-ar prefera pe Claudiu Manda în locul lui Gabriel Vlase, scrie B1.
Potrivit sursei citate, săptămâna viitoare sau chiar peste două săptămâni ar urma să se discute propunerea făcută de Klaus Iohannis pentru șefia SIE. Asta pentru că discuțiile de culise ar fi destul de aprinse.
Pe de o parte, Călin Popescu Tăriceanu ar fi de acord cu numirea lui Gabriel Vlase, în timp ce Liviu Dragnea s-a declarat nemulțumit de propunere, precizând că aceasta va fi analizată în ședință și apoi își va spune un punct de vedere.

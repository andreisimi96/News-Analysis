Fata a intrat în şoc anafilactic după ce i-a fost făcută o injecţie cu antibiotic.
Anchetatorii au stabilit că tratamentul a omorât-o pe tânără, pentru că medicul nu i-a făcut testul care să arate dacă pacienta nu este alergică la substanţa injectată, după care doctorul i-a modificat fişa şi a menţionat că îi făcuse teste alergenice.
Asfel, doctoriţa ORL Carmen Braia a fost condamnată de Curtea de Apel Craiova la trei ani de închisoare cu suspendare, instanţa obligânduo să plătească daune morale de sute de mii de euro.
„Obligă doar inculpata Braia Carmen, în solidar cu partea responsabilă civilmente Spitalul Judeţean de Urgenţă Tudor Vladimirescu Târgu Jiu, la plata următoarelor sume: - 20.000 lei, reprezentând prejudiciu material, către părţile civile Tulic Radu şi Tulic Elisabeta; - echivalenţa în lei a sumei de 400.000 euro, cu titlu de daune morale, către părţile civile Tulic Radu şi Tulic Elisabeta; - echivalentul în lei al sumei de 10.000 euro, cu titlu de daune morale, către partea civilă Tulic Ioana. - echivalentul în lei al sumei de 10.000 euro, cu titlu de daune morale, către părţile civile Albici S. Gheorghe şi Tulic Elisabeta, în calitate de moştenitori ai defunctului parte civilă Albici Gh. Sandu. Mentine restul dispoziţiilor sentinţei care nu contravin prezentei decizii. (...) Definitivă", se arată în decizia magistraţilor Curţii de Apel Craiova.
De asemenea, lui Carmen Braia îi este interzisă practicarea profesiei pentru o perioadă de trei ani.

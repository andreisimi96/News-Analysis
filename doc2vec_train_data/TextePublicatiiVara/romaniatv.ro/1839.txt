EVALUARE NATIONALA 2018 EDU.RO. Elevii de clasa a VIII-a vor da o nouă probă a Evaluării Naționale. După ce au trecut peste proba scrisă la Limba Română, care s-a desfășurat luni, elevii vor da proba la Matematică. Mii de elevi din Timiș sunt așteptați la examen.
EVALUARE NATIONALA 2018 EDU.RO. La cea de-a doua probă a Evaluării Naționale, în Timiș sunt așteptați 4.840 de elevi, care vor da examen în 51 de centre.
A doua probă scrisă a Evaluării Naționale, cea la Matematică, se va desfășura în data de 13 iunie, iar ultima, cea de Limba şi Literatura Maternă, va avea loc în 14 iunie.
Rezultatele vor fi afișate în 19 iunie (până la ora 12:00). În aceeași zi, între orele 14:00 – 19:00, se vor putea depune contestații. În 23 iunie se vor afișa rezultatele finale.
La simularea Evaluării Naționale, din primăvara acestui an, din 4.783 de elevi care au dat examenul în Timiș, 2.598 au luat medii între 1 și 4,99. La Matematică, procentul de promovare al elevilor din Timiș a fost de 33 la sută.

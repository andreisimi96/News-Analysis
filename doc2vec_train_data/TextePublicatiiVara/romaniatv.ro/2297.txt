O nouă înregistrare explozivă din unitatea de elită a DNA! Fostul procuror general al Parchetului de pe lângă Curtea de Apel Ploiești, Liviu Tudose, devenise ținta procurorilor Lucian Onea și Mircea Negulescu, după ce a refuzat să facă denunțuri mincinoase la adresa lui Sebastian Ghiță și a lui Victor Ponta. În înregistrarea făcută de fostul deputat Vlad Cosma, Mircea Negulescu vorbește despre cum Liviu TUdose ar putea fi descoperit "spânzurat în pădure".
Vlad Cosma a prezentat, joi seară, o înregistrare în care procurorul Mircea Negulescu îi spune că îşi doreşte să îl vadă pe procurorul Liviu Tudose „spânzurat în pădure la Păuleşti”. 
„Am făcut referire la această înregistrare în declaraţia de la Înalta Curte, declaraţie în dosarul în care vedem aceste achitări. Este una din înregistrăile la care am făcut referire în dosarul de la Parchetul General în care sunt cercetaţi cei doi procurori, Mircea Negulescu şi Lucian Onea. Din momentul în care am fost audiat la Înalta Curte şi distinşii judecători de acolo au notat în declaraţii despre ce e vorba în înregistrare, deci am considerat că nu era momentul să o mai difuzez în spaţiul public, să nu se interpreteze că încercam să influenţez o decizie. Azi am aflat că ce am spus a fost verificat şi s-a dispus achitare. (...) Înregistrarea e din primăvara-vara 2016, moment în care domnii Liviu Tudose, Viorel Dosaru, Constantin Ispas şi Mihăilă erau în arest. Aceste măsuri de arest preventivă fuseseră iniţiate de unitatea „haules” de la Ploieşti, clanul domnului Negulescu, Domnul Negulescu, că speră să îl găsească pe Tudose spânzurat avea în spate o idee malefică. Negulescu îşi dorea să o aresteze şi pe soţia lui Tudose. Doamna e judecător la Curtea de Apel Ploieşti şi voia să-i însceneze o arestare pentru a-l determina psihic pe Tudose să recunoască faptele pentru care azi a fost achitat. (...) Aşa gândeau Mircea Negulescu şi Lucian Onea, cei care au lucrat la acest dosar”, a declarat Vlad Cosma, la Antena3. 
Vlad Cosma: Procurorul Mircea Negulescu a vrut să însceneze arestarea unei judecătoare, soţia lui Liviu Tudose
Fostul deputat Vlad Cosma a declarat că procurorul Mircea Negulescu voia să o aresteze pe o judecătoare, soţia fostului procuror al Parchetului de pe lângă Curtea de Apel Ploieşti, Liviu Tudose, cel care a fost achitat joi de ÎCCJ în dosarul lui Sebastian Ghiţă.

Simona Halep a fost întrebată cine a fost Roland Garros, dar  nu a ştiut să răspundă. După ce a părut stânjenită de moment, Halep a rugat-o pe ziarista care o întrebase să îi dea răspunsul. "A fost un aviator care a luptat în Primul Război Mondial", a aflat românca. "Ahh, da, am auzit, dar nu am fost atât de deșteaptă încât să o și spun. Grea întrebare!", a spus Simona.
Citeşte şi ROLAND GARROS 2018. Reacţia Andreei Petkovic când a aflat că va juca împotriva Simonei Halep
Maria Şarapova a fost pusă la fel în dificultate în aceeaşi zi: "Am citit acum multă vreme, dar poate îmi spuneți voi cine e", a fost răspunsul rusoaicei.
Eugene Adrien Roland Georges Garros (6 octombrie 1888 - 5 octombrie 1918) a fost un aviator şi pilot de vânătoare francez, în timpul Primului Război Mondial.
Pe 4 septembrie 1911, Garros a stabilit un record de altitudine de 3.950 de metri. După ce aviatorul austriac Philipp von Blaschke a zburat la înălțimea de 4.360 metri, Roland a mai realizat un record, ajungând să zboare la 5.610 de metri.
Pe 5 octombrie 1918, Roland Garros a fost doborât şi ucis în apropiere de Vouziers, Ardennes, cu o lună înaintea sfârşitului războiului şi cu o zi înainte de împlinirea vârstei de 30 de ani.

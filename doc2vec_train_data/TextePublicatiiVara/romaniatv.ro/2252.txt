Scandal după examenul de Evaluare Națională, în Prahova. Ștampila de control a fost aplicată peste unul dintre subiectele de la matematică și a schimbat datele problemei pe care elevii o aveau de rezolvat. Revoltați, părinții au depus un memoriu la Inspectoratul Școlar și cer reluarea probei.
Mulți elevi din Prahova au fost puşi în dificultate din cauza unei ştampile. Problema a fost identificată la Școala "Grigore Moisil", din Ploiești. Elevii dar și părinții cer reluarea examenului.
"În afara faptului ca lucrarile au fost mult mai grele faţă de anii precedenţi, mai pierd un punct din cauza greselii care s-a facut in scoala, din cauza tiparirii... Noi nu suntem multumiti, nu putem sa lasam problema asa", spune o mamă revoltată.
Potrivit România TV , o altă mamă spune că fiul ei a luat 10 la simulare, iar acum o să poiardă un punct din cauza acelei probleme. Elevii spun, de asemenea, că dacă problema era tiparita corect, era usor de rezolvat. 
Mai mulți părinți au semnat o petiție adresată Inspectoratului Școlar, prin care cer rezolvarea imediată a problemei.
"Noi nu avem niciun mod de a interveni in procedura de descarcare a subiectelor, numai in cazuri exceptionale in cazul in care intr-un centru se intrerupe furnizarea energiei electrice, noi putem interveni, putem descarca subiecte de rezerva pe care le putem pune la dispozitie", a declarat un inspector şcolar din Prahova.
Directorul Centrului de Examinare de la Şcoala Grigore Moisil, profesor de matematică, spune că niciun elev nu a semnalat vreo problemă pe durata examenului.
"E limpede ca aici intervine factorul de stres, pe care elevul identificand imediat litera O a incercat a demonstra ca VO perpendicular pe plan, in speta VO paralel cu planul MNP, conform cerintei, insa e limpede ca cineva care stie matematica nu putea să lua litera O, in urma demonstratiei", spune directoarea centrului examinare.
Dacă nu vor primi un răspuns favorabil, parinții sunt dispuși sa meargă în instanță pentru a-și face dreptate.

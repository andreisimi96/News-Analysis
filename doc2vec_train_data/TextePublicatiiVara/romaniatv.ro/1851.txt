Consiliului Interministerial de Siguranță Rutieră din cadrul ARR a avut o întâlnire în data de 6 iunie 2018 cu reprezentanţii RAR, APIA, ASF şi cei ai Direcţiei Poliţia Circulaţiei din cadrul Poliţiei Române , Tema principală a fost promovarea unui eventual proiect de lege care să interzică circulaţia maşinilor cu volan pe dreapta în România, sau/şi identificarea unor soluţii care să conducă la diminuarea numărului accidentelor produse de acestea pe teritoriul ţării. În ultimul an, numărul acestora a crescut alarmant.
Dat fiind faptul că există un precedent şi că, la Curtea Europeană de Justiţie, Lituania, Letonia şi Polonia, ţări care au vrut să interzică circulaţia autovehiculelor cu volan pe dreapta pe teritoriul ţărilor lor, au primit aviz nefavorabil, Consiliului Interministerial de Siguranță Rutieră din cadrul Autorităţii Rutiere Române a organizat în data de 6 iunie 2018 o primă întâlnire cu toate instituţiile implicate şi cei doi deputaţi, Beatrice Tudor și Gabriel Petrea, care îşi doresc să promoveze legea de interzicere a circulaţiei autovehiculelor cu volan pe dreapta pe teritoriul României.
Citeşte şi  Maşinile cu volanul pe dreapta ar putea fi interzise. Iniţiativa aparţine unui deputat
Grupul de lucru ar trebui să decidă dacă soluţia cea mai bună pentru România este interzicerea totală a circulaţiei unor astfel de vehicule sau dacă există anumite măsuri care pot fi luate de şoferi pentru a reduce inccidenţa accidentelor produse de aceste maşini din vina şoferilor care le conduc. Potrivit normelor în vigoare orice maşină înregistrată într-o ţară a Uniunii Europene poate circula peste tot în UE. După Brexit însă, maşinilor înregistrate în Marea Britanie le-ar putea fi interzisă libera circulaţie în ţările Uniunii. Rămân totuşi cu semnul întrebării maşinile înmatriculate în Malta, Cipru şi Irlanda, ţări în care se circulă de asemenea cu maşini cu volan pe dreapta, iar respectivele state rămân membre UE.
Continuarea articolului pe economica.net .
Comenteaza // Vezi comentarii
        Citeste mai mult despre:   

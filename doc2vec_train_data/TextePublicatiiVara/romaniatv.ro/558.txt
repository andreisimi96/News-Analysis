HOROSCOP 4 IUNIE 2018. Începe ziua cu horoscopul zilnic, care te ajută să afli cum îți va merge în dragoste, sănătate sau carieră. Horoscopul zilnic îți dezvăluie în fiecare dimineața ce spun astrele despre zodia ta, indiferent că ești Berbec, Taur, Gemeni, Rac, Leu, Fecioară, Balantă, Scorpion, Săgetător, Capricorn, Vărsător sau Pești. Previziunile astrologice zilnice te pot ajuta să iei deciziile corespunzătoare în ceea ce privește zodia ta. Horoscopul zilnic este bazat pe astrogramă interpretată de specialiști.
HOROSCOP 4 IUNIE 2018 Berbec (21 martie - 20 aprilie)
Presimţi că se apropie un eveniment care îţi inspiră o oarecare teamă dar, în loc să foloseşti timpul ce te desparte de acesta într-un mod constructiv, stai şi-ţi torni singur cenuşă în cap, lamentându-te întruna. Lucrurile ar putea fi gestionate cu bine, chiar dacă nu e vorba de un eveniment fericit, şi aceasta tocmai pentru că ai fost avertizat şi ai timp să le aranjezi pe toate în aşa fel încât să nu te afecteze urmările neplăcute. Zi mersi că mai ai câteva zile la dispoziţie pentru a te pregăti sufleteşte ca să treci cu brio peste acel hop.
HOROSCOP 4 IUNIE 2018 Taur (21 aprilie - 21 mai)
Afacerile merg bine, banii se adună uşor, pentru că ai idei excelente care pot atrage câştiguri frumuşele dacă sunt puse în practică. Dacă ieşi la cumpărături, te atrag lucrurile foarte moderne, încât nu ar fi de mirare să te întorci acasă cu o tabletă de ultimă generaţie sau cu o poşetă din ultima colecţie. Simţi nevoia să-ţi arăţi bunăstarea şi prin obiectele pe care le deţii, căci e o plăcere să ieşi la cumpărături azi, deoarece tot ce cumperi e ultra-modern, o formă excelentă să atragi atenţia şi să-ţi demonstrezi valoarea.
HOROSCOP 4 IUNIE 2018 Gemeni (22 mai - 21 iunie)
Ai alături de tine un om care îşi deschide inima în faţa ta tocmai pentru că are încredere deplină în sfaturile tale. Din prietenie sinceră, îi vei oferi ajutorul tău, convins că vei juca un rol cheie în rezolvarea problemei care îl macină. Nu eşti direct implicat emoţional, şi tocmai capacitatea de a rămâne detaşat de ceea ce trăieşte acesta te ajută să-i oferi un sfat corect şi concret. Îi vei câştiga respectul şi prietenia pentru o viaţă întreagă, pentru că simte că fără tine nu ar fi depăşit impasul.
HOROSCOP 4 IUNIE 2018 Rac (22 iunie - 22 iulie)
Timpul se dovedeşte a fi cel mai mare inamic al tău, pentru că trece incredibil de greu. Ai vrea să treci deja la etapa următoare, dar nu poţi încă, pentru că mai ai de rezolvat câte ceva pe nivelul pe care eşti acum şi de care simţi că nu mai scapi. De felul tău eşti mai rapid, mai dinamic, or această lentoare în care eşti blocat nu-ţi prieşte deloc, nu-ţi place, te face să fii ineficient şi să baţi pasul pe loc. Fă un efort să te supui ritmului în care evoluează lucrurile, fără să-ţi pierzi răbdarea şi interesul pentru ceea ce se ridică atât de greu.
HOROSCOP 4 IUNIE 2018 Leu (23 iulie - 22 august)
Unii se cam joacă azi cu nervii tăi, dar în loc să le dai satisfacţie, mai bine le răspunzi în doi peri, ca să nu vadă că te-ar deranja. Poţi pune pe figură o mască falsă ca şi cum totul ar fi perfect, chiar dacă în sinea ta te supără atitudinea lor obraznică, dar nu trebuie să le arăţi ce simţi. Mai mult, ai putea să întorci armele împotriva lor într-o manieră pe care ei nu o vor agrea, astfel încât ironia şi sarcasmul tău să-i dezarmeze complet. Ia-i tu pe ei peste picior şi nu-i mai lăsa să te rănească!
HOROSCOP 4 IUNIE 2018 Fecioara (23 august - 21 septembrie)
Nu trebuie să pleci urechea la problemele altora, de vreme ce tu ai azi un motiv de sărbătorit. Nu e dovadă de egoism faptul că râzi, când altul, alături plânge, pentru că nu poţi rezolva necazurile tuturor de pe pământ. Acum contează bucuria ta şi a celor care au contribuit la acest succes, deci nu te jena să te distrezi. Sunt unii care nu ştiu să se bucure de lucrurile bune pe care le au şi tot caută ceva ce nu vor obţine. Tu ai obţinut şi trebuie să profiţi de norocul tău, pentru că viaţa nu e echitabilă. În timp ce tu câştigi ceva, altul pierde, dar aşa e viaţa.
HOROSCOP 4 IUNIE 2018 Balanta (22 septembrie - 22 octombrie)
Nu merită să fii amabil chiar cu oricine, pentru că vei vedea că la vorbele tale amicale ţi se răspunde de multe ori cu tupeu, cu agresivitate. Alege-ţi modul de comunicare în funcţie de anturaj şi de subiectul despre care se vorbeşte, pentru că sunt situaţii în care trebuie să fii la fel de vehement în exprimare. A fi mereu împăciuitor şi blând nu e în avantajul tău, pentru că vor veni alţii cu personalitate puternică care te vor da deoparte. Luptă pentru dreptul tău la replică!
HOROSCOP 4 IUNIE 2018 Scorpion (23 octombrie - 21 noiembrie)
Joci un rol important într-un proiect de care depind şi alţii. Îţi dai seama ce responsabilitate imensă porţi pe umeri şi faci tot ce poţi ca să nu-i dezamăgeşti. Eşti în poziţia de creator, de strateg, de învăţător pentru alţii, pentru că lumea presupune că tu deţii deja toate informaţiile de a ajunge la succes şi te urmează întocmai. Da, poate eşti cel mai potrivit pentru ceea ce se petrece acum, dar trebuie să recunoşti că, deşi eşti în fruntea plutonului, şi tu mai înveţi încă din mers. Recunoşti că nu le ştii sau nu le poţi tu chiar pe toate, ci chiar şi aşa mai ai încă surprize de transformat în experienţă!
HOROSCOP 4 IUNIE 2018 Săgetător (22 noiembrie - 20 decembrie)
Te preocupă mult viitorul profesional şi iei de pe acum unele măsuri care vor avea efecte benefice cu privire la poziţia ta la serviciu sau la profesiunea ta privită în perspectivă mai îndepărtată. Te înscrii la un curs, te gândeşti să urmezi o nouă facultate sau şeful îţi face o propunere de nerefuzat care poate implica şi preluarea unor responsabilităţi mai mari decât înainte. Eşti mulţumit de ceea ce se prefigurează la orizont, convins că e un pas înainte pentru tine, ca profesionist.
HOROSCOP 4 IUNIE 2018 Capricorn (21 decembrie - 19 ianuarie)
Cineva îţi oferă o mână de ajutor, dar ceva îţi spune să nu accepţi atât de repede, de parcă ai presimţi că în spatele aparentelor bune intenţii, s-ar ascunde şi un interes negativ. Nu mai fi atât de suspicios, nimeni nu-ţi vrea răul, dar azi ai tendinţa de a vedea chiar şi în cele mai sincere gesturi de apropiere semne de ostilitate şi adversitate. Cel care este acum alături de tine chiar îşi oferă prietenia pe tavă, numai tu eşti cel care respinge totul cu teamă, ca nu cumva să te încrezi în cine nu merită.
HOROSCOP 4 IUNIE 2018 Vărsător (20 ianuarie - 18 februarie)
Uneori eşti nevoit să mai faci şi compromisuri pentru a face lucrurile să meargă mai departe. Eşti în faţa unui sacrificiu care merită făcut, îl poţi face, ca atare nu te mai gândi că ţi-ai călca pe orgoliu cu această ocazie! Când vei vedea ce bine se aşează lucrurile după aceea, te vei felicita singur că ai făcut asta, fără să te mai gândeşti la preţul plătit. Oricine plăteşte un tribut cât de mic pentru succesele pe care le obţine, deci acceptă şi tu, fără regrete!
HOROSCOP 4 IUNIE 2018 Pești (19 februarie - 20 martie)
Stresul te face să vezi în jur numai pericole şi piedici şi simţi că baţi pasul pe loc. Nu întâlneşti oameni care te pot ajuta cu adevărat în ceea ce ai de făcut, pentru că ai ghinionul de a atrage în calea ta oameni pesimişti, exagerat de critici, care comentează maliţios fiecare pas al tău, inamici care-ţi pun beţe în roate şi, în asemenea cadru tensionat, e şi normal să te copleşească gândurile negative. Luptă împotriva celor care ţi se opun cu atâta vehemenţă, pentru că efectele lor pot fi contracarate printr-o atitudine puternică, încrezătoare în forţele proprii şi neapărat... optimistă!

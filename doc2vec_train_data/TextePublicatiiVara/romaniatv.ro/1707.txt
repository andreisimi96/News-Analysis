Când ai lipsă de fier, începi să fii obosit și apatic sau nu te mai poți concentra bine. Pe lângă acestea, se ivesc și semne bizare sau fără o legătură cu vreo carență alimentară.
Furnicăturile în picioare
Dacă de la o vreme simţi nevoia să îţi mişti picioarele, dar simţi şi furnicături, acest lucru poate fi semnul unei deficienţe de fier. Este impoprtant să mergi la un consult medical.
Lipsa fierului încetineşte producţia de celule roşii din corp, de unde apare şi starea de oboseală. Anemia se tratează atât cu suplimente alimentare cu fier, la recomandarea medicului, dar şi printr-o dietă care presupune consumul de alimente bogate în fier, precum broccoli, cereale integrale, ficat de vită, spanac.
Apetitul de gheaţă sau de argilă
În cazul în care îţi este poftă de gheaţă, este unul dintre primele semne care indică anemia prin deficienţă de fier. Se pare că oamenii poftesc la cuburi de gheaţă pentru a-şi amorţi limba, care, nu de puţine ori, la persoanele care suferă de anemie, este uşor inflamată şi dureroasă.
O ciudăţenie care poate să indice lipsa de fier este o poftă inexplicabilă de a mânca pământ, argilă, carton. Este o afecţiune care poartă numele de pica.

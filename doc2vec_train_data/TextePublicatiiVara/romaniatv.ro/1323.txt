Pilozitatea excesivă, numită și hirsutism, este o urmare a producției excesive de hormon sexual masculin (testosteron), care are loc în organismul femeilor în cazul în care apar afecțiuni ale ovarelor sau suprarenalelor.
Bărbații au firul de păr mai lung și mai gros pe piept, spate și abdomen. Chiar dacă și femeile au păr în aceste zone, acesta este scurt, moale și fin, aproape invizibil sau palpabil. Însă, în momentul în care producția de hormon androgen crește, părul devine mai gros, adesea având un aspect masculin.
Mănâncă mai rar carne
Încearcă, pe cât posibil, să elimini carnea din alimentație, tutunul, alcoolul. Prepară în casă un suc din 200 ml de suc de morcov, 100 ml de suc de ţelină, 50 ml de suc de ceapă, amestecate cu puţin suc de mere, pentru a avea un gust plăcut.
Cantitatea obținută o împarți în 2. O parte o bei dimineaţa pe stomacul gol, cu o jumătate de oră înainte de masă, iar restul pe parcursul zilei, la puțin timp după masă.
Citeşte şi  Îţi pui masca asta şi scapi de părul de pe faţă. Reţetă simplă şi foarte eficientă
Ia drojdie de bere
Drojdia de bere este renumită pentru efectele sale extraordinare asupra întregului organism. Eficiența ei este susținută de multitudinea de vitamine, aminoacizi, oligoelemente şi minerale conținute care reglează procesele hormonale, împiedicând erupţiile acneice şi hirsutismul. Se poate urma o cură timp de zece zile, cu drojdie sub formă de comprimate.
Hirsutismul nu mai este considerat tocmai o problemă medicală, deoarece în prezent există foarte multe tehnici de îndepărtare a părului de pe corp, precum și tratamente de scădere a secreției anumitor hormoni. Pilozitatea excesivă poate însă scădea stima de sine a femeilor.
Din cauza stresului, părul poate începe să crească într-un mod incontrolabil, determinând pilozitatea excesivă. Din fericire, există hormoni care pot remedia situația.
Dacă nu vrei să urmezi un tratament medicamentos pentru hirsutism, atunci ai la îndemână câteva metode naturiste de îndepărtare a părului. Astfel, se recomandă scăderea în greutate în cazul persoanelor supraponderale, deoarece kilogramele în plus cresc gradul de hirsutism.
Masează cu suc de rostopască
Rostopasca provoacă căderea firului de păr, atât la nivelul sacului folicular, cât și în profunzime. Pentru asta e nevoie să ungi zonele cu pilozitate excesivă cu suc de rostopască proaspăt. Lasă-l să acţioneze câteva ore, după care cureți pielea cu apă călduță.

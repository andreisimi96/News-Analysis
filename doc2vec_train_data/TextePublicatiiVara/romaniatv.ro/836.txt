În ultimii ani industria alimentară a ajuns una dominată de falsuri. Asta după ce Ministerul Agriculturii a acceptat să se renunţe la standardele naţionale de calitate, stabilite pentru anumite tipuri de mezeluri. Salamul, cărnaţii olteneşti, parizerul, cărnaţii cabanos erau numai câteva din aceste produse. În total vorbim însă despre circa 20 de produse pentru care existau reţete bine stabilite.
Nici produsele lactate nu fac excepţie. Mâncăm iaurt cu adaos de amidon pentru a fi mai gros sau brânză care nu a văzut niciun strop de lapte.
Din păcate, deşi fiecare firmă şi-a făcut propriile standarde pentru produse, de multe ori nici acestea nu sunt respectate.

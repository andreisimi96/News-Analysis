Potrivit Poliţiei Judeţene Braşov, Serviciul de Investigare a Criminalităţii Economice, face, marţi, şase percheziţii domiciliare şi la punctele de lucru ale unor societăţi comerciale din municipiul Braşov în domeniul drepturilor de proprietate intelectuală.
"Este vorba despre combaterea comerţului cu mărfuri contrafăcute. La acţiune participă specialişti criminalişti şi echipe SAS din cadrul IPJ Braşov", anunţă poliţiştii.
Potrivit acestora, sunt vizate cinci persoane care vor fi duse la audieri.
Surse oficiale au precizat că percheziţiile au loc în Piaţa Astra din municipiul Braşov.

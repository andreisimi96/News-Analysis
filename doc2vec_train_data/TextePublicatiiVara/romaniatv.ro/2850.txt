RomaniaTV.net vă spune care e oferta de muncă disponibilă acum în industria ospitalităţii, pentru care angajatorii au făcut publice salariile nete oferite candidaţilor selectaţi pe posturile vacante, conform anunţurilor de recrutare publicate pe eJobs, cel mai mare site de recrutare din România. 
O firmă angajează pe posturile de bucătar, ospătar şi hostess, pe salarii cuprinse între 2.500 de lei net şi 4.500 de lei net lunar.
Candidatul potrivit pentru oricare dintre aceste posturi are trei - cinci ani experienţă pe un post similar, e energic, prezentabil, are abilităţi de comunicare şi de lucru în echipă, e rezistent la stres şi dispus să aibă program prelungit de lucru.
Angajatorii ofertează candidaţii cu salarii cuprinse între 2.500 de lei şi 4.500 de lei net lunar, în funcţie de pregătirea pe care o au. Detalii despre aceste locuri de muncă găsiţi în anunţul de recrutare care poate fi accesat la acest link.
Un hotel de patru stele din Bucureşti angajează pe posturile de îngrijitor hotel, ospătar, femeie de serviciu, cameristă, pe salarii nete cuprinse între 1.700 de lei şi 1.900 de lei lunar.
Ospătarii sunt ofertaţi cu salarii nete de 1.900 de lei lunar, iar pentru celelalte posturi salariile nete oferite de angajatori sunt de 1.700 de lei net lunar.
Amănunte despre aceste locuri de muncă găsiţi în anunţul de recrutare pe care îl puteţi consulta la acest link.
Subway angajează personal pe care-l ofertează cu salarii nete de 1.500 de lei pe lună.
Munca în acest post presupune consilierea clienţilor în alegerea celor mai potrivite produse, pregătirea produselor şi a comenzilor, întreţinerea curăţeniei la locul de muncă.
Pe lângă salariu, candidaţii selectaţi mai primesc şi tichete de masă, li se asigură masa şi li se oferă bonusuri în funcţie de vechime şi de performanţă.

Piața de purtabile este una surprinzător de diversificată. Include brățări, ceasuri și medalioane inteligente pe care le folosești în diverse circumstanțe. Dacă ești posesor de iPhone și te încântă teribil ecosistemul de produse Apple, sunt șanse destul de mari să te afli în posesia unui Apple Watch.
În privința funcționalității, Apple Watch îți permite să vezi toate notificările de pe telefon, să răspunzi la apeluri sau la mesaje și să monitorizezi mai multe particularități ale efortului fizic.
Unele persoane și-au cumpărat un smartwatch Apple în speranța că vor fi mai puțin distrase la volan. Având în vedere că mâna cu ceasul o ai pe volan și nu mai trebuie să cobori privirea către telefon, s-ar putea să existe un pic de adevăr în acea informație.

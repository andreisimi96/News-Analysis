CHEFI LA CUTITE 2018 LIVE VIDEO. În seara aceasta, de la 20:00 pe Antena 1, cei 16 concurenți rămași în competiție sunt hotărați să își pună în aplicare planurile pentru a-i pune în dificultate pe adversari, iar atmosfera "la cuțite" începe să se resimtă și între cei trei chefi. Dacă până acum alianțele îl excludeau pe chef Scărlătescu, se pare că în acest sezon prietenia sa strânsă cu chef Bontea este un mesaj transmis chefului cu tunica albastră, Florin Dumitrescu: ,
"L-am luat în vizor...prea ne-a torturat. Sezonul acesta îl terorizăm pe Florin, sper să nu ia nicio probă...doar să îi vedem expresia!". 
După ce a câștigat ultima confruntare pe echipe Cătălin Scărlătescu deține controlul, motiv pentru care el va stabili ce ingrediente surpriză vor fi atribuite fiecărei trupe de bucătari. La masa juraților vor sta oameni din zona rurală, care apreciază gustul mâncării simple și sunt obișnuiți cu savoarea bucatelor gătite după rețete tradiționale românești. Deși ușoară, cea de-a treia confruntare va lua o întorsătură neașteptată în momentul în care unul dintre cloșuri va dezvălui foie gras-ul, un capriciu culinar de lux: ,,Dacă primim cumva ficatul de rață..am încurcat-o!”, mărturisește chef Bontea.
Tocmai de aceea, sesiunea de gătit se va complica pentru una dintre echipe, care va fi nevoită să pregătească un preparat de lux în așa manieră încât să fie pe placul juraților din zona rurală: ,,Sunt sigur că chef Scărlătescu și-a făcut strategia astfel încât să ne încurce.".
Tot în această seară Florin Dumitrescu este hotărât să își ia revanșa, după ce a pierdut în primele confruntări doi "ștrumfi jedi". Deși echipa sa este în minoritate, juratul nu lasă armele jos și mărturisește că are un as în mânecă:
"Această brățară albastră din piele de piton este primită de la tatăl meu. Cred că înseamnă ceva, mai ales că a fost o pură coincidență. Cred că de astăzi, de când o voi avea la mână..vom începe să gătim altfel.". Nici bucătarii săi nu se lasă bătuți și își propun să le ofere celorlalți o lecție, despre cum istoria poate fi rescrisă în orice moment: ,,Astăzi ne simțim ca la război. Ne pot da să gătim lăcuste, sau gândaci, noi nu plecăm acasă!", afirmă aceștia, potrivit Antena 1.
Savoarea mâncării tradiționale românești stă la baza confruntării din aceastăseară. Care sunt echipele care vor respecta tema, cine va fi nevoit să gătească cu foie gras, dar și ce preparat va câștiga inimile și voturile juraților rămâne de văzut diseară la ,,Chefi la cuțite”, de la ora 20:00.

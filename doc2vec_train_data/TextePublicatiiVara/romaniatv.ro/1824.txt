Cunoașterea ordinii corecte de aplicare a produselor cosmetice este necesară, plus că fiecare sezon implică anumiți pași. Mai mult, trebuie ținut cont de tipul de piele avut, deoarece el joacă un rol important în modul în care arată machiajul final. Nu pentru toate femeile machiajul este o sarcină ușoară, chiar deloc.
Iată care este ordinea în care se aplică corect produsele cosmetice pe piele:
Cremă de zi și primer
Începe prin a pregăti pielea pentru machiaj. Aplicarea unei creme de zi și a unui primer este ceea ce ai nevoie pentru ca machiajul să reziste mai mult, fiind considerate produsele cosmetice de bază. Dacă ai tenul gras, ar trebui să optezi pentru unul mat. Pentru ten uscat, ar trebui să alegi un primer cremos, care va pătrunde în piele și o va lăsa catifelată.
Fond de ten și corector
Aplicarea fondului de ten și a corectorului este următorul pas. Dacă fondul de ten este lichid, atunci îl folosești înainte de corector. Însă, dacă fondul de ten este sub formă de pudră, recomandat este să începi cu corectorul.
Tuș/creion, rimel și fard de pleoape
Am ajuns la machiajul ochilor. Începe prin a trasa o linie subțire de tuș/creion, în funcție de evenimentul la care mergi. Continuă cu rimelul și fardul de pleoape, însă nu uita de sprâncene. Evidențiază-le cu ajutorul unui creion.
Citeşte şi  Tendinţe de machiaj primăvară vară 2018
Blush-ul este necesar pentru ca obrajii să aibă o nuanță roșiatică. Dacă machiajul este de zi, nu folosi o nuanță închisă. Poți face acest lucru dacă mergi la un eveniment seara. Blush-ul este opțional. Sunt multe femei care nu obișnuiesc să-l includă în machiajul lor.
Și la machiajul buzelor trebuie ținut cont de eveniment și zi, când vine vorba de culoare. Aplică un strat de ruj pe buze, conturându-le cu atenție, fără să depășești linia buzelor. Șterge excesul cu un șervețel, apoi aplică din nou. Acest truc oferă rezistență rujului.

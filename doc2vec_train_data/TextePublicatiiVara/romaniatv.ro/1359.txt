PROGNOZA METEO. Meteorologii anunţă că regimul termic va fi în continuare caracterizat de valori mai ridicate decât cele climatologic specifice perioadei, însă treptat gradul de instabilitate atmosferică va fi în creştere. La începutul săptămânii viitoare, vremea va fi instabilă. Temporar înnorãrile vor fi accentuate şi se vor semnala averse, descărcări electrice şi intensificări de scurtă durată ale vântului în vestul, centrul şi nordul ţării, în zonele montane şi submontane şi pe arii mai restrânse în restul teritoriului.
PROGNOZA METEO ÎN ŢARĂ. Cerul va fi variabil, cu înnorări temporar accentuate, averse, descărcări electrice şi intensificări de scurtă durată ale vântului pe arii restrânse, în prima parte a nopţii îndeosebi la munte, iar apoi cu precădere în regiunile sud-vestice. Ploile vor putea avea şi caracter torenţial, punctiform se pot acumula cantităţi de apă mai însemnate şi vor fi posibile cãderi de grindină. Temperaturile minime vor fi cuprinse între 10 şi 20 de grade, uşor mai ridicate în Dealurile de Vest.
PROGNOZA METEO BUCUREŞTI. Cerul va fi variabil, iar vântul va sufla slab pânã la moderat. Temperatura minimă va fi de 15...17 grade.
PROGNOZA METEO SAMBATA. Regimul termic va fi în continuare caracterizat de valori mai ridicate decât cele climatologic specifice perioadei, însă treptat gradul de instabilitate atmosferică va fi în creştere. Cerul va fi variabil, cu înnorări temporar accentuate averse, descărcări electrice şi intensificări de scurtă durată ale vântului ce pot lua aspect de vijelie în special după - amiaza în zonele montane şi submontane şi pe arii mai restrânse în rest, iar seara şi noaptea cu precădere în regiunile sud-vestice. Ploile vor avea şi caracter torenţial, astfel că în intervale scurte de timp sau prin acumulare, cantităţile de apă pe spaţii mici vor fi mai însemnate şi vor fi consemnate cãderi de grindină. Temperaturile maxime se vor încadra în general între 24 şi 32 de grade, iar cele minime vor fi cuprinse între 11 şi 21 de grade.
PROGNOZA METEO BUCUREŞTI. Regimul termic va fi în continuare caracterziat de valori mai ridicate decât cele climatologic specifice perioadei. Cerul va fi variabil, cu înnorãri temporar accentuate în a doua parte a zilei şi pe parcursul nopţii când probabilitatea de apariţie a ploilor de scurtă durată va fi în creştere. Vântul va sufla slab şi moderat. Temperatura maximă va fi de 31...32 de grade, iar cea minimã va fi de 16...17 grade.
PROGNOZA METEO DUMINICA. Gradul de instabilitate atmosferică se va menţine ridicat în vestul, nord-vestul şi centrul ţării precum şi în zonele montane şi submontane, unde în special după orele prânzului temporar înnorările vor fi accentuate şi se vor semnala averse, descărcări electrice şi intensificări de scurtă durată ale vântului ce pot lua aspect de vijelie. Ploile vor avea şi caracter torenţial, astfel că în intervale scurte de timp, izolat se vor înregistra cantităţi de apă mai însemnate şi va cădea grindină. În restul teritoriului, cerul va fi variabil, iar astfel de fenomene se vor semnala pe arii restrânse şi la cote mai reduse. Temperaturile maxime se vor încadra între 24 de grade pe litoral şi 32 de grade în Lunca Dunãrii, iar cele minime între 11 şi 20 de grade.
PROGNOZA METEO BUCUREŞTI. Cerul va fi variabil, cu înnorări temporar accentuate în special spre seară când vor fi posibile ploi de scurtă durată şi descărcări electrice. Vântul va sufla slab şi moderat. Temperatura maximă va fi de 30...31 de grade, iar cea minimă de 16...18 grade.
PROGNOZA METEO LUNI. Vremea va fi instabilă. Temporar înnorările vor fi accentuate şi se vor semnala averse, descărcări electrice şi intensificări de scurtă durată ale vântului în vestul, centrul şi nordul ţării, în zonele montane şi submontane şi pe arii mai restrânse în restul teritoriului. Ploile vor avea şi caracter torenţial, izolat cantităţile de apă vor fi mai însemnate şi vor fi posibile căderi de grindină. Temperaturile maxime se vor situa, în general, între 24 şi 33 de grade, iar cele minime vor fi cuprinse între 11 şi 21 de grade.
PROGNOZA METEO BUCUREŞTI. Cerul va fi variabil, cu înnorări temporar accentuate mai ales spre seară şi în cursul nopţii când se vor semnala ploi de scurtă durată şi descărcări electrice. Vântul va sufla slab şi moderat cu unele intensificări în timpul ploilor. Temperatura maximă va fi de 29...30 de grade, iar cea minimă de 17...19 grade.
PROGNOZA METEO MARTI - Gradul de instabilitate atmosferică se va menţine ridicat în majoritatea regiunilor. Cerul va fi variabil, cu înnorări temporar accentuate, averse, descărcări electrice şi intensificări de scurtă durată ale vântului în nord şi centru, la deal şi la munte şi pe arii mai restrânse în restul teritoriului. Ploile vor putea avea şi caracter torenţial, iar pe spaţii mici se vor putea înregistra cantităţi de apă mai însemnate. Temperaturile maxime se vor încadra, în general, între 25 şi 33 de grade, iar cele minime între 12 şi 21 de grade.
PROGNOZA METEO MIERCURI, JOI si VINERI - Regimul termic va fi caracterizat de valori apropiate de cele specifice perioadei, exceptând prima zi a intervalului când în regiunile sudice valorile diurne se vor situa în continuare peste mediile multianuale. Gradul de instabilitate atmosferică se va menţine ridicat în majoritatea regiunilor.

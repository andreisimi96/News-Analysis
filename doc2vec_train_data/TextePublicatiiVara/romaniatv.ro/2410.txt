Circulaţia va fi oprită, în noaptea de vineri spre sâmbătă, pe Autostrada A1, în intervalul 22.00 - 7.00, la Lancrăm, judeţul Alba, pentru lucrări de reparaţii şi asfaltare în sensul giratoriu. Şoferii sunt sfătuiţi să folosească celelalte ieşiri de pe autostradă.
Centrul nfotrafic din Inspectoratul General al Poliţiei Române anunţă că, în noaptea vineri spre sâmbătă, în intervalul orar 22:00 – 07:00, circulaţia rutieră va fi oprită la kilometrul 309, la ieşirea către Lancrăm de pe Autostrada A1 Sibiu – Deva, pe sensul de mers către Sibiu.
În zonă se fac lucrări de frezare şi asfaltare în sensul giratoriu.
Conducătorii auto sunt sfătuiţi să folosească ieşirile de pe autostradă, de dinainte de Lancrpm, respectiv de la kilometrii 304 sau 312.

Nu incape indoiala ca este foarte stresata. Dar cine o streseaza mai mult: copiii sau sotul? 
Un studiu realizat de revista Today a scos la iveala adevarul. Esti pregatit sa-l afli? 
Ce le streseaza pe femei
La studiu au participat peste 7.000 de femei. Nivelul de stres mediu a fost pozitionat la 8,5 din 10. Cel mai mare stres al lor este ca nu isi vor termina sarcinile pentru ziua respectiva. Trei din patru femei participante la studiu au declarat ca pe umerii lor cad majoritatea sarcinilor casnice si educatia copiilor. Una din cinci femei spune ca nu primeste suficient ajutor din partea sotilor, iar acest lucru le streseaza la culme.
Mai mult, un studiu realizat la Universitatea din Padova a scos la iveala faptul ca dupa ce isi pierd sotia, sanatatea barbatilor se deterioreaza constant. In schimb, dupa ce le moare sotul, vaduvele devin mai sanatoase si se recupereaza rapid dupa perioadele de stres si depresie. Ipoteza cercetatorilor este ca barbatii se bazeaza mai mult pe suportul femeilor decat viceversa. 
Ce fac barbatii?
Nu mai putin de 46% dintre femeile care au participat la studiul revistei Today au declarat ca cel mai mult le streseaza sotii. Pe locul al doilea s-au situat copiii.
Femeile au declarat ca asteapta mai mult suport din partea sotilor, sa iasa mai mult cu copiii, sa ii duca la doctor, sa faca teme cu copiii. Si, desi ambii parteneri au job-uri full-time, aceste actiuni intra tot in sarcina femeilor.
Ce ar trebui facut? Daca esti de parere ca sotul face mai putine lucruri decat ti-ai fi dorit, vorbeste cu el. Faceti o lista cu sarcinile zilnice si cadeti de acord asupra impartirii acestora, astfel incat sa fie echitabil. Puteti face o agenda comuna, astfel incat sa stie fiecare ce are de facut si sa nu uite datele importante.

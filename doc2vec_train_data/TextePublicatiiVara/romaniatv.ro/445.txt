Salvamontiştii din Argeş intervin pentru recuperarea unei turiste care a alunecat pe o fâşie de zăpadă în zona lacului Calţun din Munţii Făgăraş şi s-a lovit de stânci, suferind mai multe traumatisme.
Potrivit Salvamont, turista a alunecat pe o fâşie de zăpadă în zona lacului Calţun şi s-a lovit de stânci, suferind mai multe traumatisme la cap şi la spate.
Condiţiile meteo nu permit intervenţia unui elicopter.
Salvamontiştii sibieni din baza Bâlea pregătesc o echipă care să intervină la nevoie.

România a intrat mai greu în ritmul partidei. Austriecele au condus în prima parte chiar și cu două puncte, 5-3. România a revenit și a intrat la pauză cu un avantaj de două goluri.
Austria a demonstrat că victoria obținută în sala proprie contra Rusiei, scor 27-25, nu a fost o întâmplare și a ținut aproape de tricolore. Cu 3 minute înaintea finalului au reușit chiar să egaleze. Româncele au avut nervii mai tari și s-au impus în final, scor 27-25.
România are nevoie de o victorie în ultimul meci din grupă, contra Portugaliei, pentru a-și asigura primul loc în grupă. România ar fi astfel cap de serie la tragerea la sorți a Campionatului European de anul acesta, din Franța.

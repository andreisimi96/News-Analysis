Executivul va putea emite ordonanţe pe perioada vacanţei parlamentare, până pe 31 august 2018, în domeniile fondurilor europene, agriculturii şi dezvoltării rurale, afacerilor interne,sănătăţii, transporturilor, finanţelor publice şi economiei, culturii şi identităţii naţionale şi comunicaţiilor şi societăţii informaţionale. De altfel, Guvernul este abilitat să proroge sau să modifice unele termene din actele normative cu putere de lege.
PNL şi USR au votat împotriva acestei iniţiative, pe motiv că există mai multe ''hibe'' şi că proiectul de lege naşte suspiciuni.

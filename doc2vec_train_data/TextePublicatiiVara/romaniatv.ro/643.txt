După ce a trecut prin clipe de cumpănă, Dan Voiculescu se reface în sânul familiei. Omul de afaceri a postat pe blogul său personal o serie de fotografii în care petrece timp prețios cu nepoțeii săi.
Recent, Dan Voiculescu a suferit o operație extrem de grea la un spital din București. ”Pe 14 mai 2018 am fost operat la un spital din București de către o echipă de medici români de o calitate profesională și morală extraordinară, cărora le mulțumesc. Operația a durat peste 10 ore și a fost complicată. Acum mă simt bine și sper că această operație să-mi prelungească viața astfel încât să mai pot construi” ,a mărturisit Dan Voiculescu pe blogul său personal.

UPDATE: Ministrul de Externe rus Serghei Lavrov a respins acuzaţia Ucrainei potrivit căreia Moscova se află în spatele uciderii jurnalistului rus Arkadi Babcenko la Kiev, apreciind că acuzaţia face parte dintr-o campanie dusă împotriva Rusiei, relatează TASS, citată de miercuri Reuters.
Soţia lui Arkadi l-a găsit în apartament, marţi, în stare de inconştienţă şi l-a transportat la spital, unde nu a mai putut fi salvat.
Surse apropiate guvernului ucrainean acuză Moscova de comiterea acestui asasinat, în seara zilei de 29 mai. 
Jurnalistul şi scriitorul Babcenco se exilase, practic, în apartamentul său din Kiev, după ce făcuse mai multe dezvăluiri despre implicarea Rusiei în conflictul din Estul Ucrainei. Moartea reporterului de război a provocat o undă de şoc în rândul jurnaliştilor ruşi.
Soţia jurnalistului se afla în baie când s-a produs tragedia şi a auzit o împuşcătură. Când a ieşit din baie, l-a găsit pe soţul ei plin de sânge, potrivit şefului Poliţiei din Kiev, Andrei Kritcenko, informează Interfax din Ucraina. 
Jurnalistul părăsise Rusia în Februarie, 2017, după ce a dezvăluit că a primit nişte ameninţări. A plecat mai întâi din Cehia şi apoi, în Israel şi ulterior s-a instalat în Kiev.
Un conseiller al ministrului de Interne, deputatul Anton Gueracivcenko, a afirmat că Rusia s-ar ascunde în spatele acestui asasinat. "Regimul lui Putin îi vizează pe cei pe care nu pot să-i intimideze sau să-i înlăture prea uşor", a scris consilierul pe pagina sa de Facebook.

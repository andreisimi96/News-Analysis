Acest obicei la care apelează o mulțime de oameni ca să se "ferească" de deochi se pare că n-are nicio legătură cu Ortodoxia, după cum a explicat Părintele Calistrat Chifan, de la mănăstirea Vădiceni din Iași, printr-o postare pe Facebook, potrivit  a1.ro .
Citeşte şi  Mesajul Părintelui Calistrat, pentru mamele care apelează la bone: Vă distrugeţi izvorul sentimentelor
"Foarte multă isterie și foarte multă agitație legat de faptul că noi am importat sărbători din occident și le-am adus în Romania, iar în felul acesta desacralizăm creștinătatea și ortodoxia! Dar când te duci să îți citească în cafea sau în cărți, cu dama de verde în cărare și cu ghiocul prin cimitir să cauți strigoi sau moroi, când de Sfântul Andrei umbli cu usturoi și cu ciorapi întorși pe dos, sau cu ața roșie la mână de deochi și tămâie prin buzunare... nu-i tot un Halloween?", a scris Părintele Calistrat, pe Facebook.
De asemenea, el a spus că "exagerarea nu face parte din tabieturile unui ortodox cuminte și obișnuit".

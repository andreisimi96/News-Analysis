Construcția și întreținerea autostrăzii Ploiești - Brașov în Parteneriat Public Privat va costa două miliarde de euro, au spus sursele Economica.net , care au menționat că suma nu include și plățile de disponibilitate.
"Plățile de disponibilitate la PPP reprezintă doar o poliță de asigurare pentru potențialul investitor, pentru a avea certitudinea că nu riscă să piardă bani", explică sursele.
Ele nu au precizat valoarea acestor plăți însă au exclus posibilitatea să ajungă la 300 de milioane de euro pe an, nivel estimat pentru un cost total final de aproape 9 miliarde de euro, vehiculat în cazul autostrăzii Comarnic - Brașov în urmă cu trei ani.
În ceea ce privește taxa, aceasta va fi de aproximativ 1,5-1,75 euro pe osie la la 100 km, mai spun sursele. Adică 3 - 3,5 euro pe 100 km.

Potrivit ISU Satu Mare, o persoană aflată pe câmp, cu două oi, în satul Gelu, a fost lovită de trăsnet. Un echipaj SMURD a ajuns în zonă, însă nu a mai putut salva persoana, fiind declarat decesul. Şi animalele au murit.
De asemenea, acoperişul unei case din localitatea Turţ şi opt tone de fân au ars în urma incendiului produs de trăsnet.
Şi în localitatea Bixad au intervenit pompierii, pentru a stinge două incendii izbucnite la acoperişurile caselor.
Judeţul Satu Mare s-a aflat, sâmbătă, sub atenţionare cod galben de furtuni.

Cum ar fi să ai mai mult timp la dispoziție, doar pentru tine? Cum ar fi să scapi de statul la coadă pentru plata impozitelor și taxelor locale? Direcția Generală de Impozite și Taxe Locale Sector 4 te ajută să economisești nu numai bani, ci și timp. Contribuabilii sectorului 4 își pot achita impozitele și taxele locale, inclusiv amenzile, atât on-line, cât și prin alte metode moderne de plată la distanță, cum ar fi metoda direct debit și metoda de plată prin serviciul Westaco Express. 
Direcția Generală de Impozite și Taxe Locale Sector 4 susține și promovează în mod continuu importanța și posibilitatea contribuabililor sectorului 4 de a recurge în mod frecvent la modalitățile moderne de plată la distanță a impozitelor și taxelor locale, evitând în acest sens cozile de la ghișeele instituției și pierderea timpului cu deplasarea la sediile instituției.
Astfel, impozitele și taxele locale, inclusiv amenzile, pot fi plătite la nivelul sectorului 4 cu ajutorul următoarelor instrumente de plată:
plata on-line pe site-ul propriu www.dgitl4.ro prin accesarea link-ului https://online.dgitl4.ro/index.aspx ;
plata on-line pe site-ul www.ghiseul.ro prin accesarea link-ului https://www.ghiseul.ro/ghiseul/public ;
plata prin internet banking;
debitare directă prin intermediul conturilor și/sau cardurilor deschise la băncile comerciale B.R.D. Groupe Societe Generale și Raiffeisen Bank;
plata prin serviciul Westaco Express implementat în stațiile de benzinărie OMV.
Plata on-line este un instrument de plată electronic cu ajutorul căruia prin intermediul unui card bancar se poate efectua plata pe un website.
Plata prin internet banking este un instrument de plată bancar electronic cu ajutorul căruia prin intermediul unui card bancar se poate efectua plata.
Plata prin metoda direct debit reprezintă un transfer bancar automat prin intermediul căruia banca intermediază plățile de impozite și taxe locale către organul fiscal local, pe baza acordurilor existente între contribuabil și banca, respectiv între bancă și organ fiscal local.
1) Plata on-line prin intermediul site-ului www.dgitl4.ro se poate face de către orice fel de entitate (persoană fizică, persoană juridică și persoană fizică autorizată, etc) . Pentru a plăti on-line impozitele și taxele localepe site-ul propriu www.dgitl4.ro prin accesarea link-ului https://online.dgitl4.ro/index.aspx este necesar să parcurgeți următoarele etape:
accesați link-ul http://www.dgitl4.ro/wp-content/uploads/2018/01/F-16-Cerere-actordare-credentiale-E-tax.pdf și descărcărcați formularul F-16 – Cerere alocare user si parola E-tax;
transmiteți formularul F-16 completat însoțit de copie de pe actul de identitate, certificată ,,conform cu originalul”, pe adresa de e-mail online@dgitl4.ro și așteptați primirea credențialelor(,,utilizator” și ,,parolă”);
accesați link-ul https://online.dgitl4.ro/index.aspx în orice moment pentru a efectua plata prin logarea în contul dumneavoastră cu ajutorul credențialelor obținute;
în cazul în care aveți probleme trimiteți un mesaj pe online@dgitl4.ro și precizați care sunt acestea.
2) Plata on-line prin intermediul site-ului www.ghiseul.ro se poate face doar de către persoane fizice. Pentru a plăti on-line impozitele și taxele localepe site-ul www.ghiseul.ro prin accesarea link-ului https://www.ghiseul.ro/ghiseul/public este necesar să parcurgeți următoarele etape:
în situația în care ați optat pentru secțiunea ,,solicitare date de acces la sediul instituțiilor publice”
accesați link-ul http://www.dgitl4.ro/wp-content/uploads/2017/06/F-15-Cerere-SNEP.pdf și descărcărcați formularul F-15 – Cerere alocare user si parola SNEP;
transmiteți formularul F-15 completat însoțit de copie de pe actul de identitate, certificată ,,conform cu originalul”, pe adresa de e-mail online@dgitl4.ro și așteptați primirea credențialelor(,,utilizator” și ,,parolă”);
accesați link-ul https://www.ghiseul.ro/ghiseul/public în orice moment pentru a efectua plata prin logarea în contul dumneavoastră cu ajutorul credențialelor obținute;
în cazul în care aveți probleme trimiteți un mesaj pe online@dgitl4.ro și precizați care sunt acestea.
3) Pentru a plăti impozitele și taxele locale prininternet banking nu este nevoie decât să dețineți un cont curent deschis la o bancă comercială și să aveți eliberat, de către banca dumneavoastra, un token sau un utilizator/parola pentru plata prin internet banking.
4) Pentru a plăti impozitele și taxele locale prinmetoda debitării directe este necesar să parcurgeți următoarele etape:
deplasarea la băncile comerciale B.R.D. Groupe Societe Generale și Raiffeisen Bank (urmează încheierea de contracte și cu alte bănci) în vederea ridicării și semnării unui contract de mandat privind plata prin debitare directă;
asigurarea resurselor financiare în conturi și/sau carduri necesare acoperirii debitelor fiscale datorate;
plata de către bancă a debitelor fiscale în mod automat, la data scadentă, în numele dumneavoastră.
Scăpați definitiv de grija plății impozitelor și taxelor locale semnând un mandat de debitare prin care împuterniciți banca să facă plata impozitelor și taxelor locale, în mod automat, la data scadentă, pe baza deciziei de impunere ce ține loc de factură, la termenul stabilit de dumneavoastră.
Contribuabilul are posibilitatea să verifice on-line debitarea făcută și are astfel, controlul asupra operațiunilor efectuate din contul său.
Prin acest mandat orice persoană se obligă ca la data scadentă să aibă în cont cel puţin suma necesară pentru plata impozitelor și taxelor locale. Datele scadente vor fi ultimile zile lucrătoare de dinaintea expirării termenului de plată pentru plata impozitelor și taxelor locale, respectiv 31 martie și 30 septembrie.
5) Pentru plata prin serviciul Westaco Express implementat în stațiile de benzinărie OMV – este suficient sa va prezentati la statiile de alimentare OMV partenere de pe teritoriul Romaniei cu o copie CI a celui pentru care doriti sa faceti plata.
Avantaje principale ale acestor modalități de plată:
nu trebuie să vă mai prezentați la ghișeele instituției noastre în vederea efectuării plății impozitelor și taxelor locale;
confort, rapiditate și independență geografică și temporală;
nu vă percepem comision.

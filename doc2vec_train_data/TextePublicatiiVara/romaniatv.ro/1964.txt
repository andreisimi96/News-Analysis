Regele Tribal Tchiffi Zae Jean Gervais al căpeteniilor Krou din Coasta de Fildeș a fost botezat ortodox de către Ieromonahul Dionisie de la Mănăstirea Cutlumuș, de pe Muntele Athos. Inițial s-a raportat de către Uniunea Jurnaliștilor Ortodocși numai faptul că un rege african a fost botezat de către Ieromonahul Dionisie de la Mănăstirea Cutlumuș, primind numele creștin David.
Potrivit blogului Sfântul Munte Athos , ulterior s-a aflat că este vorba de regele tribal Tchiffi Zae Jean Gervais al căpeteniilor Krou din Coasta de Fildeș. Regele Tchiffi Zae Jean Gervais este Secretar General Permanent al Forumului Regilor, Prinților, Șeicilor și Liderilor Tradiționali Africani, care a fost constituit în August 2008 în Benghazi, Libia, și își are sediul în Sirte, Libia.
Este de asemenea Prim Cancelar al Regatelor Africane Unite, o platformă non-politică de propagandă pentru dezvoltare socială care funcționează în sprijinul Președintelui și al Guvernului Național, al instituțiilor și oamenilor, pentru realizarea Planurilor de Dezvoltare Națională.

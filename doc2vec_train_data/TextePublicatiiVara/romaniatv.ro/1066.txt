Andra Mădularu era studentă în anul IV, la Facultatea de Drept a Universităţii Ovidius din Constanţa. Miercuri după-amiază i s-a făcut rău în timp ce era la cursuri. Potrivit primelor informaţii, Andra ar fi făcut un infarct. Medicii care au sosit imediat la faţa locului au încercat în zadar să o resusciteze.
Asociația Europeană a Studenților la Drept (ELSA), în cadrul căreia Andra era membră activă, a transmis un mesaj de condoleanțe familiei și prietenilor.
"O inimă mare a încetat să bată.
Un suflet nobil s-a ridicat la cer!
Deplângem, cu nemărginită durere, stingerea neașteptătă din viață a celei care ne-a fost colegă și prietena, ANDRA MĂDULARU.
Familia, colegii și prietenii trăiesc în aceste zile această pierdere cu o adâncă durere în suflet.
Sincere condoleanțe familiei îndurerate!
Dumnezeu s-o odihnească în pace!", se arată în mesaj.
"Cu multă tristețe și durere în suflet va anunțăm dispariția fulgerătoare a studentei noastre Andra Mădularu, Drept anul IV, membru activ ELSA. Drum bun printre îngeri, suflet tânăr!", este mesajul apărut pe pagina de Facebook a Facultății de Drept și Știinte Administrative - Universitatea "Ovidius".
Alte mesaje de condoleanțe au fost postate de prietenii Andrei:
"Ai plecat la îngeri lăsându-ne pustiiți de durere. Ai plecat la ingeri să îi inveselești pe ei dragă Andra Madularu. Domnul să aiba grija de sufletul tău, copil drag"
"Andra Madularu ai fost un om minunat și ne-ai dat și tu o lecție despre cât de fragilă e viața.
O pasăre, cât trăiește, mănâncă furnici. Dar atunci când pasărea moare, furnicile o mănâncă pe ea".

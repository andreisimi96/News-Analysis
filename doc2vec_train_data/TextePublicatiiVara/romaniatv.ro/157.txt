Ionuț Sugacevschi a revenit în țară alături de colegii săi din echipa Războinicilor, dar și de câștigătorul Exatlon 2018, Vladimir Drăghia. El a făcut un live pe Facebook, în cadrul căruia a făcut primele declarații de după ce a ratat marele premiu.
După finala Exatlon, în care Faimosul Vladimir Drăghia a câștigat marele premiu de 100.000 de euro, Ionuț i-a cerut iertare soției sale pentru că nu a obținut banii cu care ar fi făcut cu aceasta o nuntă ca în povești.
Vladimir s-a oferit atunci să îi plătească nunta, dar se pare că oferta sa nu a fost pe placul Războinicului. Într-un live făcut pe Facebook la întoarcerea în țară, Ionuț "Jaguarul” a oferit un răspuns dur Faimosului.
"Nu am nevoie de nimic din partea lui. Chiar n-am nevoie. Nu aș accepta niciodată așa ceva din partea nimănui”, a spus Ionut. "Cu siguranță ne putem face și singuri nunta”, a spus Nella, partenera de viață a lui Ionuț. 
"Jaguarul” a revenit acasă alături de Vladimir, Ștefan, Alex și Roxana. Pe aeroport, acesta a fost întâmpinat de mai mulți fani, care i-au făcut un tort în forma trofeului care se acordă celui care câștigă Exatlonul.
"Vă mulțumesc din toată inima mea că m-ați susținut. Sunt puțin emoționat că am venit acasă. Nu mă așteptăm să mă întâmpine atâta lume și atâția fani. Știți foarte bine că am dat tot ce-i mai bun din mine. Mă bucur enotm că m-ați susținut. Jaguarul e number one!", a spus Ionuț.
De cealaltă parte, Vladimir a mărturisit, la întoarcerea în țară, că îi va lipsi emoția de la Exatlon: "Mă tot plâng de greutatea ăstuia, a trofeului, dar nici nu-l las, am muncit foarte mult pentru el. Îl mai dau pentru câte o poză.  Încet, încet încep să mă obișnuiesc cu ce se întâmplă aici.
"N-am reușit să scap de ea nici după 140 de zile. Eram că niște șoareci de laborator pe care se făceau experimente. Ne obișnuiserăm cu porția zilnică de mâncare și cu porția zilnică de adrenalină, ceea ce nu se întâmplă în viață de zi cu zi aici, în București, dar se întâmplă alte lucruri aici, care merită”, a spus Faimosul.

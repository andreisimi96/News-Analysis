Bebelusul are nevoie si de timp petrecut pe burtica. Pentru a-si dezvolta puterea musculara, dar si pentru a-si alunga plictiseala. Da, in primele luni de viata bebelusul petrece majoritatea timpului pe spate. Este o pozitie sigura, recomandata de toti pediatrii din lume. In acelasi timp, bebelusul are nevoie si de perioade in care sta pe burtica. Iata care sunt elementele de baza pentru a-l obisnui pe bebelus sa stea pe burtica.
Foto: Totul despre mame
De ce trebuie sa stea un bebelus pe burtica?
Bebelusul are nevoie de timp pentru a-si dezvolta muschii gatului, ca mai apoi sa fie capabil si pregatit sa treaca prin celelalte etape, precum statul pe fund, rostogolirea, mersul "de-a busilea", pana in momentul in care copilul va merge. Bebelusul va incerca sa-si ridice capul pentru a observa ce se intampla in jurul sau si chiar daca la inceput nu va putea tine capul ridicat decat pentru putin timp, vei observa ca exersand, micutul tau isi va imbunatati aceasta abilitate. Si stai sa vezi cum isi va folosi aceasta capacitate si cum te va surprinde ridicandu-se cu manutele, iar mai apoi rostogolindu-se.
De cand poti incepe "antrenamentul"?
De la nastere. Din momentul in care iti aduci bebelusul acasa, aceasta ar fi recomandarea Academiei Americane de Pediatrie (AAP). Doar ca sugestia ar fi sa incepi sa pui bebelusul atunci cand e treaz, cand e binedispus si sa te asiguri ca se afla pe o suprafata mai tare (de exemplu, salteaua de schimbat scutecele).
Evita sa pui bebelusul pe pat sau canapea, pentru ca exista riscul ca acesta sa se rostogoleasca (mai sigur este sa pui pe podea o patura, iar copilul pe burtica pe patura, nu-i asa?). Intotdeauna sa te asiguri ca bebelusul nu are prin apropiere obiecte care i-ar putea dauna sau care prezinta un pericol.
Un moment bun sa te joci cu bebelusul astfel este imediat dupa ce i-ai schimbat scutecul, copilul se simte "uscat" si binedispus, si poate are chef de "antrenament".
Cat timp ar trebui sa stea un bebelus pe burtica?
La inceput pune bebelusul pe burtica de doua pana la trei ori pe zi, aproximativ cate trei pana la cinci minute pentru fiecare sedinta. Pe masura ce observi ca bebelusul tau reuseste sa stea mai mult timp cu capul ridicat, ba chiar pare din ce in ce mai interesat de ceea ce i-l inconjoara, poti creste durata sedintei de stat pe burtica.
Ce se intampla daca bebelusul tau nu pare fericit de sedintele lui de stat pe burtica?
S-ar putea ca la inceput bebelusul tau sa nu fie la fel de entuziasmat ca tine sa stea pe burtica. Nu te descuraja, acorda-i ceva timp. Poate asezandu-l, la inceput, doar pentru un minut poate fi suficient, iar cu timpul incearca sa gasesti solutii, care sa-l faca atent si chiar curios sa ridice capul. Incearca sa faci din fiecare "sedinta", un moment distractiv. Pregatesteâ€“i jucarii zornaitoare, colorate si atractive, canta-i, vorbeste-i. Astfel bebelusul va ajunge sa asocieze "sedinta" de stat astfel, cu un moment de distractie pe cinste.

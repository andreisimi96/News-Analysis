Directorul artistic al Disney Animation, legendarul John Lasseter, care a realizat 'Cars' şi 'Toy Story', va renunţa la funcţiile sale în urma acuzaţiilor de hărţuire sexuală intervenite în plin scandal Harvey Weinstein, scrie Agerpres.
John Lasseter, în vârstă de 61 de ani, a contribuit ca Pixar să ajungă de la un simplu apendice al Lucasfilm la unul din studiourile de animaţie cele mai celebre din lume, multipremiat cu Oscaruri şi achiziţionat de Disney.
"Ultimele şase luni m-au dat ocazia de a reflecta asupra vieţii, carierei şi priorităţilor mele personale", a declarat responsabilul într-un comunicat publicat de Disney.
"Rămân fidel sectorului animaţiei şi inspirat de talentul creativ al Pixar et Disney, dar am decis că sfârşitul anului va fi un bun moment pentru a mă focaliza asupra a noi provocări creative", a precizat el.
John Lasseter anunţase în noiembrie că îşi ia un concediu sabatic timp de şase luni după acuzaţiile de comportament nepotrivit, precum "îmbrăţişări neconsimţite" din partea unor angajate ale companiei. Lasseter şi-a cerut scuze şi a recunoscut că "a eşuat" în încercarea sa de a insufla o cultură "a încrederii şi a respectului" în studiourile sale.
Dezvăluirile privind presupusele agresiunile sexuale ale lui Weinstein, acuzat de sute de femei, au generat o conştientizare globală faţă de hărţuirea sexuală, canalizată de mişcarea #MeToo, şi a determinat căderea mai multor oameni puternici precum bucătarul şef Mario Batali, actorul Kevin Spacey sau regizorul Brett Ratner.

Andreea Marin a ajuns pe patul de spital de unde a publicat mai multe fotografii în care și-a anunțat prietenii virtuali despre problemele prin care trece în ultima perioadă. Vedeta a mărturisit pe rețelele de socializare că nu va putea fi găsită prea curând la telefon sau acasă, deoarece se retrage puțin pentru a-și recăpăta energia, dar și pentru a-și rezolva problemele.
Andreea Marin a explicat că în ultima perioadă a fost foarte aglomerată cu multe proiecte la care a muncit, iar aceste lucruri și-au pus amprenta pe starea ei de sănătate. Cu toate acestea, vedeta a declarat că nimeni nu trebuie să-și facă griji deoarece doar își ia o pauză pentru a se reface atât emoțional, cât și fizic.
“Oameni dragi, zilele astea sunt un roboțel cablat prin multe fire, agățate permanent de corpul meu și conectate la un aparat prietenos, menit să-mi monitorizeze inima. Mi-ați tot dat emoții în ultimii 25 de ani, dar știu, știu, și eu vouă… așa că voi sta liniștită și nu vă speriați că nu mă găsiți la telefon, mail sau … la ușă, iau o binemeritată pauză până redevin om normal.:) Un gând bun și sănătate, că-i mai bună decât toate! Mulțumesc pentru înțelegere și acest scurt răgaz. Iar echipei  pentru grijă, pricepere și omenie”, le-a transmis Andreea Marin prietenilor ei din mediul virtual.

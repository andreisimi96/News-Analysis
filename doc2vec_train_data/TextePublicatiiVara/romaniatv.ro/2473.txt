Da, te uiti la el si e inca mic. Inca isi imprastie jucariile pe jos, face "vruuuum-vruuum" prin casa si nu-l deranjeaza ca are in coltul gurii gem de prune. Dar baietelul tau creste. Si iti doresti sa-l educi astfel incat, sa ai o legatura sanatoasa cu fiul tau, viitorul adult. Care sunt cele mai frecvente greseli in educatia baietilor pe care le fac mamele? Dar tatii? Ne ajuta sa le evitam, Scarlett Onica, formator si psihopedagog.
Care sunt cele mai frecvente greseli in educatia baietilor pe care le fac mamele?
In primii ani de viata mama e totul, nu-i asa? Ea este dragoste, ea este hrana, ea este zambet, ea este incredere, ea este siguranta. Ea daruieste si se daruieste. Mama tinde sa se vada in aceasta pozitie de ,,stalp" si ,,far" pentru tot restul vietii.
Baietii insa cresc. Si este bine ca ei cresc. Nevoile lor se transforma: sugarul devine copil mic ce este extrem de mobil si dornic de explorare. Copilul mic devine copil mare ce merge la gradinita si la scoala si interrelationeaza pe orizontala si pe verticala; alti adulti il vor influenta acum. La pubertate baiatul este interesat de altii, de noi modele, de grupuri mai mult sau mai putin potrivite. Dupa ce termina liceul, baiatul pleaca de cele mai multe ori de acasa. Si mama? Ei bine, mama trebuie sa isi adapteze legatura cu fiul ei de fiecare data, daruind atat stabilitate cat si libertate emotional pentru a-i permite sa se desprinda, sa creasca.
Este foarte important ca mama sa pregateasca baiatul pentru drum si nu drumul pentru baiat! Un baiat are nevoie sa simta cu toata fiinta lui ca mama sa are incredere in capacitatea lui de a-si gestiona propriile experiente.
Cand fiii isi cer autonomia, mamele evita sa o daruiasca
Mamelor le este greu sa isi separe propriile consideratii emotionale de cele ale fiilor lor; le este greu sa nu mai fie centrul universului fiilor lor; le este greu sa se vada iubite, daca nu mai sunt consultate la fiecare pas de catre baietii lor. Mamele se simt ranite si jignite atunci cand baiatul pare rece si nepasator; a-i raspunde cu aceeasi moneda nu este solutia; a-si arata rolul de ghid, de far calauzitor â€“ iata ceea ce ii intareste mamei soclul in ochii baiatului pentru anii ce vin!
"Amputati afectiv" de cuvintele mamei
Mamele indurerate de comportamentul rece al fiilor lor arunca unele cuvinte prin care ii catalogheaza pe baieti nedemni, incompleti, incompetenti, incapabili de a oferi caldura si iubire; etichetele acestea ranesc adanc baiatul ce isi doreste doar mai multa independenta si uneori il fac sa se vada asa, "amputate afectiv" de cuvintele mamei ranite, multi ani in viata sa.

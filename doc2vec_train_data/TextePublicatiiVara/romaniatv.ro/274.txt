Locuitorilor din Hawaii li s-a cerut să evacueze imediat zona din cauza surgerilor de lavă cauzate de erupția vulcanului Kilauea amenință să înghită cartiere întregi în câteva ore. De altfel, scurgerile de lavă au blocat mai multe drumuri şi au afectat zeci de clădiri. Până în acest moment nu au fost înregistrate decese cauzate în mod direct de erupţia vulcanului Kilauea. Doar un bărbat a fost rănit după ce a fost lovit de o rocă vulcanică masivă.
Locuitorii din zona Leilani au primit ordin să-şi părăsească locuinţele imediat şi să se refugieze în adăposturile înfiinţate de autorităţi în centrele comunitare și în bisericile din zonă în urma unei scurgeri de lavă proenită de la vulcanul Kilauea, anunţă presa internaţională. Autorităţile americane au închis şi autostrada 132 din Hawaii şi au cerut populaţiei să evacueze zona. De altfel, scurgerile de lavă au blocat mai multe drumuri şi au afectat zeci de clădiri de pe insula Hawaii. Totodată, zone întinse au rămas fără energie electrică după ce peste 400 de stâlpi de electricitate dau fost distruşi.
Până în acest moment nu au fost înregistrate decese cauzate de erupţia vulcanului Kilauea, însă un bărbat a fost rănit după ce a fost lovit de o rocă vulcanică.
"Lava a  avansat cu aproape 800 de metri în 80 de minute. Debitul este alimentat încontinuu din crăpături", a declarat un purtător de cuvânt al Observatorului Geologic american. 
Autorităţile sunt pregătite să intervină pentru evacuarea populaţiei, în special într-o zonă de coastă situată la sud de fisurile apărute la vulcan, în cazul în care ultima lor cale de ieșire, autostrada 130, va fi blocată de lavă sau va deveni nesigură.
Cel puțin 82 de case au fost distruse și aproximativ 2.000 de persoane au primit ordin de eacuare după ce Vulcanu Kilauea a început să erupă în data de 3 mai.

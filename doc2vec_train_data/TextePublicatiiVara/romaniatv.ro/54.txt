Două autoturisme s-au ciocnit, duminică, pe DN1, în judeţul Braşov, în urma incidentului patru persoane fiind rănite grav şi una uşor, informează un comunicat al Infotrafic.
Două autoturisme s-au ciocnit, duminică, pe DN1, în judeţul Braşov, în urma incidentului patru persoane fiind rănite grav şi una uşor, informează un comunicat al Infotrafic.
"Centrul Infotrafic din Inspectoratul General al Poliţiei Române informează că pe DN1 Codlea - Vlădeni, la kilometrul 186, judeţul Braşov, a avut loc un accident rutier, în care au fost implicate două autoturisme. Cauza producerii a fost pătrunderea pe contrasens. În urma evenimentului patru persoane au fost rănite grav şi una uşor. Circulaţia rutieră este oprită", arată sursa citată.
Infotrafic estimează reluarea circulaţiei în jurul orei 18,15.

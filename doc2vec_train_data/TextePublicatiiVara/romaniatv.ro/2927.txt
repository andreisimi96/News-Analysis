Mai mulți prieteni au mers luni seara la localul lui Patrick Borcea pentru a se întâlni cu Cristian Borcea după ce a fost eliberat. Fostul acționar de la Dinamo a declarat în exclusivitate pentru România TV că a trecut prin momente foarte grele în închisoare, iar acum doctorii i-au recomandat ca timp de aproximativ patru ani să meargă la consiliere psihologică și psihiatrică.
Citeşte şi Cristian Borcea, eliberat condiţionat: A fost o perioadă grea, patru ani de sacrificii. Trebuie să merg cel puţin o lună la psihiatrie
"Din momentul în care intri acolo este o altă lume, nu poveşti nemuritoare. Nicăieri nu am avut duş în cameră, am fost 200 de deţinuti la 6 duşuri, două ore pe zi. Am avut de două ori pe săptămână apă caldă. E un şoc din care sper să îmi revin cât mai repede. Va lăsa urme adânci.
Am vorbit cu specialişti, în următorii patru ani, minim să fac o lună pe an, psihiatrie. Nu pot să dorm fără patru medicamente pe seară, de 3 ani şi jumate. Patru medicamente pe seară, sunt trecute in fisa mea de penitenciar nu este un secret. Eu a trebuit să spăl cu Victor de la 5 jumătate dimineaţa culoarele secţiei 1 an si 4 luni. Nu ne-am văzut familiile decât la vizită", a spus Cristi Borcea, la România TV .
Borcea s-a declarat nemulțumit de faptul că deși a plătit prejudiciul încă de prima săptămână de detenție, el a rămas încă în închisoare. Mai mult, acesta a făcut o mărturie șocantă. "Din totalul pedepsei, trebuia să fiu eliberat din septembrie 2016. Am achitat prejudiciul din prima săptămână, iar eu pe calculator când puneam cardul apărea că trebuie să fiu eliberat pe data septembrie 2016", a mai spus Borcea.

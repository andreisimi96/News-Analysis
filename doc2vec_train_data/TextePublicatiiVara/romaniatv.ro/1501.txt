Membrii şi simpatizanţii PSD, care au ajuns deja în Piaţa Victoriei, pot urmări finala Roland Garros 2018 dintre Simona Halep şi Sloane Stephens pe monitoarele amplasate pe scena din faţa guvernului. 
Simona Halep îşi poate îndeplini sâmbătă visul de a câştiga în sfârşit un Grand Slam, după finala de la Roland Garros împotriva americancei Sloane Stephens.
Mii de simpatizanţi PSD participă sâmbătă la mitinguldin Piaţa Victoriei, care se va desfăşura sub sloganul ”Vrem prosperitate, NU Securitate!". Filialele partidului au primit instrucţiuni ca participanţii, care sunt aduşi din toată ţara, să vină îmbrăcaţi în bluze albe sau în costume populare, să aibă steguleţe tricolore, să poarte în piept un autocolant cu logo-ul partidului şi să aibă la ei lanterne mici sau telefoane mobile cu blitz. 

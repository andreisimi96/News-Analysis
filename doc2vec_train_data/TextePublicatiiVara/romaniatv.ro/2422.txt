Tarifele, care vor afecta peste 800 de produse în valoare de 34 de miliarde de dolari, vor intra în vigoare pe 6 iulie. Casa Albă a comunicat că va analiza şi alte taxe pentru alte produse în valoare de 16 miliarde de dolari pe care le va aplica mai târziu, scrie news.ro .
Dacă China va răspunde, după cum a comunicat deja că va face, SUA vor impune mai multe taxe, a declarat Trump.
Trump a afirmat că taxele sunt „esenţiale pentru a preveni mai multe transferuri necinstite de tehnologie americană şi de proprietate intelectuală în China".
Purtătorul de cuvânt al Ministerului de Externe, Geng Shuang, a declarat că toate discuţiile despre piaţa de schimb dintre China şi SUA nu vor mai avea rost dacă Washingtonul va impune aceste sancţiuni: „Dacă SUA vor lua măsuri unilaterale şi protecţioniste care afectează interesele Chinei, vom răspunde imediat prin luarea deciziilor necesare pentru a apăra drepturile noastre legitime", afirmat el.
"Statele Unite au lansat un război comercial", a declarat ministrul chinez al Comerţului.
Fondul Monetar Internaţional a avertizat că politicile administraţiei Trump privind piaţa de schimb vor afecta economia americană şi vor submina sistemul de schimb internaţional.

Patru oameni au murit, iar alţi trei au fost răniţi în impactul violent de pe autostrada Deva-Sebeş. Totul a fost filmat de un alt sofer iar pe imagini se vede cum două autoturisme care circulau normal se izbesc de o maşina intrată din greşeală pe contrasens şi condusă de un şofer de 70 de ani.
Accidentul rutier a avut loc sâmbătă dimineaţa.
"În jurul orei 06.45, un autoturism care circula pe contrasens pe A1, din direcţia Şoimuş-Simeria, a intrat în coliziune cu un autoturism şi o autoutilitară. În urma impactului a rezultat decesul a trei persoane aflate în autoturismul care a produs evenimentul rutier şi rănirea altor patru persoane", a comunicat IPJ Hunedoara
În urmă cu doar câteva zile, un accident grav s-a produs pe A1 în județul Sibiu. O persoană a decedat și alte două au fost rănite grav, una fiind preluată de un elicopter SMURD pentru a fi transportată de urgență la Târgu-Mureș.

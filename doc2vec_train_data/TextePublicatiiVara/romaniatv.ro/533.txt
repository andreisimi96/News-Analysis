Ion Stăiculescu a participat la zeci de misiuni umanitare în cei 18 ani de experienţă. Acesta murit in camera e hotel din Franța, acolo unde a transportat în siguranta zeci de militari care participau la cursuri de pregatire.
Ion Stăiculescu nu a coborât la programul stabilit iar colegii săi au mers îngrijorați la camera acestuia. L-au găsit pe comandantul comandor căzut și au chemat de urgentă ajutoare. Medicii francezi au încercat minute în şir să îl salveze însă din păcate nu au reuşit şi au fost nevoiți să declare decesul.
Familia pilotului a fost anunţată, uiar autorităţile discută deja de repatriere. Cel mai probabil se vor verifica toate împrejurarile morții însă sunt suspiciuni că pilotul miniștrilor, aşa cum a mai fost numit, a murit în urma unui infarct. dar toate acestea lucruri se vor stabili în urma unei anchete.
Ion Stăiculescu a fost cel care care a transportat sicriele cu românii morţi în urma accidentului din Muntenegru.
Ministerul Apărării Naţionale (MApN) anunţă, printr-un comunicat decesul comandorului Ion Stăiculescu, comandantul Grupului 90 Operaţional din cadrul Bazei 90 Transport Aerian Otopeni, aflat în misiune în localitatea Cherbourg, Franţa.
"În dimineaţa acestei zile (sâmbătă - n.r), ofiţerul a fost găsit fără cunoştinţă de către colegii săi, în camera de hotel. A fost solicitată intervenţia medicală de urgenţă, prin serviciul 112, însă manevrele de resucitare efectuate de echipajul medical francez au fost fără rezultat, medicii declarând decesul în jurul orei 10.00, ora locală", anunţă MApN care a precizat că dosarul este cercetat, conform procedurilor, de autorităţile judiciare franceze.
Sursa citată precizează că ofiţerul participa, în calitate de comandant de aeronavă, la exerciţiul multinaţional organizat de armata franceză, în perioada 31 mai - 4 iunie, pentru marcarea a 74 de ani de la debarcarea aliată din Normandia.
La acest exerciţiu, România participă cu un detaşament format din 33 de paraşutişti militari şi o aeronavă C 27J Spartan.
Comandorul Ion Stăiculescu era pilot militar clasa I, cu o experienţă de peste 7.500 de ore de zbor efectuate pe diferite tipuri de aeronave, dintre care aproximativ 3.500 pe C 27J Spartan, la manşa căruia zbura în calitate de pilot comandant instructor.
Ofiţerul, în vârstă de 55 de ani, activa în Ministerul Apărării Naţionale din anul 1986. Era căsătorit şi avea un copil.
Reprezentanţii Ministerului Apărării Naţionale anunţă că au demarat demersurile prin care să fie permisă, după finalizarea procedurilor de cercetare impuse de legislaţia franceză, repatrierea trupului neînsufleţit al militarului.

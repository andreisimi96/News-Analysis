Prima ambarcaţiune cu migraţi de pe nava Aquarius a ajuns în Valencia. Migranţii nufuseseră primiţi de către Malta şi Italia.
Vasul a ajuns în port la scurt timp după răsărit. Translatori şi staff-ul medical au fost prezenţi pentru a oferi ajutor. Noul guvern socialist al Spaniei a promis servicii medicale gratuite pentru imigranţi şi susţine că va investiga fiecare cerere de azil.
„Este datoria noastră să evităm o catastrofă umanitară şi să oferim un port sigur pentru aceşti oameni, să ne respectăm obligaţiile privind drepturile omului”, a declarat prim-ministrul Pedro Sanchez.
Vasul, o ambarcaţiune a gărzii de coastă italiene, a intrat în port la ora 06:20 şi avea la bord 274 de migranţi, conform agenţiei de presă Ansa.
În jur de 1.000 de angajaţi de la Crucea Roşie au fost prezenţi pentru a întâmpina migranţii.
Încă o navă italiană şi chiar Aquarius sunt aşteptate să ajungă în port duminică dimineaţa, având la bord restul miganţilor.

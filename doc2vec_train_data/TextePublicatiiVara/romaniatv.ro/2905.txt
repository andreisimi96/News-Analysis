Deputatul PSD Nicolae Bacalbaşa a fost agresat şi huiduit, miercuri, de către protestarii care se aflau în faţa Palatului Parlamentului, acesta având nevoie de protecţia jandarmilor prezenţi la manifestare, pentru a traversa în siguranţă parcul Izvor. Un protestatar care l-a agresat pe senatorul Nicolae Bacalbaşa, la plecarea din Parlament, a fost identificat şi dus la Poliţie "pentru a fi luate măsurile legale", anunţă Jandarmeria Bucureşti.
Mai mulţi protestatari care se aflau, miercuri, în faţa Parlamentului, l-au surprins pe deputatul PSD Nicolae Bacalbaşa în timp ce ieşea din instituţie. Protestatarii l-au huiduit şi i-au adresat numeroase jigniri. În timp ce se îndrepta spre staţia de metrou Izvor, prin Parcul Izvor, Nicolae Bacalbaşa a fost înconjurat de protestatari, iar unul dintre aceştia l-a şi împins din spate pe senator. 
A fost nevoie de intervenţia jandarmilor pentru ca Nicolae Bacalbaşa să scape de furia protestatarilor şi să reuşeasă să se îndepărteze de ei în siguranţă. 

După un deceniu de dezvăluiri, guvernul australian a cedat în final, în 2012, presiunilor şi a înfiinţat o Comisie Regală de Anchetă cu privire la răspunsurile instituţionale la infracţiunile de pedofilie. În raportul său, aceasta a estimat, în decembrie, că Australia "s-a sustras în mod grav îndatoririlor sale" faţă de copii, timp de decenii.
"Victimele pe care le-am întâlnit şi poveştile lor personale pe care le-am auzit mi-au permis să înţeleg, modest, trădarea pe care aţi trăit-o în mâinile instituţiilor care erau menite să vă protejeze şi să aibă grijă de voi", a declarat premierul australian. "Voi prezenta scuze publice victimelor abuzurilor sexuale în cadrul instituţiilor şi familiilor lor, în 22 octombrie, la Canberra", a precizat el, potrivit Agerpres .
Comisia Regală a fost contactată de peste 15.000 de oameni care s-au declarat victime ale unor acte pedofile ce au implicat Biserica, orfelinate, cluburi de sport, şcoli sau organizaţii de tineret, vreme de ani de zile, fără ca suspiciuni să ducă la anchete.
Citeşte şi Cristian Pomohaci, implicat într-un NOU SCANDAL. Oamenii sunt REVOLTAŢI
Mai mult de 4.000 de instituţii au fost puse în cauză - printre care numeroase entităţi catolice - în aceste mărturii adesea greu de suportat, făcute în cadrul unor audieri publice sau în spatele uşilor închise.
Comisia Regală a făcut 409 recomandări, inclusiv pe cea privind înfiinţarea unui dispozitiv naţional de ajutorare a victimelor, care să le furnizeze asistenţă psihologică şi daune financiare, potrivit Agerpres .
Biserica australiană a anunţat la sfârşitul lui mai că va participa la un sistem naţional de despăgubire a victimelor actelor pedofile.

Potrivit reprezentanţilor Inspectoratului pentru Situaţii de Urgenţă Argeş, în urma apelului la 112 care anunţa accidentul s-a cerut sprijinul salvamontiştilor.
Autoturismul a fost găsit la aproximativ 50 de metri de şosea, cele două victime din interior fiind conştiente.
"Prin Salvamont s-a solicitat sprijinul unui elicopter, una dintre victime putând intra în şoc hipotermic", a precizat purtătorul de cuvânt al ISU Argeş, căpitanul Mădălina Epure.
Conform sursei citate, intervenţia elicopterului nu a fost posibilă din cauza condiţiilor meteo.

ROLAND GARROS 2018. "În mod cert fiecare meci jucat împotriva lui Kerber e foarte dificil, pentru că returnează totul şi fiecare punct e un raliu de 20 de schimburi.
Dau de fiecare dată tot ce pot şi încerc să nu cedez până în ultimul minut. Am început prea agresiv şi nu a funcţionat. Mingile ei erau foarte joase şi nu mi-a fost uşor.
Apoi, am schimbat tactica şi totul a mers foarte bine pentru mine. Voi încerca să mă recuperez până mâine, iar apoi să mă bucur de semifinală", a declarat Simona Halep pentru Eurosport, după meciul din sferturile Roland Garros 2018, cu Angelique Kerber.
Citeşte şi ROLAND GARROS 2018. Simona Halep a câştigat un nou thriller cu Kerber. Halep s-a calificat în semifinale
Pentru Simona Halep va fi a treia semifinală la Roland Garros, după cele din 2014 şi 2017, când s-a calificat şi în finală. Halep şi Muguruza, următoarea sa adversară, s-au mai întâlnit de patru ori până acum, iar sportiva din Spania conduce cu 3-1 în întâlnirile deirecte. Totuşi, Simona a câştigat singura partidă disputată pe zgură, la Stuttgart, în 2015.

Elena Udrea are o relație cu Adrian Alexandrov, cei doi urmând să devină părinți în luna octombrie. "Trebuie să nasc în octombrie, după 23 încolo", a declarat, recent, fostul ministru al Turismului, care se află în Costa Rica de mai multe luni.
Adrian Alexandrov a rămas în continuare în România, însă nu din acest motiv ar avea loc discuții între cei doi.
“Este hashtag ‘Rezist’. I-am zis: ‘Mă nu înțelegeți nimic!'”, a spus Elena Udrea, într-un interviu acordat  Gazeta Sporturilor .
Reporter Gazeta Sporturilor: Aveți dispute pe tema asta?
Elena Udrea: El începe: "Clasa politică nu a fost în stare să facă nimic. Ați fost la putere și nu ați fost în stare să faceți autostrăzi". Că de ce nu am lăsat chinezii să facă? I-am zis: "Băi, ca să înțelegi! În Europa nu poți să faci tu cu chinezii! Ăia îți dau bani europeni și ăia vor ca firmele lor să câștige. Și vrea Barosso (n.red. – Jose Manuel Barroso) să-i câștige firma lui din Portugalia. Și vrea nu știu cine, Hahn (n.red. – comisarul european Johannes Hahn), să câștige. Nu faci tu cu banii europenilor, să te duci să aduci chinezii. Și nouă ne-au propus chinezii să le dăm garanții guvernamentale, dar nu poți să le dai. Îți interzicea Europa să faci asta.
În interviul acordat, Elena Udrea a discutat despre dosarul Gala Bute, despre care crede că va fi trimis spre rejudecare, despre sarcina ei, dar și despre cum ar fi fost ca președinte. Totodată, fostul deputat a spus că a primit o propunere din partea Netflix pentru un documentar, dar a spus și că s-a gândit să-și deschidă o afacere în Costa Rica.

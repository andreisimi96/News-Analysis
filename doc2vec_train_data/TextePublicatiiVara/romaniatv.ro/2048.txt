Românii au fost luaţi de la aeroport şi urmau să ajungă la hotelul la care erau cazaţi. La un moment dat, microbuzul care îi transporta a acroşat un TIR, după care s-a răsturnat. În urma impactului, cel puţin două persoane au fost rănite.
Unul dintre românii care se aflau în microbuz a povestit la România TV ce s-a întâmplat.
"Ne-au luat de la aeroport şi undeva pe drum, nu ştiu cum a reuşit dar s-a agaţat de un tir cumva. Microbuzul nostru s-a răsturnat şi ne-a târât aproximativ 100 de metri. Era o doamnă care era foarte rău lovită, care nu putea să se ridice şi soţia mea care iar a fost destul de rău rănită.
Deocamdată suntem la spital în Turcia, nu ne-au dat încă drumul, soţia mea nu are voie să călătorească, nu ne lasă doctorii să plecăm. Ea a fost lângă geam. În momentul in care a căzut microbuzul s-a spart geamul si ea a fost tarata pe astfalt", a spus unul dintre românii care se aflau în microbuz.

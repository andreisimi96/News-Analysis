"Am câştigat de cinci ori acest trofeu, sunt cel mai bun marcator. Liga Campionilor ar trebui să-şi schimbe numele şi să numească Liga Campionilor CR7", a declarat Ronaldo.
Cristiano Ronaldo are în palmares cinci trofee ale Ligii Campionilor, patru cu Real Madrid şi unul cu Manchester United.
Formaţia Real Madrid a câştigat, sâmbătă, pentru a 13-a oară Liga Campionilor, a treia oară consecutiv, învingând în finala disputată la Kiev echipa Liverpool, scor 3-1. Zinedine Zidane este primul antrenor care obţine trei trofee europene consecutiv. Cristiano Ronaldo, primul fotbalist din istorie care câştigă de cinci ori LC.
Golurile au fost marcate de Karim Benzema ’51 şi Gareth Bale ’64, ‘83 pentru Real Madrid, respectiv Sadio Mane ’55 pentru Liverpool.

Gigi Becali și FCSB lucrează la alcătuirea unui lot competitiv pentru sezonul viitor din Liga 1 și Europa League. Cu Alibec ca și vândut sau împrumutat, vicecampioana caută cu disperare un vârf . În această dimineață, ex-patronul roș-albaștrilor a anunțat o posibilă super-revenire în Liga 1: Raul Rusescu.
Raul Rusescu pare unica variantă la îndemână pentru FCSB în ceea ce privește înlocuirea lui Denis Alibec, scrie gsp.ro . Abang a refuzat să vină, Nemec va semna cu altă echipă, iar Omrani, deși negociază cu FCSB, are încă probleme contractuale cu cei de la CFR Cluj.
Citeşte şi  Gigi Becali îi propune un schimb de jucători lui Gică Hagi. "Să mi-l dea pe el şi i-l dau pe Alibec"
Gigi Becali a anunțat că Rusescu este așteptat în aceste zile la echipa lui Nicolae Dică: 
"Adam Nemec și-a găsit echipă. Ne-a refuzat pe noi. Acum negociem cu Raul Rusescu. Îl vrem, dar trebuie să vină acum. Meme Stoica i-a spus că trebuie să vină acum, în două sau trei zile, ca să facă pregătirea cu noi. Dacă nu vine să facă pregătirea cu noi, nu-l luăm, i-am spus asta. Mai negociem și cu Omrani. El așteaptă decizia Comisiei de Disciplină în litigiul cu CFR", a declarat Gigi Becali. 

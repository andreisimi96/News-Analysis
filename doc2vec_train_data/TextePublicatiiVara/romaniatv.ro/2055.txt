De cele mai multe ori, atunci când mergem la salon pentru o schimbare radicală a tunsorii, nu ținem cont nici de forma noastră a feței și nici de sfaturile pe care hair stilistul încearcă să ni le dea.
Iată ce tunsori ți se potrivesc în funcție de forma feței. Ține cont de aceste sfaturi deoarece s-ar putea să ai parte de niște surprize cu adevărat plăcute. Chiar dacă ai impresia că o anumită tunsoare nu ți se potrivește, vei putea fi cu adevărat surprinsă.
Dacă nouă ni s-a pus pata pe o anumită tunsoare dintr-o revistă, dorim să arătăm exact așa, fără a ne gândi că nu totul ni se potrivește. Așa cum alegem hainele în funcție de conformația corpului nostru, așa ar trebui să ținem cont și de forma feței înainte de a ne gândi la o schimbare radicală de look.
Tunsori potrivite pentru o față rotundă
Dacă ai fața rotundă ar fi indicat să alegi o tunsoare care să îți confere cât mai mult volum în partea superioară. Poți alege atât tunsori extrem de scurte cât și unele mai lungi ce ar trebui să depășească neapărat linia bărbiei. Astfel de coafuri vor da feței un aspect oval. Evită pe deplin tunsorile ce ajung exact la nivelul bărbiei și care urmează linia rotundă a feței deoarece te dezavantajează. Încearcă să eviți și tunsorile cu breton deoarece acestea îți vor face fața să pară și mai rotundă decât este.
Tunsori potrivite pentru o față ovală
Dacă ai fața ovală poți sta extrem de liniștită deoarece ți se potrivesc aproape toate coafurile, fără nici un fel de problemă. Chiar dacă alegi o tunsoare scurtă, medie sau lungă, părul tău va arăta impecabil și îți va încadra perfect fața. Totuși, ar fi indicat să eviți tunsorile cu breton lung deoarece acesta își va ascunde trăsăturile tale cele mai frumoase. În rest, totul ți se potrivește perfect.
Tunsori potrivite pentru o față în formă de inimă
Dacă fața ta are formă de inimă ți se potrivesc perfect tunsorile până la linia bărbiei sau cele cu părul foarte lung. Cu cât părul tău are mai mult volum, cu atât vei arăta mai bine iar fața ta va fi încadrată mai bine. De exemplu, Claudia Schiffer are fața în forma de inimă și dacă nu ai idei cu privire la tunsorile pe care poți să le adopți, analizează câteva apariții de-ale celebrei vedete.
Încearcă pe cât posibil să eviți tunsorile cu păr scurt deoarece acestea vor scoate imediat în evidență partea superioară a capului.
Tunsori potrivite pentru o față în formă de diamant
Unei astfel de fețe i se potrivește perfect orice tunsoare. Adoptă coafuri ce scot cât mai bine în evidență trăsăturile tale frumoase și inspiră-te de la următoarele vedete ce au același tip de față: Sophia Loren, Katherine Hepburn și Linda Evandelista.
Ține întotdeauna cont de aceste aspecte înainte de a face o schimbare radicală de look pentru ca rezultatele să fie perfecte, exact așa cum îți dorești.

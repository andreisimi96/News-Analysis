Amazon recunoaşte că Alexa - boxa smart utilizată ca asistent personal - a înregistrat o discuţie privată avută între doi soţi din statul Oregon, pe care ulterior a trimis-o cunoştinţelor acestora, relatează Bloomberg, potrivit Mediafax.
Compania de tehnologie a menţionat că cei doi soţi au primit un telefon de la o cunoştinţă, unul dintre angajaţii soţului, spunându-i să-şi deconecteze dispozitivul Alexa deoarece este atacat cibernetic.
Cuplul a folosit dispozitivul Amazon activat prin voce, în toată casa, pentru a controla căldura, luminile şi securitatea, potrivit ştirilor KIRO 7.
Amazon a explicat seria de evenimente care au declanşat episodul într-o declaraţie trimisă prin e-mail. Asistentul personal Alexa s-a activat după ce a receptat un cuvânt în conversaţia cuplului, care a sunat similar cuvântului „Alexa" - declanşatorul obişnuit de a începe înregistrarea.
Vorbitorul a auzit ulterior mesajul „trimite mesaj" în timpul conversaţiei, moment în care dispozitivul a întrebat: „Cui?" Cei doi soţi au continuat să vorbească în fundal, iar sistemul Echo a interpretat o parte din convorbire pentru a identifica un nume în lista de contacte a cuplului. Alexa a întrebat apoi cu voce tare dacă doreau să trimită un mesaj acelei persoane de contact şi au auzit „correct" în mai multe conversaţii de pe fundal.
Amazon a precizat că situaţia a fost una foarte rară şi evaluează situaţia pentru ca astfel de situaţii să nu se mai întâmple.

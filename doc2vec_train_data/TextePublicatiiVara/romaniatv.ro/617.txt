O angajată Kaufland întoarce cu coada de mătură pâinea în cuptor. Scena a fost filmată într-un hipermarket din Pitești al lanțului de magazine și a stârnit controverse după ce a fost publicată pe rețelele de socializare și distribuită de surse de oameni.
Comisarii de la Protecția Consumatorilor Argeș au făcut verificări la magazinul în care a avut loc incidentul şi au hotărât să sancţioneze hipermarketul.
Conducerea magazinului spune că regetă ce s-a întâmplat şi îşi asigură clienţii că este doar un caz izolat.
„Regretăm ceea ce s-a întâmplat la raionul de produse de panificație al magazinului din Pitești (Str. Exercițiului, nr. 216) și vă asigurăm că este un caz izolat și o abatere gravă de la standardele noastre.  
Siguranța clienților și normele igienico-sanitare sunt deosebit de importante pentru noi. Avem proceduri interne riguroase și suntem foarte stricți în raport cu acestea. 
Angajata nu le-a respectat și vom lua toate măsurile care se impun, fiindcă gestul este inexplicabil și categoric intolerabil. 
De asemenea, pentru ca așa ceva să nu se mai întâmple, vom demara și măsuri suplimentare la nivelul magazinului, ce includ reșcolarizarea angajaților și sporirea controalelor de igienă.”, este dreptul de replică trimis de reprezentanții Kaufland publicației Libertatea.ro.

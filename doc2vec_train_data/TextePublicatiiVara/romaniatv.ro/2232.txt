Cinci maşini au fost implicate într-un accident produs joi în localitatea Sângeorgiu de Mureş, judeţul Mureş, circulaţia fiind oprită pe DN 15. O persoană a fost rănită, anunţă Centrul Infotrafic.
Echipajele de salvare acordă primul ajutor persoanelor ranite.
Pompierii intervin pentru asigurarea masurilor specifice, in urma accidentului fiind fisurata si o teava de gaz.
„În accident au fost implicate cinci autoturisme, rezultând și o victimă de cod galben care a fost transportată la UPU Tîrgu Mureș. De asemenea, se intervine pentru asigurarea măsurilor pe fix în sprijinul angajaților de la compania de distribuție a gazelor naturale, deoarece în urma accidentului o conductă de alimentare cu gaze a fost fisurată," a declarat ISU Mures, potrivit ardealnews.ro.
Circulatia in zona este blocata. 

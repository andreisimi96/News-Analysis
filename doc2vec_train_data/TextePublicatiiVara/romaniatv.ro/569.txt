Potrivit şefului serviciului Salvamont Buşteni, Gheorghe Haiduc, salvatorii montani intervin, duminică seară, în sprijinul a doi turişti, un bărbat şi o femeie, care se află pe traseul Jepii Mici din masivul Bucegi şi nu mai pot înainta.
Cei doi au spus că au alunecat pe zăpadă, iar bărbatul este rănit la un picior şi nu se mai poate deplasa, în timp ce femeia care îl însoţeşte a făcut un atac de panică. Echipe de la Salvamont au pornit către zona indicată de cei doi, Hornul Caraimanului, pentru a-i prelua şi însoţi până în staţiunea Buşteni.

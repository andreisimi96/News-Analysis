Simona Halep a dezvăluit că a avut un moment în finala cu Sloane Stephens când a simţit că poate pierde.
"Pot să spun că în finală la set şi 2-0 am simţit că, dacă nu o să schimb ceva, o să pierd din nou finala. Atunci am schimbat soarta meciului şi am simţit victoria. Şi pentru mine contează o secundă, poate schimba soarta meciului", a spus Simona Halep.
Liderul WTA a participat, miercuri, la un eveniment caritabil organizat de fundaţia "Salvaţi Copiii" şi care se intitulează "Job pentru o secundă", adresat copiilor născuţi prematur.

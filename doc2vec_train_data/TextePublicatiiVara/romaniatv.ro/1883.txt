Poliţia americană din Orlando a anunţat moartea copiilor şi pe cea a criminalului. Poliţiştii au descins la locul tragediei după un apel telefonic de la prietena criminalului, scrie presa americană.
Înainte de sosirea Poliţiei, bărbatul a deschis focul şi asupra unui poliţist pe care l-a rănit grav. 
Copiii pe care i-a ucis fuseseră ţinuţi ostatici de el timp de 21 de ore. Minorii aveau vârste între 1 şi 11 ani.
Potrivit CNN şi altor media americane, victimele erau doi copii ai suspectului şi doi ai prietenei criminalului.
Deocamdată nu se ştie care a fost mobilul acestor crime îngrozitoare comise de bărbat.
Oamenii legii au precizat că prietena criminalului a sunat la poliţie cu puţin timp înainte de miezul nopţii. Nu se ştie încă cu certitudine dacă femeia se afla împreună cu el în momentul în care a comis abominabilele crime.
Poliţistul rănit de criminal se află în stare critică, la spital. El ar fi fost împuşcat în zona ochilor, potrivit informaţiilor furnizate de presă.

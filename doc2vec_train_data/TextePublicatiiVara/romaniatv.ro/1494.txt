Conform Centrului Infotrafic, pe DN 67C - Transalpina - între localităţile Tău Bistra şi Oaşa, judeţul Alba, s-au acumulat aluviuni pe carosabil în urma precipitaţiilor abundente. Din acest motiv, aproximativ 30 de autoturisme au rămas blocate în zonă, iar circulaţia rutieră este oprită pe ambele sensuri de mers.
La faţa locului se află utilaje ale C.N.A.I.R. pentru curăţarea şoselei.

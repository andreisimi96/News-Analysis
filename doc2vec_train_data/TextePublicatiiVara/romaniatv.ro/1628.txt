EVALUARE NAŢIONALĂ 2018. Elevii din clasa a VIII-a intră luni, 11 iunie, în focurile examenului de Capacitate. Prima probă este la limba română, urmând ca miercuri să se dea matematica, iar joi limba şi literatura maternă.
Examenul este programat să înceapă la ora 09.00 şi durează două ore, iar elevii trebuie sa fie în săli cu o jumătate de oră mai devreme.
De asemenea, în săli, candidaţii nu vor avea acces cu telefoanele mobile, manuale, fişe sau alte materiale care ar putea reprezenta surse de inspiraţie. Elevii clasei a 8-a vor putea intra in sălile de examen doar cu buletinul sau certificatul de naştere.
Pe durata examenului de evaluare pentru proba de limba şi literatura romană, sălile de clasă vor fi supravegheate video şi audio.
Ministerul Educaţiei Naţionale a publicat mai multe modele de subiecte pentru elevi.

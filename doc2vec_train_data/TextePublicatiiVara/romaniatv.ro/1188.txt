Kate Spade s-a sinucis . Creatoarea de modă a fost găsită spânzurată în apartamentul ei din Park Avenue, New York, la vârsta de 55 de ani, conform  publicațiilor americane. Se pare că aceasta a folosit o eșarfă pe care a legat-o de mânerul ușii. Cea care a găsit-o fără suflare a fost menajera ei.
Autoritățile nu au stabilit încă circumstanțele sinuciderii, dar au dezvăluit că designerul a lăsat un bilet de adio. Potrivit unor surse citate de publicația  TMZ , biletul i-ar fi destinat fiicei lui Kate Spade, Frances Beatrix, în vârstă de 13 ani, căreia îi transmite că nu este vina ei: “Bea – Te voi iubi mereu. Nu este vina ta. Întreabă-l pe tata” ar fi scris designerul.

Alte trei persoane au fost grav rănite în acest accident. Poliția italiană este în căutare de martori care pot da detalii despre dinamica accidentului.
Potrivit rotalianul.ro , după primele reconstituiri rezultă că mașina, un Peugeot 206 în care se afla conaționalul nostru împreună cu alte trei persoane, era condusă de un tânăr în vârstă de 29 de ani care s-a angajat într-o depășire. În timpul manevrei, șoferul a pierdut controlul autoturismului și s-a ciocnit violent de copacii de pe partea dreaptă a carosabilului.
În urma impactului, unul dintre cei doi care ocupau bancheta din spate a mașinii, mai exact bărbatul român de 49 ani, a fost ucis pe loc, în timp ce ceilalți trei pasegeri au fost transportați de urgență la spital.
Alarma a fost dată în jurul orei 1:20. Poliția municipală din Torino caută martori la accident pentru a stabili cu exactitate dinamica tragediei. Cine poate da detalii este rugat să sune la numărul de telefon: 01101126509 interior 10.

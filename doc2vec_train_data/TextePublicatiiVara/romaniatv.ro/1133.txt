Agenţia Municipală pentru Ocuparea Forţei de Muncă a anunţat că, la nivelul Bucureştiului, sunt disponibile 3.800 de locuri de muncă, dintre care peste 2.200 de joburi sunt pentru muncitori calificaţi, în perioada 6-12 iunie.
Pentru românii cu studii superioare sunt disponibile 231 de locuri de muncă, cele mai multe posturi disponibile fiind de programator (29 de locuri de muncă), inginer de sistem in informatica (13 posturi), analist servicii client (12), ofiţer bancar (12).
Prin AMOFM sunt căutaţi şi 575 de angajaţi cu studii medii. Astfel, printre altele, sunt disponibile 120 operator reţele de telecomunicaţii, sunt căutaţi 103 agenţi servicii clienţi, 81 de operatori vânzări prin telefon şi 39 agenţi de vânzări.
Pentru categoria de muncitori calificaţi, unde sunt disponibile 2.202 de locuri de muncă, printre cei mai căutaţi angajaţi sunt agenţii de securitate (629 de joburi), lucrători comercial (468), agent curăţenie clădiri şi mijloace de transport (107), vânzător (76) şi cusător piese din piele şi înlocuitori (58 de posturi).
Pentru a fi încadraţi ca muncitori necalificaţi sunt căutaţi 793 de români, cele mai multe posturi disponibile fiind cele de ucenic (99), manipulant marfă (75 locuri de muncă), muncitor necalificat în industria confecţiilor (67).
AMOFM Bucuresti face cunoscute locurile de munca vacante, comunicate de catre angajatori, persoanelor in cautarea unui loc de munca. Informatii privind locurile de munca vacante si conditiile de ocupare a acestora se pot obtine de la Agentiile Locale pentru Ocuparea Fortei de Munca. Serviciul de mediere a muncii se acorda gratuit.

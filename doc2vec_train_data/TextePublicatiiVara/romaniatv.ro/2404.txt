O femeie care a amenințat, vineri, că se aruncă în gol de la etajul 4 al unui bloc din Capitală a fost salvată, în ultima clipă, de pompierii bucureșteni.
 Incidentul s-a petrecut pe Strada Anghel Moldoveanu din Sectorul 4 al Capitalei.
„La fața locului au acționat pompierii Detașamentului Special de Salvatori și Negociatorii Poliției Capitalei. Ușa de acces în apartament a fost închisă. A fost realizat dispozitiv pe terasa blocului și s-a pătruns simultan în interior prin forțarea ușii și coborâre în rapel prin exterior. În acest moment, victima este în grijă echipajelor medicale", au precizat reprezentanții Inspectoratului pentru Situații de Urgență București – Ilfov. 

Unsprezece bărbaţi, printre care angajaţi ai companiilor Disney şi Lego, au fost arestaţi în statul american Florida pentru posesie şi distribuire de pornografie infantilă , a anunţat poliţia locală, transmite AFP.
Împotriva celor 11 suspecţi au fost reţinute nu mai puţin de 660 de capete de acuzare în cadrul operaţiunii "Gardienii inocenţei II", care vizează identificarea persoanelor care deţin, promovează sau distribuie pornografie infantilă, a precizat poliţia din comitatul Polk, din centrul Floridei, scrie antena3.ro .
Printre materialele confiscate figurează imagini cu 'copii (...), bebeluşi violaţi de bărbaţi adulţi', a explicat şeriful Grady Judd, într-o conferinţă de presă marţi.
Victimele nu au putut fi identificate deocamdată.
Printre cei arestaţi se află Roger Catey, 53 de ani, şef de proiect al departamentului de deghizări la Disney World, parcul tematic care atrage milioane de copii în fiecare an.
Un alt suspect este Rickie Vargas Garcia, 30 de ani, care lucrează pentru Lego şi care a recunoscut că 'vorbea pe chat cu copii' şi făcea schimb de fotografii nud cu ei, a precizat şeriful Judd.
'Mă adresez părinţilor: trebuie să ştiţi ce fac copiii voştri când sunt online, pentru că acolo unde sunt ei, sunt şi aceşti bărbaţi', a avertizat Grady Judd.

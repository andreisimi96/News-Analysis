Rusia a spulberat Arabia Saudită cu 5-0, stabilind și cea mai mare diferență de scor din istoria meciurilor de deschidere la Cupa Mondială, însă asta nu-l sperie pe Ilie Dumitrescu. "Suntem peste Rusia", a spus fostul internațional, care și-a explicat afirmația.
"Cred că echipa noastră este peste echipa Rusiei. Acum, dacă am juca un oficial cu Rusia, din punctul meu de vedere, la ce am văzut de când Contra a semnat, așa stau lucrurile. Chiar după 5-0 ăsta. De ce spun asta?
Pentru că am văzut echipa noastră cu Turcia, am văzut-o cu Suedia, care e calificată la acest Mondial și a scos Italia. Adică sunt semne că, dacă grupul ăsta important de jucători va avea continuitate - asta contează foarte mult - cred că putem să punem probleme", a spus Ilie Dumitrescu, la Digi Sport.
În meciurile directe jucate împotriva Rusiei, tricolorii au câștigat de 4 ori și au pierdut 5 jocuri, iar două pertide s-au terminat la egalitate. România e pe locul 30 în clasamentul FIFA, iar Rusia e pe poziția 70

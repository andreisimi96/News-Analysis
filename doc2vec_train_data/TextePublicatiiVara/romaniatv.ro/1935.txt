Institutul Naţional de Cercetare Dezvoltare pentru Fizica Pământului (INCDFP) anunţă că miercuri dimineaţă, la ora 5.56, s-a produs un cutremur în judeţul Buzău.
Seismul a avut magnitudinea 2,9 grade şi s-a produs la o adâncime de 140 de kilometri.
Este al doilea seism din ultimele douăsprezece ore, după ce marţi seară, la ora 21.20, a avut loc un cutremur în judetul Vrancea.
Seismul a avut magnitudinea 3,1 şi s-a înregistrat la o adâncime de 110 kilometri.
Cel mai puternic cutremur de la începutul acestui an s-a produs în 25 aprilie. Seismul a avut magnitudinea 4,6 şi a avut loc în apropierea următoarelor oraşe: Covasna (12 kilometri), Întorsura Buzăului (25 de kilometri, Târgu Secuiesc (27 de kilometri), Nehoiu (35 de kilometri) şi Sfîntu Gheorghe (52 de kilometri).

Eugen Teodorovici a confirmat că punctul de pensie va creşte de luna viitoare. "1 iulie reprezintă creșterea punctului de pensie la 1.100 de lei. Banii nu sunt în plus, pentru că au fost prevăzuți anul trecut, când s-a făcut bugetul pe 2018 în acest buget. Deci această cheltuială a fost deja prevăzută", a spus ministrul Finanţelor, la România TV .
Referindu-se la ANAF, demnitarul a spus: "Situația astăzi la ANAF, din păcate de mulți ani de zile încoace s-a perpetuat, din toate zonele - că vorbim de sistem IT, de comportamentul față de contribuabil, de orice, de birocrație, orice, orice, este aceeași astăzi. Noi am început acest an și am spus că este an de reformă în partea de ANAF. Reformă de la a simplifica lucurile în relația cu contribuabilul și am început în acest an, știți bine, cu acea declarație unică care a adus simplificări, chiar dacă unii astăzi tot caută motive să conteste această abordare".
Întrebat despre pilonul II de pensii, ministrul a răspuns: "Noi am spus că luna iunie - iulie va trebui să prezentăm în mod public această situație, pentru că după 10 ani de funcționare a unui sistem trebuie să vezi dacă a fost bine sau nu, ce se poate aduce în plus. O să vedeți, poate discutăm și despre noul instrument financiar: Fondul Suveran. Fondul Suveran odată creat, el reprezintă o posibilă sursă de investiții pentru fondurile de pensii".
Mai jos, interviul integral cu ministrul Eugen Orlando Teodorovici:

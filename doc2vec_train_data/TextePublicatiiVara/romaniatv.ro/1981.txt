Conform Poliţiei de Frontieră, societatea comună româno-bulgară „Danube Bridge Vidin Calafat ad Bulgaria", care se ocupă de administrarea podului Calafat-Vidin, a informat Inspectoratul Teritorial al Poliţiei de Frontieră Giurgiu că în 14 iunie, între orele 09.00-11.00 şi în 2 iulie, în acelaşi interval orar, circulaţia în ambele sensuri pentru toate vehiculele va fi întreruptă pe podul Calafat -Vidin, pentru lucrări de întreţinere şi reparaţie.
În intervalul orar specificat, autovehiculele vor fi oprite în zonele adiacente Punctului de trecere a Frontierei Calafat, până la momentul reluării traficului.
Poliţia de Frontieră recomandă tranzitarea celorlalte puncte de frontieră deschise traficului internaţional de la graniţa cu Bulgaria şi consultarea aplicaţiei „Trafic Online" disponibilă pe site-ul www.politiadefrontiera.ro, care prezintă o medie a timpilor de aşteptare în punctele rutiere de trecere a frontierei pentru anumite intervale de timp.

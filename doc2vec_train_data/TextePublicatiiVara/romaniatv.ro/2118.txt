PROGNOZA METEO. Meteorologii anunţă pentru următoarele zile o depăşire a indicelui de confort termic şi temperaturi de circa 34 grade, însă atmosfera va fi răcorită de furtunile şi ploile torenţiale care vor apărea în unele regiuni.
Foto: stirile pro tv
PROGNOZA METEO JOI. În regiunile sud-vestice, centrale, nordice, nord-estice şi parţial în cele vestice, precum şi în zona de munte, valorile termice vor fi în scădere faţă de intervalul anterior, iar vremea se va menţine instabilă, cu înnorări temporar accentuate, averse, descărcări electrice, intensificări ale vântului şi cu aspect de vijelie şi punctiform căderi de grindină. Ploile vor mai avea caracter torenţial, astfel că se vor cumula cantităţi de apă de peste 25 l/mp şi izolat peste 40...50 l/mp. În restul teritoriului cerul va fi variabil, fenomene specifice instabilităţii atmosferice se vor semnala pe arii restrânse, iar regimul termic va caracteriza o vreme călduroasă şi izolat indicele temperatură-umezeală va mai putea atinge şi depăşi uşor pragul critic de 80. Temperaturile maxime se vor situa între 22 şi 34 de grade, iar cele minime vor fi cuprinse între 12 şi 21 de grade.
VREMEA IN BUCUREŞTI. Vremea va fi călduroasă, cu o maximă termică de 33...34 de grade, iar indicele temperatură-umezeală se va apropia de pragul critic de 80 de unităţi. Cerul va fi variabil, iar probabilitatea de apariţie a fenomenelor specifice instabilităţii atmosferice va fi în creştere după-amiaza şi noaptea. Temperatura minimă va fi de 17...19 grade.
PROGNOZA METEO VINERI. În majoritatea regiunilor vor fi intervale de timp cu instabilitate atmosferică ce se va manifesta, local, prin înnorări temporar accentuate, averse, descărcări electrice şi intensificări de scurtă durată ale vântului. Izolat ploile vor avea caracter torenţial şi vor fi condiţii de grindină. Temperaturile maxime vor fi cuprinse în general între 24 şi 33 de grade şi vor caracteriza în continuare o vreme călduroasă în zona joasă de relief a Munteniei şi Moldovei, precum şi în partea continentală a Dobrogei. Minimele termice se vor situa între 10 şi 20 de grade, uşor mai ridicate în deltă.
VREMEA IN BUCUREŞTI. Deşi temperatura maximă va fi în scădere uşoară faţă de ziua anterioară, vremea se va menţine călduroasă, cu 31...32 de grade la orele amiezii. Cerul va avea înnorări temporare şi vor fi posibile averse, descărcări electrice şi intensificări de scurtă durată ale vântului, mai ales în a doua parte a zilei şi noaptea. Temperatura minimă va fi de 17...18 grade.
PROGNOZA METEO SÂMBĂTĂ. Vremea va fi în continuare în general instabilă în majoritatea zonelor ţării, mai ales după-amiaza şi seara. Local, îndeosebi la munte şi în regiunile estice, vor fi înnorări temporar accentuate, averse ce vor putea avea şi caracter torenţial şi descărcări electrice. Izolat, cantităţile de apă vor fi mai însemnate şi se menţin condiţiile de grindină. Vântul va avea unele intensificări la munte, în est şi în sud-est, dar de scurtă durată şi în timpul ploilor. Temperaturile maxime vor fi cuprinse între 24 şi 34 de grade, iar cele minime între 12 şi 22 de grade.
VREMEA IN BUCUREŞTI. Vremea va fi în continuare călduroasă, cu o maximă de 32...33 de grade. Cerul va fi variabil, iar spre seară vor fi posibile dezvoltări noroase convective, averse şi descărcări electrice. Vântul va sufla slab şi moderat. Temperatura minimă va fi de 17...19 grade.
PROGNOZA METEO DUMINICĂ. Manifestări specifice instabilităţii atmosferice vor fi mai ales după-amiaza şi seara în zonele montane şi submontane şi pe arii mai restrânse în restul teritoriului. Vor fi înnorări temporar accentuate şi local averse, descărcări electrice şi intensificări de scurtă durată ale vântului. Temperaturile maxime vor fi cuprinse între 24 şi 31 de grade, iar cele minime între 10 şi 20 de grade.
PROGNOZA METEO LUNI - MIERCURI. Valorile termice se vor situa uşor peste mediile obişnuite ale perioadei, în special în sud şi în est. Local şi temporar, mai ales în regiunile intracarpatice şi la munte, vor fi manifestãri specifice instabilitãţii atmosferice.

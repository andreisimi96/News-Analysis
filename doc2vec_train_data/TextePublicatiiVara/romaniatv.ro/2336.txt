Slăbeşti mult într-un timp scurt 
În cazul în care observi cum se topesc kilogramele, deși nu ai făcut modificări în alimentație, acesta este un semn precoce al cancerului de colon, care afectează apetitul și capacitatea organismului de a elimina ,,deșeurile''.
Febră care persistă
Infecțiile frecvente reprezintă simptome ale leucemiei, care arată că sângele începe să producă cantități anormale de globule albe, așa încât organismul nu mai poate lupta eficient împotriva infecțiilor. În plus, leucemia prezintă simptome similare răcelilor, cum ar fi febra persistentă.
Atenţie la migrene şi la durerile de spate
Deși durerile pot avea multiple cauze, durerile de cap care persistă pot fi un semn timpuriu al cancerului cerebral, în timp ce durerile de spate pot semnala cancer ovarian sau rectal.
Tuse care nu mai trece
Mai multe tipuri de cancer, între care leucemia și cancerul pulmonar, au ca simptome tusea persistentă sau bronșita. În cazul în care tusea nu cedează și este însoțită și de durere în piept, consultă de urgență un medic specialist.

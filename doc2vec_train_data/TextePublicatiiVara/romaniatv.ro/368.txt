500 de procurori ai Ministerului Public au semnat o scrisoare deschisă, ca urmare a deciziei Curţii Constituţionale de a-l obliga pe preşedinte să semneze revocarea şefei DNA, cerută de ministrul Justiţiei. În scrisoare, procurorii afirmă că ministrul Justiţiei ca factor politic nu are niciun drept să se implice în instrumentarea dosarelor penale.
"Subsemnații, procurori în cadrul Ministerului Public, cu respectarea principiului separațiilor puterilor în stat și a obligației de rezervă, luând act de discuțiile publice privind atribuțiile și activitatea procurorilor precum și de aspectele inserate în minuta Deciziei Curții Constituționale a României din data de 30 mai 2018,
Având în vedere Principiile de la Bangalore care permit magistraților să își exprime liber opiniile atunci când le este afectată independența sau când există riscul de a se aduce atingere separației și echilibrului puterilor în stat,
Ținând cont de standardele impuse de Principiile Națiunilor Unite privind rolul procurorului, adoptate la Havana în 1990, Recomandarea Consiliului Europei (2000)19 privind rolul procurorului în sistemul de justiție penală, Standardele de responsabilitate profesională și declarația privind obligațiile și drepturile procurorilor, adoptată de Asociația Internațională a procurorilor la 23 aprilie 1999, Raportul Comisiei de la Veneția privind standardele europene în ceea ce privește independența sistemului judiciar (CDL_AD(2010)040) adoptat la data de 17-18 decembrie 2010, Avizul nr. 9 (2014) al Consiliului Consultativ al Procurorilor Europeni (Carta de la Roma),
Considerând că statul român înțelege să își îndeplinească obligațiile internaționale asumate cu privire la independența sistemului judiciar și apărarea statului de drept și să respecte regulile impuse de Uniunea Europeană și Consiliul Europei precum și de celelalte organizații internaționale din care România face parte,
înțelegem să ne asumăm la nivel individual prezenta declarație de principiu:
Activitatea noastră se va derula întotdeauna în conformitate cu rolul constituțional prevăzut de art. 131 alin. (1) din Constituția României, apărând interesele generale ale societății, ordinea de drept precum și drepturile și libertățile cetățenilor. Respectăm competențele Ministrului Justiției privind politica penală a statului precum și atribuțiile concrete în anumite domenii dar aceste competențe nu validează în niciun fel implicarea factorului politic în modul de instrumentare și soluționare a cauzelor penale. Ministrul Justiției nu are și nu va avea nicio implicare și niciun rol în activitatea noastră profesională ori în vreo cauză penală sau civilă pe care o avem spre soluționare sau la care participăm în calitate de reprezentanți ai Ministerului Public.
Singura instituție care gestionează cariera procurorului și singurul garant al independenței procurorilor este Consiliul Superior al Magistraturii, conform art. 1 alin. (2) din Legea 304/2004, Ministrul Justiției neavând și neputând să aibă niciun fel de rol sau implicare în cariera individuală a procurorului, acest principiu neputând să fie modificat prin inserarea unei alte sintagme în decizia Curții Constituționale, instituție ce nu are competență de legiferare pozitivă. Atragem atenția că evaluarea profesională a procurorilor și modalitatea de accedere în funcție trebuie să aibă la bază sistemul meritoriu, condiții și reguli clare și transparente și lipsa arbitrariului.
Solicităm tuturor instituțiilor abilitate și tuturor factorilor de decizie să respecte principiile de funcționare ale Uniunii Europene, să faciliteze îndeplinirea obligațiilor internaționale asumate de România și să țină cont că respectarea statului de drept și a independenței sistemului judiciar este un punct important în materia cooperării internaționale și a capacității României de a fi un partener de dialog în relație cu celelalte state membre, atât în ceea ce privește cooperarea în materie penală, cât și cooperarea în materie civilă.
În susținerea prezentei declarații de principiu aducem aminte că garantarea independenței sistemului judiciar a fost una dintre condițiile impuse în vederea aderării la Uniunea Europeană, context în care au fost adoptate modificări în pachetul de legi privind sistemul judiciar, în mod specific garantarea independenței și stabilității procurorului, prin modificarea dispozițiilor art. 3 alin. (1) din Legea 303/2004 ("Procurorii numiți de Președintele României se bucură de stabilitate și sunt independenți, în condițiile legii"). Obligația României în ceea ce privește statul de drept și garantarea independenței sistemului judiciar s-a menținut și ulterior momentului aderării, fiind unul dintre criteriile avute în vedere în evaluările MCV, astfel încât nu putem considera că o abordare involutivă a statutului magistratului procuror poate să constituie altceva decât o încălcare a angajamentelor asumate în calitate de stat membru.
De asemenea, atragem atenția că Regulile de la Havana privind rolul procurorului, adoptate de Națiunile Unite în 1990, prevăd obligația statelor de a se asigura că procurorii își pot exercita funcția fără a fi expuși intimidărilor, hărțuirilor și interferențelor.
Ca membru al Consiliului Europei, statul român trebuie să ia în considerare și să respecte avizele internaționale, în acest sens în Carta de la Roma fiind prevăzute ca standarde și principii europene referitoare la activitatea procurorilor următoarele aspecte: "Independența și autonomia Ministerului Public constituie un corolar indispensabil pentru independența justiției. Procurorii ar trebui să fie autonomi în luarea deciziilor și ar trebui să își îndeplinească sarcinile în afara oricăror ingerințe și presiuni externe, conform principiilor separației puterilor și responsabilității"
Independența procurorului și imparțialitatea procurorului sunt două elemente esențiale în standardele internaționale, fiind privite ca puncte cheie în materia drepturilor omului, având o latură instituțională cât și una individuală. Independența și imparțialitatea magistratului procuror nu sunt beneficii personale ale acestuia, ci garanții necesare pentru îndeplinirea funcției pe care Ministerul Public o are în structura statului de drept, respectiv de autoritate care asigură aplicarea legii penale, în numele și în beneficiul societății și a interesului public, ținând cont de drepturile individuale ale cetățenilor și de necesitatea asigurării unui sistem de drept penal efectiv. (Recomandarea (2000)19 a Consiliului Europei, paragraful 1)
Atât Recomandarea Consiliul Europei cât și Raportul Comisiei de la Veneția subliniază necesitatea de a asigura proceduri transparente și corecte, fără influențe politice, în ceea ce privește accederea în profesie, sistemul de promovare și activitatea procurorului. Astfel, procedurile care garantează o selecție corectă a procurorilor și cele care protejează procurorul de la o revocare arbitrară constituie aspecte importante în garantarea independenței procurorului. Nu există niciun beneficiu în crearea unui sistem care doar aparent procurorul este independent dacă acțiunile practice tind spre o implicare a factorului politic în activitatea judiciară.
În acest sens, Comisia de la Veneția a subliniat că independența procurorului constituie un mecanism prin care se previne interferența factorului politic sau de orice altă natură în activitatea de urmărire penală iar statele trebuie să asigure cadrul necesar în care deciziile procurorului să fie luate în mod impartial și corect, la fel cum judecătorului îi este cerut să acționeze corect și imparțial fără a fi supus presiunilor altor factori externi.
Raportul Comisiei de la Veneția privind independența judiciară subliniază că "Trebuie efectuată o distincție clară între interesul persoanelor care dețin puterea în cadrul statului și interesul general. Presupunerea că cele două aspecte se suprapun este prezentă în multe state europene. În mod ideal exercitarea funcțiilor ce vizează interesul general nu trebuie combinată sau confundată cu funcțiile ce vizează interesele puterii executive dintr-un anumit moment, cu interesele altor instituții sau chiar cu interesele vreunei formațiuni politice." Având în vedere atribuțiile legale ale Ministerului Public, prevăzute atât la nivel constituțional, cât și la nivelul celorlalte instrumente legale, subliniem că în calitate de procurori rolul nostru este să apărăm interesul public, înțeles ca interesul cetățenilor într-un stat democratic, rol pe care îl vom exercita, în mod independent și imparțial, indiferent de contextul vremelnic.
Listă semnatari procurori:
1. Bradea Dumitru Vlad – Parchetul de pe lângă Judecătoria Oradea
2. Corina Dinică – PT Argeș
3. Lăncrănjan Alexandra Carmen – DNA Structura Centrală
4. Margina Cătălin – PT Bacău
5. Tagheiv Ramona – PT Bacău
6. Finică Sorina – PT Bacău
7. Atomei Adriana – PT Bacău
8. Trif Marian Mihai – PJ Turda
9. Iulia Crișan – DNA Structura Centrală
10. Simona Anghel – PJ Oltenita
11. Mihaela Beldie – DNA Structura Centrală
12. Răzvan Alexandru Băra – PJ Brașov
13. Cristina Scarlat DNA
14. Aurelian Ioan Ardelean – DNA
15. Radu Florin Ionescu – DNA
16. Cosmin Iordache – DNA
17. Adriana Pau – PJ Sector 2
18. Codreanu Alexandru – PT Brașov
19. Raluca Alexandra Munteanu – PJ Sector 2
20. Berende Ruxandra Maria PJ Satu Mare
21. Roxana Andreea Codreanu PJ IAsi
22. Laurentiu Grecu – PT Gorj
23. Lia Sorin Marian – PJ Corabia
24. Carmen VAmesu – DNA
26. Alexandru Liviu Colceriu – PJ Intorsura Buzaului
27. Cosmina Mihaela Vieriu – PJ Zarnesti
28. Calin Radu Bogdan – PJ Sector 1
29. Coralia Lapadat – PJ Arad
30. Dordea Marcian Silviu – PJ Blaj
31. Luminita Boca – DNA ST Cluj
32. Bogdan Pîrlog – PT Militar Bucuresti
33. Andra Dutescu – PJ Sector 2
34. Stroescu Bobby Sorin – PJ Timisoara
35. Curici Seia Iasmina- PJ Deta
36. Ghita Alina Andreea – PJ Turda
37. Laura Dobrea – PT Brăila
38. Ciutac Mircea – PT Brăila
39. Dedulescu Liviu Ionuț – PT Brăila
40. Velea Gheorghe – PJ Brăila
41. Marinescu Mihaela – PJ Însurăței
42. Pungă Tudorel – PJ Însurăței
43. Baraș Iulian – PJ Bolintin Vale
44. Barbu Camelia Liliana – PJ Bolintin Vale
45. Tomescu Alexandra Sorina – PJ Bolintin Vale
46. Cotovelea Ionel – PJ Câmpulung
47. Gheorghe Daniel – PJ Câmpulung
48. Lobodan Remus – PJ Câmpulung
49. Visovan Cristina Ingrid – PJ Sighetu Marmatiei
50. Adrian Meda Titu- DNA ST Cluj
51. Irimia Anca Emilia – PJ Sibiu
52. Cristina Frîncu – PJS 2
53. Ioana Vernea PJS2
54. Sohorca Florin PJ Alba Iulia
55. Rotundu Simon PJ Iasi
56. Cîrciumaru Oprică Florin PJS 2
57. Doina Stanta – PCA Craiova
58. Bunduc Marian Catalin – DIICOT Structura Centrală
59. Arpinte Nicoleta – PJ Dorohoi
60. Stanciu Gabriela – DNA ST Constanta
61. Valentin Toduta – PJ oradea
62. Bursuc Andreea Claudia – DIICOT
63. Anca Iovan DIICOT Serviciul Teritorial Brasov
64. Lohan Iulia Maria – PJ Sighetul Marmatiei
65. Cristina Radu – PT Bucuresti
66. Sendroni Mircea – PJ Cluj Napoca
67. Marian Clement Virgil – PJ Baia Mare
68. Asmarandei Andrei Iulian – PT Ilfov
69. Carnariu Bianca Dana – PJ Baia Mare
70. Gabriel Tatar – PJ Cluj Napoca
71. Tabirta Lorin PJ Timisoara
72. Carnariu Mihai Madalin – PJ Baia Mare
73. Buzoianu Mihaela Alexandra – PJ Calarasi
74. Valentin Uritescu – PJ Negresti Oas
75. Cosmin Ungureanu PT Valcea
76. Vlad Alexandru Bentan – PJ oradea
77. Marin Ana Maria PT Brasov
78. Ioana Gutu PT Valcea
79. Daniel Giorgian PJ galati
80. Cristina Voicu DNA Structura Centrala
81. Morosan Andrada Sabina PJ Timisoara
82. Pop Blaga Marius PJ Oradea
83. Alba Radu Ioan PJ Oradea
84. Popescu Adriana Mihaela PT Valcea
85. Radu Adrian PJ Brasov
86. Ostafie Andrei PJ Botosani
87. Laura Zaharia DIICOT Iasi
88. Ciobanu Ionica Daniel PJ Caracal
89. Mihaela Mihai Popa – DNA ST Suceava
90. Marin Călusaru – DNA ST Craiova
91. Ramona Jardieanu – DNA Structura Centrala
92. Damaschin Ioana Teodora – PJ Cluj Napoca
93. Bocai Adina PCA Iasi
94. Mihai Negulescu DIICOT ST Brasov
95. Dobre Aurelia Madalina PJ Arad
96. Panainte Iulian PJ Harlau
97. Sorin Daniel Beteringhe PT Bihor
98. Paunica Ionut PJ Calarasi
99. Gus Octavia Raluca PT Alba
100. Pacuraru Mihaela PJ Calarasi
101. Marinescu Lucian PT Valcea
102. Burga Florin PJ Sf Gheorghe
103. Matei Leontin PJS 4
104. Pitrop Cristina Beatrice PJ Constanta
105. Ioan Bene PJ TG Bujor
106. Sandu Claudiu Costantin PT Brasov
107. Mihail Andreca PJ Timisoara
108. Mihai Valentin DIICOT Structura Centrală
109. Dobre Mihai Alexandru PJ Arad
110. Onea Dalidis Nicoleta Irina PCA Craiova
111. Iulian Nica – PT Brasov
112. Anghel Alexandru Bogdan PJ Segarcea
113. Serban Viorel Florin PJS 2
114. Iulia Bilciu DNA Structura Centrala
115. Daniel Ciumărnean DNA ST Cluj
116. Paul Dumitriu DNA Structura Centrală
117. Danusia Boicean DNA ST Alba Iulia
118. Alina RAsovan DNA ST Alba Iulia
119. Daniel Dumitru DNA ST Alba Iulia
120. Călin Tatu DNA ST Alba Iulia
121. Florin Nanu DNA ST Alba Iulia
122. Anca Gabriela Mărincean DNA ST Cluj
123. Horatius Baias DNA Structura Centrală
124. Stancele Diana DNA Structura Centrala
125. Constantin Irina DNA Structura Centrala
126. Daniel Apetroaei – DNA St Bacău
127. Anemaria Ruxandra Cireap – DNA
128. Oana Peltechi – PCA Bucuresti
129. Roca Carmil DNA ST Bacău
130. Robert Adrian Nicolicescu DNA
131. Daniela Dumitrache – DNA
132. Violeta Sechely – DNA Structura Centrală
133. Florin Bogdan Munteanu DNA ST Iasi
134. Iordache Laura Nicoleta PJS 1
135. Lucanu Iuliana DIICOT
136. Tudor Antoniu Vasiu – PJ Drobeta Turnu Severin
137. Adi Lucian Răduică PJ Drobeta Turnu Severin
138. Pena Laura Nadia PCA Bacau
139. Gheorghe Mihai Andrei PJ Pitesti
140. Puscas Madalina PJ Alba Iulia
141. Zlate Nadia DNA ST Constanta
142. David Maricel – PT Ilfov
143. Povăliceanu Cristina – PT Arad
144. Roman Nelu – PJ Baia Mare
145. Bradin Aurora PJ Arad
146. Monica Munteanu DNA ST Brasov
147. Vestemeanu Raluca DIICOT ST Brasov
148. Cornel David Deca DNA ST Brasov
149. Andreea Ghenu DNA ST Brasov
150. Dundev Alma Maria PJ Sighisoara
151. Batrinu Iuliana PJ Focsani
152. Brindea Dan Eugen PT Salaj
153. Cepoi Marian PJ Nasaud
154. Dunca Ioan PJ Baia Mare
155. Varga Zoltan PJ Baia Mare
156. Scutea Gabriela PCA Brasov
157. Ghita Bogdan – DNA
158. Bontea Cristina Augustina PJ Petrosani
159. Baldea Diana PT IAsi
160. Satmarici Iulia Diana PJ Medgidia
161. Mircea Alexandra Nora PJ Turda
162. Radu Florea PJ Turda
163. Ghidiu Liliana Maria PT Alba
164. Panciuc Anca Clara – PJ Radauti
165. Remus Budai – DNA Structura Centrala
166. Ion Izabela Ana Maria PJ Sector 3
167. Stefanita Gogea DIICOT
169. Cosarca Nicolae PJ Targu Mures
170. Diremia Vlad PJ Rosiori De vede
171. Buda Dorel PJ Baia Mare
172. Alice Jemboiu PCA Craiova
173. Maria Piturcă PCA Craiova
174. Marius Sulu PT Brasov
175. Grigore alina Gabriela PJ Targoviste
176. Mihai Irina PJ Targoviste
177. Bosânciuc Paul Cosmin PJ Targoviste
178. Stoica Florin PJ Targoviste
179. Aldea Adrian PT Brasov
180. Cerasela Ungureanu PT Brasov
181. Câțu Lilisor PJ Brasov
182. Câțu Codruța Romana Maria PJ Brasov
183. Nita Manole Simona Daniela PJ Ploiesti
184. Dragu Corina PT Brasov
185. Fânariu Stefan PJ Saveni
186. Nistor Gigi PJ Filiasi
187. Cristina Mocioi PJ Babadag
188. Ursa Paul Ionel PJ Zarnesti
189. Comanescu Cătălin PJ Horezu
190. Ana Muresan PJS 2 delegat PTB
191. Nită Manole Simona Daniela PJ Ploiesti
192. Corina Avornicitei PJ Sector 1
193. Raluca Anghel Gheorghe DNA Structura Centrală
194. Alin Eduard Poterasu DNA Structura Centrala
195. Veronica Luminita Leonte DNA ST Suceava
196. Maria Luiza Capatana DNA Structura Centrală
197. Mosteanu Marian Eugen DNA ST Craiova
198. Ionuț Vasile DNA ST Cluj
199. Alexandru Diana DNA ST Galați
200. Popescu Gabriela DNA ST Galați
201. Ivascu Dorina DNA ST Galați
202. Mihaela Leu DNA ST Galați
203. Năvădaru Mădălin DNA ST Galați
204. Lucian Rău DNA ST Galați
205. Diana Alexandru DNA ST Galați
206. Andreea Oana Nica DNA
207. Eugen Stănculescu DNA ST Craiova
208. Tiberiu Nicolae Onea – DNA ST Tîrgu Mureș
209. Drăgulescu Marian DNA Structura Centrală
210. Gabriela Iancu DNA ST Cluj
211. Ioana Borjog PJ Sector 1
212. Ionela Bălan DNA Structura Centrală
213. Ana Maria Nedelcu DNA Structura Centrală
214. Cornelia Hrincescu DNA ST Bacău
215. Antonia Diaconu – PJ Topoloveni
216. Nanu Vladimir PT Argeș
217. Moraru Alina – DNA ST Iasi
218. Dorcu Lavinia PJ Corabia
219. Irina Paraschiv PJ Brezoi
220. Stefan Ispasoiu DNA ST Brasov
221. Gheorghiu Anca Loredana PJ Brasov
222. Corina Mois PJ Satu Mare
223. Miu Madalina PT Calarasi
224. Marinel Nicolae PT Olt
225. Couti Roxana PT Maramures
226. Maris Constantina PT Maramures
227. Apetri Oana PT Brasov
228. Couti Crinel PT Maramures
229. Simion Oana PJ Brasov
230. Rosca Sergiu PJ Satu Mare
231. Claudiu Statache PJ Constanta
232. Stasiuc Mădălina PJ Targu Mures
233. Alexandra Dordea DNA Structura Centrală
234. Branzei Alexandru PJ Baia Mare
235. Baran Florin PJ Sector 4
236. Rus Lavinia PJ Faget
237. Mircea Iuliana PCA Constanta
238. Ioan Sandru PICCJ
239. Dan Obreja PJ TG Mures
240. Maria Rimniceanu DIICOT ST BRASOV
241. Azamfirei Daniela Elena PJ Galati
242. Cristina Maria Luca PT Neamț
243. Pelmuș Ciprian PJ Timisoara
244. Arvinte Ramona PJS3
245. Olteanu Dragoș PJ Timisoara
246. Catalin Moraru PJ Brasov
247. Vlad Crăciun PJ Sighisoara
248. Pelinel Monica Cristina PT Valcea
249. Ghinea Alexandru Cosmin PJ Fetesti
250. Sorin Constantinescu DNA ST Constanta
251. Apostol Mihaela PT Iasi
252. Cojoaca Traian PJ Rosiori de Vede
253. Munge Mircea Florin PJ Oradea
254. Alina Hubert PJ Pitesti
255. Topliceanu Constantin PJ Pitesti
256. Doncea Andrei PT Ilfov
257. Ungureanu Alin PJ Deta
258. Ceaușu Alexandru Octavian PJ Timisoara
259. Blanaru Larisa Andreea PJ Brasov
260. Mocanu Simona Elena PJ Brasov
261. Aurelian Manzu PT Arad
262. Alina Ghinescu DIICOT ST CV
263. Bochis Angela PJ Cornetu
264. Dumitrache Nicusor Adrian PJS 4
265. Olca Diana Andreea PJ Satu Mare
266. Sovarschi Laura PJ Alesd
267. Lazar Ancuta PJ Satu Mare
268. Meszaros Ioana Adina PJ Satu mare
269. Betea Florin Dorin PJ Satu Mare
270. Mic Ioana PT satu Mare
271. Bocai Tudor Florin PT Hunedoara
272. Cuciureanu Iulia Maria PJ Brasov
273. Iordache Valeriu PJ Ploiesti
274. Airinei Lucia PT Harghita
275. Iosifescu Iulian Răzvan PT Harghita
276. Colceriu Sorin Mihai PT Harghita
277. Gîlcescu Dan PT Harghita
278. Grigore Cristian PT Harghita
279. Fabian Orsolya Kinga PT Harghita
280. Tokos Lehel PT Harghita
281. Deac Corvin Doru PJ Miercurea Ciuc
282. German Cristina PJ Miercurea Ciuc
283. Chiriac Dragos PJ Miercurea Ciuc
284. Ivănescu Georgică PJ Odorheiu Secuiesc
285. Suto Agota Kinga PJ Odorheiu Secuiesc
286. Papuc Mădălina Diana PJ Odorheiu Secuiesc
287. Vasile Tudor Iulian PJ Fetesti
288. Buculea Raluca PJ Timisoara
289. Popa Alina Diana PJ Iasi
290. Marcu Ionut DIICOT
291. Cristina Gavriliuc DNA ST Bacau
292. Giluela Deaconu DNA

Centrul Infotrafic anunţă că circulaţia rutieră se desfăşoară îngreunat, pe un fir alternativ, pe DN2 Buzău – Bucureşti, pe raza localităţii Cioranca, judeţul Buzău, din cauza unui accident în care au fost implicate două autoturisme.
Din primele informaţii, se pare că o maşină a intrat pe contrasens şi s-a ciocnit cu alta, iar în urma impactului patru persoane au fost rănite, dintre care una pare a fi în stare gravă. Un elicopter SMURD a fost solicitat pentru a prelua persoana grav rănită.

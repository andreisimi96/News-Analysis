Autorităţile din Paris urmează să inaugureze un perimetru de securitate în jurul Turnului Eiffel pentru protecţie împotriva ameninţărilor teroriste, scrie BBC.
La Turnul Eiffel a fost construit un perimetru de securitate pentru a preveni atacurile teroriste. În iunie 2016 au fost plasate bariere temporare în jurul turnului iar acum sunt înlocuite cu măsuri permanente. Gardurile, care vor fi finalizate în iulie, costă aproape 35 de milioane de euro.
Peste 240 de persoane au murit în atacuri teroriste în Franţa din 2015.
Bernard Gaudillere, preşedintele Société d'Exploitation de la Tour Eiffel (SETE), organizaţia care gestionează monumentul, a declarat că noile garduri “sunt impenetrabile, având o securitate absolută”.
Două părţi ale perimetrului vor fi formate din ziduri din sticlă cu o grosime de 6,5 cm iar celelalte două vor fi bariere de metal cu o înălţime de 3,24 metri.
Pentru a preveni atacurile cu vehicule, 420 de cărămizi vor fi plasate în faţa zidurilor din sticlă.
Gaudillere a declarat că zidurile temporare vor fi înlocuite cu ceva “mult mai frumos şi romantic”, ca parte a unor renovări de 300 de milioane de euro înainte de Jocurile Olimpice din 2024.
Aproape şapte milioane de turişti sunt aşteptaţi să viziteze în 2018 turnul.

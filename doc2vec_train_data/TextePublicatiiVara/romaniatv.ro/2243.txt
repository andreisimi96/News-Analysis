Sărbători religioase ortodoxe: Sf. Proroc Amos; Sf. Mc. Isihie; Fericiţii Ieronim şi Augustin
Sărbători religioase greco-catolice: Sf. pf. Amos; Sf. Ieronim
Sărbători religioase romano-catolice: Trupul şi Sângele Domnului, Ss. Amos, profet; Abraham, călug.
Sfântul Proroc Amos, pomenit în calendarul creştin ortodox la 15 iunie, este unul din prorocii mici ai Vechiului Testament. Originar din Tecoa, era păstor şi cultiva sicomori (arbore de dimensiuni mari care produce fructe asemenea smochinelor).
A vorbit împotriva neamurilor, care au săvârşit multe nedreptăţi şi fărădelegi, şi împotriva poporului israelit, ce s-a îndepărtat de Dumnezeul viu şi adevărat, nesocotind legile lui "... fiindcă ei au vândut pe cel drept pentru argint şi pe cel sărac pentru o pereche de încălţăminte".
"Ei zdrobesc în pulbere capul celor sărmani şi calcă în picioare pe cei în necazuri. Feciorul dimpreună cu tatăl său la aceeaşi desfrânată îşi află calea, ca să pângărească numele Meu cel sfânt. Pe veşmintele luate zălog, pe lângă jertfelnice, se tolănesc şi vinul celor năpăstuiţi îl beau în templul Dumnezeului lor". (Am. 2; 6, 7 8).
Astăzi este pomenit şi Sfântul Mucenic Ishie, ostaş creştin ce făcea parte din legiunea armatei romane de la Dunăre, staţionată în oraşul Durostor din provincia Moesia Inferior.
Sfântul Ishie a pătimit împreună cu alţi cinci sfinţi mucenici: Pasicrat, Valentin, Nicandru, Marcian şi Iuliu veteranul, în timpul persecuţiilor împotriva creştinilor declanşate de împăratul Diocleţian (285-305).
A primit cununa muceniciei prin tăierea capului la 15 iunie.
Comenteaza // Vezi comentarii
        Citeste mai mult despre:   

Autorităţile au transmis că Fleming, cunoscut pentru farsele sale şi protagonist al serialului „848”, care avea 20.000 de abonaţi, a fost găsit fără viaţă miercuri seară, la ora 17.30.
Colegii de muncă au contactat familia după ce el nu s-a prezentat la slujbă, la compania Con Edison. 
New York Police Department, care investighează cazul, a transmis că actorul în vârstă de 40 de ani a fost înjunghiat în spate. Deşi nu a numit un suspect, poliţia deţine o înregistrare video în care un bărbat îmbrăcat în negru poate fi observat intrând în apartamentul victimei. Cum uşa nu a fost forţată, este probabil ca Fleming să îl fi cunoscut pe cel care l-a ucis.

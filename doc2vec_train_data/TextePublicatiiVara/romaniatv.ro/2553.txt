Cel puţin opt oameni au fost răniţi în urma acestui accident, iar martorii oculari afirmă că unii dintre ei purtau însemnele echipei Mexicului, care va juca mâine seară în capitala Rusiei, contra Germaniei, chiar la Moscova, în cadrul Campionatului Mondial de Fotbal 2018.
Potrivit Ministerului de Interne de la Moscova, şoferul a fost arestat, după ce a încercat să fugă de la locul accidentului.
S-ar părea că nu a fost vorba de un act deliberat sau un atac terorist ci, potrivit agenţiei Interfax, şoferul ar fi fost băut. Acesta este originar din Republica Kîrgîstan.
Mii de turişti se află zilele acestea la Moscova, capitala Rusiei având două stadioane care găzduiesc meciuri de la CM 2018.

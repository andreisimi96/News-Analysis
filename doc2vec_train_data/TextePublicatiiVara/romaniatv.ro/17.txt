O alertă cu bombă a fost semnalată, sâmbătă, la metroul din Kiev, cu câteva ore înainte de desfăşurarea finalei Ligii Campionilor, găzduită de capitala Ucrainei, informează lequipe.fr. Ulterior, cele cinci staţii de metrou din Kiev care au fost evacuate şi închise după alerta cu bombă au fost redeschise, alerta fiind una falsă.
Update: Alerta cu bombă a fost falsă; cele cinci staţii de metrou închise s-au redeschis
Călătorii au fost evacuaţi din cinci staţii de metrou, care au fost închise. Cercetările sunt în curs.
Finala Ligii Campionilor, între Real Madrid şi FC Liverpool, va avea loc sâmbătă, de la ora 21.45, pe Stadionul Olimpic din Kiev.

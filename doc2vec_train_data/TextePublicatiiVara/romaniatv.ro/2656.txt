Luni, vremea se va menține în general instabilă, îndeosebi în cursul zilei. Cerul va avea înnorări temporar accentuate și se vor semnala averse, descărcări electrice și intensificări ale vântului în majoritatea regiunilor, dar mai ales în jumătatea de sud-vest a țării, la deal și la munte. Cantitățile de apă vor depăși local 15 l/mp și izolat 20...30 l/mp. Temperaturile maxime se vor încadra între 22 și 30 de grade, cu cele mai mari valori in sudul Moldovei, in nord-estul Munteniei si in nordul Dobrogei iar cele minime vor fi cuprinse între 12 și 21 de grade.
La Bucureşti, cerul va avea înnorări temporar accentuate în cursul zilei, când vor fi ploi, posibil însoțite de descărcări electrice și unele intensificări ale vântului, apoi se va degaja. Temperatura maximă se va situa în jurul valorii de 28 de grade, iar cea minimă va fi de 17...18 grade.
Marţi, vremea se va ameliora și se va încălzi, devenind călduroasă în zonele de câmpie și podiș. Cerul va fi variabil, cu înnorări temporar accentuate mai ales după-amiaza în vestul, centrul și nordul țării, precum și la munte, unde numai pe arii restrânse vor fi averse și descărcări electrice. Vântul va sufla slab și moderat, cu unele intensificări în regiunile sud-estice și, trecător, în timpul ploilor. Temperaturile maxime se vor încadra între 26 de grade in estul Transilvaniei si  și 34 de grade in sudul Munteniei, iar cele minime vor fi cuprinse, în general, între 12 și 22 de grade.
La Bucureşti, marţi vremea va deveni călduroasă. Temperatura maximă se va situa în jurul valorii de 33 de grade, iar cea minimă va fi de 16...18 grade. Cerul va fi variabil, iar vântul va sufla slab și moderat.
Miercuri, vremea va fi călduroasă în cea mai mare parte a țării, dar mai ales în regiunile sud-estice. Cerul va fi variabil, cu înnorări temporar accentuate după-amiaza la munte, unde pe arii restrânse vor fi averse, descărcări electrice și intensificări de scurtă durată ale vântului. În restul teritoriului astfel de fenomene se vor semnala doar izolat. Temperaturile maxime se vor încadra între 27 și 34 de grade, iar cele minime între 12 și 24 de grade.
Şi la Bucureşti, miercuri, vremea se va menține călduroasă. Cerul va fi variabil, iar condițiile pentru ploi de scurtă durată și descărcări electrice vor fi reduse. Vântul va sufla slab și moderat. Temperatura maximă va fi de 33...34 de grade, iar cea minimă de 18...20 de grade.

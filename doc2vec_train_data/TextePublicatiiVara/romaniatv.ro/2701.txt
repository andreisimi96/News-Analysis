După ce a aflat că suferă de o boală cruntă, a crezut ca viața ei se va sfârși. DJ Wanda a descoperit, însă, o clinică unde medicii i-au fost ca niște îngeri păzitori. Acum a descoperit că cel mai bun tratament este apropierea de Dumnezeu.
La 42 de ani, a simțit că viața ei a ajuns la sfârșit. Pentru că o boală cruntă o măcina și a apelat la mai mulți medici din România care să-i dea o speranță. Colonoscopii, teancuri cu buletine de analize, terapii în zadar și un singur verdict crunt. Când nu a mai găsit nicio ușă la care să bată, DJ Wanda i-a scris Andreei Marin, care a ajutat-o să ajungă în Turcia, la medicii care i-au pus un diagnostic dur.
Andreea Marin, cu ochii în lacrimi. "ZÂNA" a vorbit despre CANCER
Acum, situația s-a mai îmbunătățit, dar greul nu a trecut. Merge periodic la controale ca situația să nu scape din nou de sub control. În toată această perioadă, DJ Wanda s-a apropiat de Dumnezeu și a descoperit ce nu a simțit niciodată în viața ei.
"Eu, în primul rând, am luptat foarte mult, divinitatea, Doamne Doamne, Andreea Marin care a fost lângă mine, clinicile foarte mari la care am fost, faptul că nu m-am dat bătută... Și este un lucru pe care-l recomand tuturor, în primul rând mental, trebuie să fii foarte puternic. Eu pot să spun despre mine că sunt mândră din punctul ăsta de vedere, nu m-am lăsat o secundă. În continuare sunt ca o ruletă rusească, nu înseamnă că mă aștept la ceva rău, sau la ceva bine de acum în viața mea, știu doar că sunt pe o linie și trebuie să țin linia asta cumva să sperăm că va rămâne la nivelul ăsta. mi-am dat seama că, până la urmă, credința înseamnă liniște sufletească. Am ajuns la acest echilibru, m-am mutat din casa în care stăteam, am schimbat totul, am adus preotul și a sfințit-o", a spus DJ Wanda.
Acum artista își dorește să își întemeieze și o familie: "Mă așez la casa mea. Probabil când va fi și rândul meu, o voi face. Niciodată n-am dat înapoi, n-am spus nu, am fost o tipă statuară, n-am umblat cu minciuni, dacă am avut un iubit, cu ăla am fost, dar n-a fost să fie. Așa că sunt mult mai deschisă, dacă bărbatul respectiv apare, nu trebuie să fie nici prinț, nici cel mai bogat, nici cel mai frumos, nici cel mai tânăr".

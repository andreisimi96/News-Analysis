Cliff Tucker, fostul baschetbalist al echipei din Maryland, a murit luni dimineață, după un accident de mașină în Texas. Sportivul de 29 de ani se întorcea în orașul său natal, El Paso din San Antonio.
Cumplita veste a fost anunțată de un site de sport din Maryland, unde Tucker a jucat timp de patru ani, scrie USA Today.
Cliff Tucker a jucat în 131 de partide pentru Maryland, 2007-2011. Potrivit unui comunicat de presă al Departamentului de Securitate Publică din Texas, în accidentul din Texas au murit trei persoane, Tucker fiind una dintre ele. Alți patru oameni au fost răniți, în urma coliziunii de pe șosea.

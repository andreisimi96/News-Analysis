Circulaţia feroviară este oprită pe secţia de cale ferată 201, între staţia Drăgăşani şi halta Călina, în judeţul Vâlcea, după ce un tren a lovit o maşină, anunţă Centrul Infotrafic.
Accidentul feroviar a avut loc în localitatea vâlceană Prundeni, zona Calina. Conform ISU Valcea, un autoturism a intrat in garnitura unui tren care transporta propilena.
Şoferul autoturismului nu s-a asigurat la o trecere la nivel cu calea ferată şi a fost lovit de un tren de marfă, impactul nefiind soldat cu victime.
Din cauza accidentului în care au fost implicate un tren şi un autoturism, circulaţia feroviară este oprită pe secţia de cale ferată 201, la kilometrul 242+00, între staţia Drăgăşani şi halta Călina, în judeţul Vâlcea.
Potrivit gazetavalceana.ro, pompierii anunta ca sunt scurgeri de propilena din vana, zona fiind izolata pe o raza de 300 m.

Ministrul Transporturilor a trimis zilele trecute Corpul de control la Spitalul Witting din Bucureşti, în urma unor suspiciuni privind managementul defectuos, a declarat într-un interviu pentru News.ro ministrul Transporturilor, Lucian Şova.
”Corpul de control face acum verificări la Spitalul Witing din Bucureşti, căci, ce să vezi, nici spitalul nu se simte prea bine. Sunt nişte prezumţii de management defectuos în perioada anterioară şi am iniţiat o procedură de control în sensul de a evalua activitatea managerială pe componenta financiar contabilă şi achiziţii publice”, a declarat într-un interviu pentru News.ro ministrul Transporturilor, Lucian Şova.
Corpul de control a început verificările marţi, 29 mai.
Spitalul Clinic Nr.1 Căi Ferate Witting aparţine reţelei medicale a Ministerului Transporturilor şi are un număr de 318 paturi.
Începând cu luna ianuarie 2014, spitalul a fost renovat complet.

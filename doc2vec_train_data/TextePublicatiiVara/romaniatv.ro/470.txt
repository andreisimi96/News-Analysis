Răsturnare de situație in cazul copilului mort după ce a mâncat șaorma. Rezultatul analizelor arată ca micuțul de doar trei ani nu avea nicio bacterie in corp. Prin urmare este posibil sa fi ingerat ceva toxic sau sa fi murit pentru ca nu a primit îngrijirile medicale la timp.
Au apărut noi informații în cazul copilului de 3 ani din București care a murit după ce a mâncat o shaorma. Primele rezultate par să indice faptul că micuțul ar fi trăit dacă ambulanța ar fi ajuns mai repede și l-ar fi dus la spital.
Testele de sânge ale părinţilor arată că nu aveau în organism bacterii periculoase. Aşadar, cel mai probabil, băiețelul ar fi trăit dacă era tratat în timp util.
Theodor a murit din cauza severei deshidratări, inima lui încetând să mai bată pentru că nu mai avea ce săpompeze. În 8 ore, el şi părinţii, toţi cu simptome de toxiinfecţie, au fost consultaţi acasă de doi medici de pe salvare, dar o ambulanţă fără medic i-a dus la spitalul Matei Balş, mult prea târziu, la aproape 5 ore după ce a fost chemată.
„Ne era rău. Și ei au trimis doar şofer. Theodor era slăbit, foarte slăbit", a declarat ziariștilor tatăl copilului. Adulţii şi-au revenit doar cu o perfuzie de hidratare. Copilul, în schimb, a făcut stop cardiac şi s-a stins.
„Pierderile de lichide sunt inerente şi la un copil sănătos, cu atât mai mult cu cât e bolnav, şi pierderile sunt mai rapide. Timpul este esenţial în orice urgenţă! Probabilităţile de a face ceva fără urmări sunt extrem de mici.", a declarat dr. Sorina Coriu, medic pediatru.
Din nefericire, inspectorii sanitari au luat probe foarte târziu, atât din shaormeria de unde cei trei cumpăraseră un kebab, cât şi din casa familiei, deci este posibil să nu se afle niciodată care a fost sursa infecţiei.
Din cauza lipsei de răspuns al medicului coordonator care era de serviciu în noaptea și dimineața în care s-a petrecut tragedia, o anchetă internă a fost pornită la SABIF. De asemenea, o anchetă s-a desfășurat și la Serviciul de Ambulanțe Hipocrat 2000, cele care au intervenit la primele două apeluri ale familiei Nedelcu, însă comisia a stabilit că medicii au respectat toate procedurile impuse și că au procedat corect din punct de vedere medical în tratarea copilului.

Florin Talpan a ameninţat că va contesta dreptul de joc al unor jucători de la Rapid, iar înaintea meciului decisiv pentru barajul de promovare în Liga 3, CSA Steaua a depus o contestaţie privind dreptul de joc al al fotbaliştilor Ionuţ Voicu, Vasile Maftei, Daniel Niculae, Marian Vlada şi Petre Goge.
CSA Steaua susţine că între Academia Rapid şi respectivii jucători nu s-au încheiat contracte valabile, unele conforme Regulamentului privind statutul şi transferul jucătorilor de fotbal.
"Clubul Steaua a contestat dreptul de joc al câtorva fotbalişti de la Academia Rapid deoarece noi considerăm că aceştia nu au actele necesare pentru a evolua pentru acest club", a declarat Florin Talpan.
În fapt, articolul 7, alin. 1, litera d arată că:
Articolul 7 – Dreptul de joc
Jucătorii amatori sau profesionişti au dreptul săparticipe la meciuri oficiale sau amicale pentru echipa unui club sau asociaţii sportive dacă îndeplinesc, în mod cumulativ, următoarele condiţii:
d)  au  un  contract  încheiat  cu  clubul  la  care  se  află legitimaţi,  aflat  în  perioadă de  valabilitate (numai jucătorii profesionişti).

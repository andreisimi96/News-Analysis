Adunarea Generală a ONU a adoptat un proiect de rezoluţie, căruia Statele Unite i se vor opune, care condamnă Israelul din cauza recentului val de violenţe sângeroase în Fâşia Gaza şi care respinge un amendament american ce acuză mişcarea islamistă palestiniană Hamas de aceleaşi violenţe.
Proiectul de rezoluţie susţinut de ţări arabe a fost adoptat miercuri cu 120 din 193 de voturi, opt voturi ”contra” şi 45 de abţineri. În total 12 ţări europene care au votat ”pentru” acest text, Franţa, Rusia şi Spania. Amendamentul introdus de Washington cu scopul de a condamna Hamasul nu a primit cele două treimi din voturi necesare în vederea adoptării - 62 de ţări au votat ”pentru”, 58 ”contra”, iar 42 s-au abţinut.
Ţările arabe s-au adresat Adunării Generale după ce Statele Unite au blocat prin veto, în Consiliul de Secuitate al ONU, această rezoluţie, denunţată de ambasadoarea lor Nikki Haley drept ”grosolan părtinitoare” împotriva Israelului.
Textul îndeamnă la adoptarea unor măsuri în vederea protejării civililor palestinieni, după ce cel puţin 129 de palestinieni au fost omorâţi în Fâşia Gaza în tiruri ale unor militari israelieni de la sfârşitul lui martie, când au început manifestaţii de-a lungul barierei israeliene de securitate. Niciun israelian nu a fost ucis.
Statele Unite au crtiicat violent textul, prezentat de Algeria şi Turcia în numele Ligii Arabe şi Organizaţiei pentru Cooperare Islamică (OCI), pe motiv că nu îi menţionează pe islamiştii din Hamas, la putere în Fâşia Gaza. ”Sportul politic favorit al unora este să atace Israelul. De aceea suntem azi (miercuri) aici”, a declarat miercuri Nikki Haley. Ambasadorul israelian la ONU Danny Danon a denunţat ”o voinţă de a ni se retrage dreptul elementar de a ne proteja”. Ea îl însărcinează pe secretarul general al ONU Antonio Guterres să pregătească propuneri în vederea ”unui mecanism de protecţie internaţional” al palestinienilor în Fâşia Gaza şi Cisiordania ocupată.
Citeşte şi Avertisment din partea Consiliului de Securitate al ONU, întrunit în şedinţă de urgenţă: "Suntem în pragul războiului"
Aceste propuneri ar putea că conducă la înfiinţarea unei misiuni de observare sau la o adevărată forţă de menţinere a păcii, însă fiecare dintre aceste opţiuni este necesar să fie aprobată de Consiliul de Securitate, în care Statele Unite au drept de veto, dar, spre deosebire de rezoluţiile Consiliului de Securitate, cele ale Adunării Generale nu au caracter constrângător şi nu există drept de veto în adoptarea lor.
”Gaza nu este Ierusalimul”, a declarat unul dintre diplomaţi, apreciind că există un consens mai puternic asupra necesităţii unei soluţii negociate cu privire la Ierusalim decât cu privire la responsabilitatea celor omorâţi în Fâşia Gaza.

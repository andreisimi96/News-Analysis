Ficatul joacă un rol primordial în corp și trebuie să facem orice pentru a-l proteja și a-l menține sănătos. Alimentele pe care le consumi zilnic pot să-l ajute să îndeplinească numeroasele funcții sau îi pot pune piedici atunci când faci alegerile greșite.
Terciul de ovăz este bun pentru ficat
Trebuie să reții că toate alimentele cu un conținut ridicat de fibre aduc o mulțime de beneficii pentru sănătatea ficatului și îl ajută să-și îndeplinească funcțiile. Un mod excelent de a-ți începe ziua este prin consumului unui bol cu terci de ovăz, deoarece el furnizează fibre care ajută ficatul, dar te ajută și să slăbești, lucru care este deosebit de benefic pentru că se previn bolile de ficat.
Grăsimile rele și prăjelile sunt rele pentru ficat
Cartofii prăjiți, burgerii și alimentele de tip fast-food sunt cele mai rele opțiuni pentru ficatul tău. Dacă le consumi frecvent trebuie să știi că aceste alimente sunt bpgate în grăsimi saturate rele și împiedică ficatul să funcționeze corect. În timp, consumul acestor alimente nesănătoase poate să genereze inflamații în corp, favorizând apariția cirozei.
Citeşte şi  Colesterol HDL: 8 sfaturi să creşti colesterolul bun
Sfecla roșie este bună pentru ficat
Este una dintre cele mai importante legume cu efecte spectaculoase asupra ficatului. Ea curăță în mod natural sângele, ajutând astfel ficatul să funcționeze perfect și să producă nutrienții necesari pentru sănătatea corpului. Consumă sfecla în stare crudă sau fiartă, stropită cu oțet și amestecată cu hrean răzuit, sare și piper. Dacă preferi sfecla crudă, ea merge de minune în salată alături de ceapa roșie și frunzele de pătrunjel.

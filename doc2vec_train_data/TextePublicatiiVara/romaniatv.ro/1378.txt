Potrivit reprezentanţilor Inspectoratului de Poliţie al judeţului Mehedinţi, un bărbat de 52 de ani şi-a ucis mama de 76 de ani prin înjunghiere.
"Mama şi fiul său locuiau într-un apartament din Drobeta Turnu Severin, acolo s-a şi petrecut crima. Femeia nu era imobilizată, iar vecinii nu au auzit gălăgie. Deocamdată nu se cunoaşte motivul crimei", a declarat pentru News.ro reprezentantul IPJ Mehedinţi.
Potrivit sursei citate, nepotul victimei a fost cel care a sunat la numărul de urgenţe 112 pentru a anunţa crima.
Poliţiştii au început cercetarea la faţa locului, iar trupul femeii a fost dus la IML pentru necropsie.

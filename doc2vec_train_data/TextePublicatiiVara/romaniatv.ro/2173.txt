Situaţie scandaloasă, într-un centru de plasament din Ilfov. Doi copii de 12 şi 14 ani ar fi fost violaţi de câţiva colegi mai mari.
Totul s-ar fi întâmplat în urmă cu două săptămâni, iar directoarea ar fi încercat să ascundă povestea, spune unul dintre avocaţi.
Un localnic a anunţat însă autorităţile şi 3 suspecţi au fost duşi la audieri.
“Este vorba de un caz clasic de viol, copii mai mari de 16-17 ani i-au violat pe cei mai mici de 12 şi 14 ani. Gravitatea este că aceşti copii sunt bolnavi, unul am impresia că are 18 ani. Se pare că este şi un major, capul răutăţilor. Iar ce este mai grav este ca directoarea centrului de plasament care ştia de acum două saptămâni de incidente a încercat să ascundă”, a explicat Alexandru Enache, avocat.
Se pare că unul dintre indivizi ar fi filmat scenele şi aşa s-ar fi aflat povestea.
Audierile s-au încheiat în joi dimineaţă, iar unul dintre cei 3 suspecţi, în vârstă de 16 ani, a recunoscut faptele şi urmează să fie dus la un centru de corecţie.

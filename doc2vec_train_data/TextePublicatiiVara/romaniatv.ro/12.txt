O curte de apel din Italia a îndreptat o decizie care îi obliga pe părinții unei tinere abuzate sexual să plătească mii de euro violatorului ei timp de 4 ani.
Decizia a venit însă prea târziu pentru victima care s-a sinucis în 2014, relatează  Euronews . Scandalul a început în urmă cu 10 ani. Elisa Zaccarelli s-a înscris atunci la studii la Institutul de Artă Faenza, din Bologna, și a fost molestată sexual de profesorul ei, Ezio Foschini, timp de un an.
Ezio Foschini a fost găsit vinovat la proces și apoi la cele două apeluri care au urmat. A fost condamnat la 3 ani de închisoare și la plata unor daune de 53.000 de €.
Între timp agresorul și-a transferat bunurile și banii către rude și prieteni pentru a evita plata daunelor.
”Și-a dat BMW-ul unui prieten și a lăsat de înțeles că locuia într-o fermă în ruină, și-a transferat toți banii. Știm că avea multiple conturi bancare pentru că era cunoscut la școală pentru calitățile lui de jucător la bursă”, a declarat familia victimei.
Acțiunile sale au dus la o noua investigație iar Foschini a primit o a doua condamnare pentru fraudă. Pentru că nu a executat un ordin judecătoresc a mai primit un an de închisoare.
Cu toate acestea un judecător a cerut o evaluare a unui cont bancar atribuit lui Foschini. S-a ajuns la concluzia că acesta iî aparținea doar tatălui său. Astfel în ciuda condamnării primite de Foschini, familia fetei a fost obligată printr-un ordin judecătoresc să-i plătească agresorului daune morale și cheltuieli de judecată în valoare de 30.000 de €.
Familia victimei trebuia să plătească o rată lunară de 300 de € către agresor - o sarcină grea ținând cont că situația lor financiară nu era una bună. Tatăl lucra într-o fabrică iar mama era casnică.
La 6 luni de la ordinul judecătoresc, Elisa s-a sinucis. Patru ani mai târziu, o Curte de Apel din Bologna a anulat decizia din primă instanță. Foschin, care a fost concediat de facultatea unde lucra ca profesor, trebuie să plătească acum daune de 90.000 de € familiei Zaccarelli.
Tatăl lui Elisa este mulțumit, dar spune că nimic nu-i va aduce fiica înapoi. ”Nimeni și nimic nu ne vor da înapoi zâmbetul și prezența Elisei” a spus acesta.

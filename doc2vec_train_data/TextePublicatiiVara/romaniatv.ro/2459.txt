20 de persoane au fost evacuate vineri seară dintr-un bloc de locuinţe aflat pe Aleea Centralei din municipiul Sfântu Gheorghe, după ce în subsolul acestuia a izbucnit un incendiu, informează reprezentanţii Inspectoratului Judeţean pentru Situaţii de Urgenţă (ISU) Covasna.
La intervenţie sunt prezente trei autospeciale cu apă şi spumă şi două ambulanţe ale SMURD şi SAJ.
"Din cauza cantităţii mari de fum de pe casa scării au fost evacuate 20 de persoane, iar şapte au fost evaluate de personalul medical", au precizat reprezentanţii ISU Covasna.
Cauzele producerii incendiului sunt în curs de investigare.

Peste 3.700 de utilizatori au acordat o stea paginii de Facebook a Charlie Hebdo, cea mai mare parte a acestora joi după-amiază, în semn de protest și nemulțumire față de caricatura cu Simona Halep. Românii au transmis mesaj în limba engleză, în care îi critică pe redactorii revistei pentru decizia de a o ironiza pe campioana de la Rolland Garros.
Majoritatea mesajelor critică poporul francez în general pentru atitudinea superioară pe care o afișează față de România și pentru lipsa de respect pe care i-o arată Simonei Halep. "Da, există o mulțime de țigani în România care ar fi furat cupa dacă s-ar fi prezentat ocazia, dar batjocorirea Simonei după ce a încercat atât de mult să câștige un turneu de Grand Slam, asta e o prostie și arată cât de tâmpiți sunt francezii care insultă o întreagă națiune pentru că nu pot face diferența între români și țigani", este unul dintre comentariile postate pe pagina de Facebook a Charlie Hebdo.
Citeşte şi Radu Banciu, reacţie la caricatura cu Simona Halep: Românul e un satirist laş. Nu-i nici o şmecherie să râzi de Dragnea sau Băsescu
"Când teroriștii v-au atacat, toți cei din România plângeau pentru pierderile voastre, iar președintele a declarat Zi de doliu național. Acum veniți cu această mizerie ... nu pot chiar să descriu ce înseamnă asta și vă rog nu spuneți că este doar o glumă, nimeni nu crede că este amuzant. Este doar o altă glumă rasistă despre români și pentru asta, noi ca națiune, așteptăm scuze", este un alt mesaj.
Celebra revistă de satiră franceză Charlie Hebdo o ironizează pe Simona Halep după câștigarea Roland Garros. Într-o caricatură, realizată de Felix, campioana de la Openul Franței este prezentată cu trofeul în mâini strigând "Fier vechi, fier vechi".

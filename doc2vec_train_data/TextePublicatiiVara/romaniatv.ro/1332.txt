Agresorul fiicei fostului senator Sebastian Grapă a fost prins, dar după audieri oamenii legii l-au lăsat liber. El are dosar penal pentru loviri şi alte violenţe. În rucsacul său, oamenii legii au găsit un cuţit, potrivit România TV . 
Fiica fostului senator de Braşov Sebastian Grapă a fost bătută de un bărbat în vârstă de aproximativ 60 de ani. S-a întâmplat în parcul de lângă Casa Armatei în Centrul Braşovului. Fata s-a ales cu mâna ruptă, iar Poliţia a început o anchetă în acest caz. 
Fostul senator Sebastian Grapă a postat pe contul de Facebook imaginile în care se vede cum fata lui în vârstă de 18 ani este lovită în parc de către un bărbat mai în vârstă. 
"Acest cetăţean al Braşovului a decis să-mi agreseze fără nici un motiv copilul. Era într-o stare avansată de ebrietate! (...) Rezultatul "corectiei "aplicate fiicei mele de catre un dement aflat in libertate. In atentia tururor celor care-si exprima opiniile fara sa aiba habar ce sa intimplat.....Daca mai au si copii ....le doresc sa nu pateasca acelasi lucru. Sa rupi mina unui copil care se bucura de viata trebuie sa fi dereglat rau la bibilica. In privinta a ce i-as fi facut eu ca tata al copilului este usor de imaginat. Nu doar o mina ci chiar capul i l-as fi rupt,dar eu cred ca statutul de fiinta umana si educatia sunt suficiente sa ma ajute sa-mi reprim instinctul animalic si sa astept ca sectia 1 politie Brasov sa-si faca datoria. Daca nu ....cine stie. Ca sa intelegi deplin ce scriu eu aici trebuie sa fi parinte!", a scris Sebastian Grapă de Facebook.

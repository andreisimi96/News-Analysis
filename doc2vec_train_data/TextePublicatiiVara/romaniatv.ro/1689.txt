Descoperă previziunile astrale pentru zodia ta şi află cum vei sta cu dragostea, sănătatea, banii sau cariera în această săptămână.
Săptămâna aceasta nu va fi vorba doar de relaţia cu partenerul de viaţă, ci de toate relaţiile pe care le ai. Fie că este vorba de prieteni, colegi sau familie, cert este că trebuie să le acorzi o atenţie deosebită atunci când vine vorba de evenimente importante. Dacă nu dai curs unei invitaţii pe care o primeşti din partea unei persoane dragi, cel mai probabil vă veţi distanţa una de alta.
E necesar să găseşti o altă tehnică de a comunica cu şefii sau colegii tăi în această săptămână. Se pare că cea de până acum nu a dat roade, iar rezultatele profesionale întârzie să apară. Acum mai mult decât oricând trebuie să laşi orgoliul deoparte dacă vrei să câştigi banii de care ai nevoie.
Citeşte şi  Horoscop săptămânal BANI şi CARIERĂ pentru 11-17 iunie 2018. O nouă provocare de la Uranus
În această săptămână e posibil ca relaţia amoroasă să traverseze o perioadă tensionată, însă din fericire va fi destul de scurtă. Stresul exterior se răsfrânge asupra relaţiei tale, iar aici poate fi vorba atât de tine, cât şi de partenerul tău de viaţă. Trebuie să vă calmaţi şi să vă ajutaţi reciproc, nu să puneţi paie pe foc!
Nu ar strica să încerci lucruri noi în această săptămână, mai ales atunci când vine vorba de viaţa ta profesională. Cariera e foarte importantă pentru tine şi banii, de asemenea. Din această cauză, e posibil ca uneori să exagerezi cu ambiţia ta. Încearcă să îţi canalizezi această energie către mai multe domenii de activitate, astfel te vei apropia mai repede de succes.
Citeşte şi  Senzuala Venus intră în LEU! Wow, eşti gata să străluceşti? Cum îţi schimbă Venus IUBIREA în funcţie de zodie
Energia pe care o vei avea în această săptămână îţi poate aduce atât beneficii, cât şi necazuri. Pentru că eşti foarte comunicativă îţi poate crea probleme cu partenerul de viaţă, acesta simţindu-se mai gelos decât oricând. Dacă eşti singură, abilităţile tale de socializare pot atrage mulţi bărbaţi.
Faptul că eşti mereu foarte atentă la tot ce se întâmplă în jurul tău te va ajuta să avansezi în carieră în aceste zile. Vei avea parte de o oportunitate de care vei profita doar tu tocmai pentru că eşti singura care o sesizează. E un fel de conjunctură favorabilă pentru tine şi nu trebuie să te simţi vinovată pentru că eşti mai ageră ca alţii.

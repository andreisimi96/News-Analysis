Elena Udrea a primit o condamnare la 6 ani de închisoare în dosarul "Gala Bute". Adrian Alexandrov, iubitul Elenei Udrea, a avut prima reacția după ce a aflat vestea că aceasta a fost condamnată definitiv.
Vestea că Elena Udrea a fost condamnată definitiv la 6 ani de închisoare cu executare în dosarul "Gala Bute" a căzut ca un trăsnet și pentru iubitul ei. "Nu e cel mai bun moment să vorbesc acum... Mă duc cât pot de repede. Nu o pot lăsa singură în aceste momente" – a declarat Adrian Alexandrov, iubitul Elenei Udrea, pentru VIVA .
Elena Udrea a plecat în Costa Rica la jumătatea lunii februarie, când a și făcut anunțul că este însărcinată. De atunci, însă, iubitul ei a stat mai mult în București. O singură dată s-a dus Adrian Alexandrov să-și viziteze iubita, respectiv în aprilie, în perioada Paștelui, stând alături de ea aproximativ două săptămâni. 
Înalta Curte de Casaţie şi Justiţie a pronunţat marţi sentinţa definitivă în dosarul "Gala Bute" : Elena Udrea a fost condamnată la şase ani de închisoare cu executare pentru luare de mită şi abuz în serviciu, decizie dată şi în primă instanţă. Rudel Obreja a primit o pedeapsă de cinci ani cu executare.

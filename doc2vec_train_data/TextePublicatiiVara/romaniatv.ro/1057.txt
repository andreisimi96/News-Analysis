Romanian Energy Day 2018, organizat la Bruxelles şi care a ajuns la a 7-a ediţie, este cel mai important eveniment economic al momentului. Consiliul Român al Energiei reuşeşte să adune anual cei mai importanţi actori din domeniu, de la comisari europeni la şefi de companii-gigant.
Un subiect esenţial pentru România este încheierea unei înţelegeri cu Comisia Europeană privind relungirea din 2021 până în 2024 a termenului până la care termocentralele pe cărbune se pot conforma noilor cerinţe europene de mediu.
Prezent la conferinţa de la Bruxelles, şeful Complexului Energetic Oltenia a vorbit cu comisarul european pe energie şi cere un efort naţional pentru a depăşi această problemă.
Miguel Arias Canete, comisarul european pe energie, spune că Bruxellesul este deschis pentru a susţine financiar eforturile ţării pentru a respecta noile ţinte de mediu.
"România e un participant activ în aceasta privinţă, iar Comisia şi-a propus să stabilească împreună cu autorităţile ţării cum aceste eforturi pot fi susţinute mai eficient de către Uniune. Ideea este să sprijinim regiunile din România care au această problemă să acceseze mai uşor fonduri europene şi să să folosească într-o manieră strategică", a declarat Miguel Arias Canete.
Iar fostul ministru ale energiei, Toma Petcu spune că, oricât ne dorim diversificarea surselor de energie, cărbunele râmâne o resursă strategică pentru noi.

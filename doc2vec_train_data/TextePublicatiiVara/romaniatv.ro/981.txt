În luna mai a acestui an, Loteria Română a acordat la jocurile automatizate pe care le organizează 579.645 de câştiguri în valoare totală de peste 81,22 milioane de lei (peste 17,44 milioane de euro).
La Loto 6/49 s-au înregistrat 66.065 câştiguri, în valoare totală de peste 3,73 milioane lei (801.600 de euro), iar la Noroc s-au înregistrat 746 câştiguri, în valoare totală de peste 1,98 milioane de lei (peste 425.600 de euro).
La Joker s-au înregistrat 107.560 de câştiguri, în valoare totală de peste 5,57 milioane lei (peste 1,19 milioane de euro).
La Noroc Plus s-au înregistrat 18.829 câştiguri în valoare totală de peste 807.000 de lei (peste 173.000 de euro).
La jocul Loto 5/40 s-au înregistrat 523 de câştiguri, în valoare totală de peste un milion de lei (peste 226.000 de euro), iar la jocul Super Noroc s-au înregistrat 4.631 de câştiguri, în valoare totală de peste 69.600 de lei (aproximativ 15.000 de euro).
La Pronosport s-au înregistrat 107 câştiguri, în valoare totală de peste 24.000 lei (aproximativ 5.200 de euro), iar la Prono_S, 86 de câştiguri, în valoare totală de peste 12.700 de lei (2.730 de euro).
La jocul Videoloterie, s-au înregistrat 381.098 câştiguri, în valoare totală de peste 67,97 milioane lei (aproximativ 14,6 milioane de euro).

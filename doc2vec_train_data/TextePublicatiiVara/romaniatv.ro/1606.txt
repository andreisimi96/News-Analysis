Emil Rengle vorbeşte despre iubire. Imediat după ce a câştigat show-ul „Românii au talent”, toţi s-au întrebat despre orientarea lui sexuală. Acum ceva timp, Emil a recunoscut că este bisexual. Exclusiv pentru VIVA ! a povestit despre iubirile sale şi despre ultima relaţie. 
Emil Rengle a dezvăluit că ultima dată a avut o relaţie cu un bărbat. Nu s-a ferit deloc, nu îi mai este frică de gura lumii şi face ce simte. Crede că iubirea este mai presus de toate, tocmai de aceea a avut şi mesajul sugestiv în cadrul competiţiei pe care a câştigat-o.
„Eu sunt deschis, nu ştiu ce îmi va aduce viaţa, că va fi o femeie, că va fi un bărbat. Cred că aceste momente de dragoste sau de îndrăgostire vin fără să le căutăm şi ştiu că atunci când va trebui să se întâmple se va întâmpla. Până atunci rămân doar deschis şi încerc să iubesc toţi oamenii cu care lucrez, colaborez. (…) Legat de viaţa mea personală o să vedem ce îmi aduce viitorul.  (…) Nu am putut niciodată să am o relaţie stabilă pentru că am călătorit foarte mult.  Eu cred în dragostea aceea de cuplu, cred că noi ca oameni suntem creaţi să convieţuim în doi şi să ne ajutăm unii pe alţii. 
Ultima mea relaţie a fost cu un bărbat.”, a spus Emil la Interviurile VIVA!.
Emil Rengle şi-a înşelat iubita
În cadrul interviurilor, dansatorul a recunoscut că, în adolesecnţă, pe vremea când avea o iubită a înşelat-o. A declarat însă că nu a simţit vreodată să fie trădat, înşelat de persoana iubită.
„Da, am înşelat atunci când am fost tânăr. Am pupat persoanele pe care nu trebuia atunci când eram într-o relaţie. Asta dacă se pune ca înşelat. (…)
Nu cred că am fost înşelat, mie îmi place să comunic foarte mult cu oamenii. Să ajungi la înşelat însemană să nu ai onoare. „, a adăugat dansatorul.

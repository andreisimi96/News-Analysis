O altă tragedie la malul mării, luni seara. Un copil de doar 7 ani a fost adus de valuri pe plaja modern din Constanţa. Martorii șocați au sunat imediat la 112, iar la fața locului au ajuns medicii care l-au resuscitat zeci de minute pe copil. Într-un final acesta a fost declarat mort.
Un copil înecat a fost scos la mal din apa Mării Negre în seara de luni, 11 iunie. Băiatul în vârstă de 7 ani venise pe plaja Modern.
Echipajul SMURD, aparţinând Inspectoratului pentru Situaţii de Urgenţă Constanţa, au făcut manevre de resuscitare a copilului scos inconştient din mare. Oamenii care au sunat la 112 au relatat că băiatul a fost adus de valuri la ţărm.
Copilul era din comuna Dobromir, judeţul Constanţa şi venise la plajă cu sora lui. 
După o oră de încercări de a-l resuscita pe copil, paramedicii au declarat decesul acestuia.

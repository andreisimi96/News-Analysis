Deţinutul care a părăsit vineri punctul de lucru situat în sectorul 5 a fost prins, a declarat purtătorul de cuvânt al Penitenciarului Bucureşti Jilava, Cristian Erving Micu.
El a precizat că deţinutul a fost prins duminică, în jurul orei 12,00, de o echipă a Penitenciarului în zona magazinului Bucur Obor.
"Vineri, în jurul orei 10,00, s-a constatat că deţinutul Mogoş Aurel, născut la data de 25.02.1986, condamnat la 5,8 ani pentru furt calificat, regim semideschis, a părăsit punctul de lucru AES, situat în Bucureşti, sectorul 5, unde presta activităţi lucrative", a anunţat Penitenciarul Jilava într-un comunicat de presă.
Deţinutul, condamnat pentru furt calificat, a fugit în timp ce presta activităţi lucrative, în sectorul 5 al Capitalei, anunţă Administraţia Naţională a Penitenciarelor.
Imediat au fost luate măsuri pentru blocarea căilor de acces şi au fost trimise mai multe echipe de căutare formate din angajaţi ai Penitenciarului Bucureşti Jilava.
Administraţia Naţională a Penitenciarelor a precizat că a fost deschisă o anchetă administrativă pentru a stabili circumstanţele care au condus la producerea evenimentului.

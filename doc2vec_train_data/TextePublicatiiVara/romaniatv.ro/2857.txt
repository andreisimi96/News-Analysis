Pompierii au intervenit marţi dimineaţă pentru stingerea unui incendiu izbucnit în hotelul Ammon, din staţiunea Venus. Toţi cei 28 de turişti care se aflau în clădire au fost evacuaţi. Flăcările au izbucnit la camera tehnică a hotelului, de la un boiler. În scurt timp, întreg hotelul s-a umplut de un fum gros. 
Două autospeciale ale pompierilor au intervenit marţi dimineaţă pentru stingerea incendiului ce se manifesta în camera tehnică a hotelului Ammon, din staţiunea Venus.
"La incendiul de la hotelul din Venus au intervenit dou autospeciale de stingere de la Secţia Mangalia şi o ambulanţă SMURD. În hotelul, cu trei etaje, erau cazate aproximativ 28 de persoane care au fost evacuate în siguranţă de către personalul de serviciu, până la sosirea pompierilor şi din informaţiile transmise de la faţa locului, incendiul se manifesta la un boiler în camera tehnica de la subsol, cu degajare mare de fum", a declarat purtătorul de cuvânt al ISU Dobrogea, Anca Chiriţă.

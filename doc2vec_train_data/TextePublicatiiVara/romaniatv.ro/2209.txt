Purtătorul de cuvânt al Partidului Mişcarea Populară, Magdalena Bistriceanu, a decis să demisioneze din partid. Plecare acesteia are loc în contextul în care recent PMP a rămas fără grup parlamentar la Senat ca urmare a altor plecări din PMP.
"Astăzi se încheie o etapă politică pentru mine! Am decis să-mi dau demisia din funcția de purtător de cuvânt al Partidului Mișcarea Populară. Am ocupat această funcție la propunerea domnului președinte Traian Băsescu, căruia îi mulțumesc pentru încredere, propunere votată în unanimitate de membrii Consiliului Național al Partidului Mișcarea Populară în septembrie 2016. Totodata, demisionez și din funcția de vicepreședinte al organizației PMP București.
Vedem pe parcurs ce-mi rezervă viața. Deocamdată încep cu o scurtă vacanță, așa că nu voi fi prezentă la Congresul PMP care va avea loc sâmbăta, 16 iunie.
Mulțumesc pentru susținere celor peste 10.300 urmăritori și aproape 5000 de prieteni virtuali, și mai ales copiilor mei!
Ținem aproape!", a anunţat Magda Bistriceanu pe Facebook.

PNL ar urma ca în cursul zilei de joi să depună la Curtea Constituţională o sesizare cu privire la modificările aduse proiectului de lege privind Codul de procedură penală, a anunţat prim-vicepreşedintele PNL, Raluca Turcan, citată de news.ro . La rândul său, liderul USR, Dan Barna, a anunţat că formaţiunea sa va semna sesizarea alături de liberali, afirmând că "în momentul de faţă este fundamentală solidaritatea întregii societăţi - cetăţeni, partide de opoziţie".
“Trebuie înţeles faptul că în momente cheie este important ca oamenii politici să dea semnale de responsabilizare şi de susţinere reciprocă. Mutilarea Codului de procedură penală este un atac agresiv la adresa cetăţeanului de rând, este o vulnerabilizare a cetăţeanului de rând, dincolo de protecţia infractorilor din vârful politicii. Acest Cod de procedură penală generează insecuritate pentru orice român din această ţară. Cum ar putea reprezentanţii politici din opoziţie să nu reacţioneze umăr la umăr la acest asalt?”, a spus Raluca Turcan.
De asemenea, ea a anunţat că cel mai probabil joi va fi depusă o constaţie la Curtea Constituţională privind modificarea Codului de procedură penală.
“Deja a fost anunţatã în plenul Camerei Deputaţilor scurgerea perioadei de depunere a contestaţiei şi mâine (joi – n.r.), cel mai probabil, vom depune aceastã contestatie pe Codul de procedruã penalã”, a adăugat ea.
Preşedintele USR, Dan Barna, a spus, întrebat dacă demersul va fi făcut alături de USR: "Categoric, da”.
”În momentul de faţă necesitatea solidarităţii întregii societăţi, cetăţeni, partide de opoziţie este fundamentală. În momentul de faţă miza pentru românia este să scăpăm de această guvernare care efectiv ne târăşte de păr afară din Europa asta se întâmplă”, a conchis Dan Barna.

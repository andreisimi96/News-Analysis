Trenuleţul caruselului a deraiat la un moment dat şi pasagerii s-au speriat şi au început să strige după ajutor. Accidentul s-a petrecut joi-seara, pe Daytona Beach Boardwalk, din Florida.
Două persoane au fost răsturnate din carusel şi au căzut la sol şi încă două au rămas suspendate cu capul în jos, ître fiarele contorsionate. 
Echipele de salvare au ajuns la locul accidentului . Pompierii au salvat zece persoane, iar şase au fost spitalizate de urgenţă între care două se află în stare critică, scrie Daily Mail.
Caruselul în care se aflau multe persoane în momentul în care s-a produs accidentul se numeşte Sandblaster şi are o vechime de 40 de ani. Acesta a fost închis în luna Februarie din cauza unor defecţiuni, dar ulterior a fost redeschis, proprietarii acestuia susţinând că maşinăria fusese bine reparată şi primind astfel aprobare de funcţionare.
Echipele de intervenţie au folosit şi o macara în timpul operaţiunilor de salvare pentru a descarcera aceste persoane.

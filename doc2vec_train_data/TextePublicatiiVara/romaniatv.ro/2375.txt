Descoperire socanta la Iasi. Aseara, un apel la numarul unic de urgente avea sa anunte ca un barbat a fost gasit spanzurat intr-o padure din Bosia. Un echipaj medical a ajuns imediat la fata locului, dar nu a putut decat sa declare decesul.
Un localnic, care se ducea sa-si aduca animalele de pe camp acasa, a dat de barbatul decedat. "Eu am mers dupa animale si l-am vazut spanzurat. Mi s-au cam inmuiat picioarele... M-am apropiat si l-am recunoscut. Era Lilian. Oricum am facut repede legatura, pentru ca m-am intalnit cu mama lui care il cauta. Am sunat la seful de post si l-am anuntat", a spus un localnic.
Politia a ajuns la fata locului si a deschis un dosar penal. Lilian Grigoriu avea 28 de ani si lucra ca brancardier la Spitalul de Neurochirurgie din Iasi. El era cunoscut drept o persoana la locul ei, fara probleme. Colegii acestuia nu stiau daca avea probleme, dar nimic nu dadea de banuit.
Localnicii spun ca miercuri seara s-ar fi certat putin cu concubina sa. Femeia care i-a daruit si doi copii, unul de 3 si unul de 5 ani, ar fi povestit ca Lilian i-ar fi spus miercuri seara adio si ar fi iesit din casa.
Lilian Grigoriu urma sa se casatoreasca in curand cu concubina sa. Peste cateva zile, avea stabilita cununia civila, iar pe data de 21 iulie, petrecerea.
Localnicii spun ca acesta ar fi avut patima jocurilor de noroc. Mai mult decat atat, unii spun ca individul ar fi pierdut la pacanele 2.500 de lei, bani cu care ar fi trebuit sa-si achite o parte din cheltuielile de nunta.
"Nu stiu prea multe, dar lumea vorbeste. Am auzit ca ar fi pierdut 2.500 de lei la pacanele. Nu stiu ce sa spun, dar asa se aude. Banii aia ar fi trebuit sa-i aiba de nunta", a spus un alt localnic.
Barbatul a plecat de acasa miercuri la miezul noptii. Familia a mers sa-l caute, dar nu l-a gasit. Lilian s-a spanzurat de ramura unui copac cu tricoul pe care il purta.
Trupul sau neinsufletit a fost transportat la Institutul de Medicina Legala (IML) Iasi pentru necropsie. Politistii ieseni au deschis un dosar penal pentru moarte suspecta si fac cercetari pentru stabilirea intregii situatii de fapt. Oamenii cred ca peste aceasta familie ar fi cazut un blestem. Tatal tanarului s-a spanzurat in anul 1994.

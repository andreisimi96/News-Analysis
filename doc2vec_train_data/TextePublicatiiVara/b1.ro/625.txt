Un copil de șase ani a provocat un incendiu devastator în Sectorul 2 al Capitalei. Șase locuințe și o anexă au luat foc, iar flăcările s-au extins pe o suprafață de sute de metri pătrați. Pompierii au intervenit cu 17 autospeciale pentru a stinge flăcările care au băgat spaima în localnici, informează B1 TV.
Incendiul de proporţii a izbucnit într-o zonă de case din sectorul 2. Flăcările au cuprins acoperişurile unui ansamblu de locuințe și anexe, pe o suprafaţă uriaşă.
Pompierii au intervenit cu 17 autospeciale, dar alimentarea cu apă s-a făcut greoi, pentru că a fost folosită reţeaua stradală de hidranţi, în limita capacităţii acestora.
Pompierii au solicitat sprijin şi de la Apa Nova pentru suplimentarea de presiune pe reţeaua de hidranţi. O persoană a suferit răni la membre, iar alte două au suferit atacuri de panică şi au fost intoxicate cu fum.
După stingerea flăcărilor şi lichidarea focarului, pompierii au stabilit că cel puţin şase corpuri de clădire au fost afectate, pe o suprafaţă de 800 mp. 
Citeşte mai multe despre:   Bucuresti

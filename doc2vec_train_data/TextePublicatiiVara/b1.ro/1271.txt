Lumea lui Banciu
Lumea lui Banciu
Președintele Klaus Iohannis a declarat, legat de decizia CCR de revocare a șefei DNA, că este convins că procurorii trebuie să fie independenți și nu controlați politic. 
”Așa cum am spus, aştept motivarea Curţii, pe care o vom citi până o înţelegem sau până înţelegem ceva din ea, după care voi comunica ce trebuie făcut sau ce voi face eu mai exact.  (...) Eu iau în calcul să respect statul de drept din România, să-l întăresc, să am grijă atâta cât pot să rămână procurorii independenţi, cu respectarea evident a Constituţiei”, a declarat Iohannis.
Afirmațiile președintelui au fost comentate și de Radu Banciu , în ediția de marți seară a emisiunii Lumea lui Banciu .
”Luni va intra cel mai devreme în posesia acestui maldăr de documente, acestei imense motivări. La cum îl cunoașteți pe Klaus Werner Iohannis, cam cât i-ar trebui acestui om ca să înțeleagă ceva din această motivare? Îi va trebui ceva, ca să nu ne hazardăm neapărat cu timpul.
Deci până va înțelege această motivare, el va avea timp la dispoziție să cugete, să se consulte, să ia o hotărâre. Nu este nimic iminent, nimic care să ne pască în zilele următoare.
Iohannis are cultura lingvistică a limbii române cam la clasa a șaptea sau a opta. N-are cum să ia în calcul să respecte statul de drept, oricât ar fi asta o limbă de lemn. N-ai cum să iei în calcul să respecți statul de drept. E o stupizenie asta...”, a afirmat Radu Banciu .

Caracterul vulcanic al lui Ion Ţiriac din perioada când era sportiv profesionist este confirmat încă odată prin poveştile celor cu care a colaborat.
După ce Boris Becker a afirmat că cum Ţiriac a spart un pahar şi a mestecat cioburile de nervi ( Detalii AICI) , fostul finalist de Roland Garros din 1972, Patrick Proisy, susţine că Ţiriac l-a alergat şi a vrut să îi dea cu racheta în cap.
"Ţiriac a făcut totul pentru a ne destabiliza, iar meciul s-a terminat în tensiune. Ţiriac m-a urmărit într-un country club din Monte Carlo pentru a-mi rupe racheta în cap! Era un tip isteric, alerga după mine cu racheta în aer", a povestit Proisy pentru L'Equipe.
Sportivul arată că actualul om de afaceri era un sportiv inteligent, dar şi nu avea nicio limită când era vorba de câştigarea unui meci.
"Ţiriac a făcut totul de la sine, a fost inteligent pe teren, însă nu avea nicio limită pentru a câştiga", a mai spus Proisy.

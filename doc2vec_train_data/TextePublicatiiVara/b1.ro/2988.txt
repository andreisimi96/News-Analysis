Copiii migranților săraci din ghetourile din Danemarca vor fi separați de familiile lor câte cel puțin 25 de ore pe săptămână, fără orele de somn,  pentru a fi învățați „valorile daneze”.
Copiii vor începe să învețe despre tradițiile de Crăciun și Paște, precum și limba daneză de la vârsta de un an, potrivit unei noi legi privind migranții.
Guvernul Danemarcei a adoptat un nou set de legi, ce cuprinde 22 de propuneri prezentate în martie de guvern, pentru a reglementa viața în 25 de enclave musulmane susținând că dacă ei nu fac eforturi pentru a se integra, vor i obligați, potrivit Hotnews.
Legile au fost adoptate pentru a mai diminua violența și pericolele care au loc în enclave.
Multe propuneri din pachetul de legi au fost deja adoptate de majoritatea parlamentară, iar altele urmează să fie supuse la vot în toamnă, deși au existat și propuneri respinse pe motiv că erau „prea radicale”.
Unele dintre ele sunt punitive: una dintre măsurile luate în considerare permite instanțelor să dubleze pedeapsa pentru anumite crime dacă sunt comise în unul din cartierele catalogate drept ghetouri, pe baza veniturilor rezidenților, statului de angajare, nivelului de educație, numprul de condamnări și backgroundul non-vestic. O alta impune pedeapsa cu patru ani de închisoare pentru părinții imigranți care își forțează copiii să efectueze călătorii extinse în țara de origine - denumite „călătorii de reeducare” - distrugând astfel ”starea de bine, limba și școlarizarea”. O alta prevede permiterea autorităților locale de a spori monitorizarea și supravegherea familiilor din ghetouri.
Citeşte mai multe despre:   Danemarca

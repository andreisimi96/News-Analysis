Lumea lui Banciu
Radu Banciu a vorbit în ediția de miercuri seară a emisiunii Lumea lui Banciu despre modul în care Liviu Dragnea s-a referit la Victor Ponta .
”Dragnea l-a făcut ditamai șobolanul pe Ponta. Nu că e o premieră, numai că de data asta nu i s-a mai adresat altfel decât cu ”șobolanul”. Având în vedere că avem prieteni considerabili la CNCD, iar ultima lor amendă nu depășea 2000 de lei – țin să le mulțumesc pe această cale, v-aș propune să-l amendați, cât vă dă mâna, pe domnul Dragnea, pentru că l-a făcut șobolan pe fostul premier al României, direct de data asta, nu cu aluzii. L-a făcut șobolan!
Nu se poate, doar ești Liviu Dragnea , nu Mălin Bot, care abia învață regnul animal.
Sper să-i dați, că are Dragnea de unde să dea. Poate vine să plătească amenda Irina Tănase, cine știe, că nu se deplasează chiar Dragnea însuși. Vine doamna Tănase cu 2-3.000, n-o să-i dați chiar 5.000, că sună prost. Alea de 5.000 sunt pentru mine. Dați-i 3.500! Dacă trimite Daciana sesizare? Atunci chiar trebuie să luați măsuri!
Când ești președintele Camerei Deputaților, tu-l faci pe fostul tău coleg de cataramă, practic omul cu care mergeai la nunți și la botezuri, omul cu care chiuleai... acum îl faci șobolan? E la dispoziția unui om primitiv ca Dragnea, în acest caz”, a afirmat Radu Banciu .

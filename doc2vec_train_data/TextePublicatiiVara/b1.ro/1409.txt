Andreea Marin și-a deschis sufletul și a făcut dezvăluiri despre perioadele extrem de grele din viața ei, când s-a confruntat cu depresia.
Aceasta a declarat că, la un moment dat, a ajuns în punctul în care să se gândească la un gest extrem.
“A fost o perioadă foarte grea. Ba chiar am ajuns în punctul în care să mă gândesc la un gest extrem, eu persoana atât de puternică în ochii celorlalţi. Eram într-o perioadă în care, din afară părea foarte bună, aveam un copil de un an şi ceva, casă, masă şi tot ce aş fi avut nevoie. Teoretic, nu aveam de ce să fiu tristă, dar fiecare om le ştie pe ale lui. A fost foarte greu, am ajuns să nu mai pot controla furtuna din mine, să mă simt foarte rău, deloc motivată să merg mai departe. A fost cumplit”, a spus Andreea Marin .
Aceasta susține ca suferea de o depresie postnatală, dar avea și motive personale.
“Eram după o naştere şi am trăit această depresie postnatală. Desigur, erau şi nişte motive personale. În acea perioadă a avut loc şi pierderea Mădălinei Manole. Eu nu realizam că trăiesc o depresie, de obicei depresivul nu ştie şi nu acceptă să i se spună că asta trăieşte. I se pare că e arătat cu degetul şi că este privit ca un nebun. Nimănui nu-i place să i se pună o astfel de etichetă”, a mai precizat vedeta, scrie Libertatea.ro.

Secția pentru procurori a CSM a reacționat după ce Curtea Constituțională a decis că președintele Klaus Iohannis este obligat să semneze decretul de revocare din funcție a procurorului-șef DNA, Laura Codruța Kovesi.
"Secția pentru procurori a Consiliului Superior al Magistraturii a luat act de decizia de astăzi a Curții Constituționale și așteaptă cu interes motivarea acesteia, în principal pentru clarificarea naturii avizului Consiliului Superior al Magistraturii în procedura revocării din funcția de conducere a unui procuror șef.
Secția pentru procurori reiterează în acest context necesitatea garantării independenței magistratului procuror, ca o condiție a unei justiții independente", afirmă aceștia într-un comunicat de presă.
Reamintim că secția de procurori a CSM a dat aviz negativ pe cererea ministrului Justiției privind revocarea din funcție a lui Kovesi cu un vot de 5-1, singurul vot împotriva fiind chiar cel al lui Tudorel Toader.

Șeful Justiției din România s-a pozat cu un condamnat penal. Mai exact, ministrul Tudorel Toader și Adrian Severin , condamnat definitiv la 4 ani de închisoare pentru șpagă apar într-o fotografie de grup de la conferința internațională “Dreptul românesc, tradiție și vocație europeană”
 “Poză de familie”, scrie pe Facebook jurnalistul Ionel Stoica.
Alături de Toader și Severn mai apare și secretarul de stat de la MJ, Marieta Safta.
Amintim că fostul europarlamentar Adrian Severin a fost eliberat condiționat la finele lunii februarie, după ce a ispășit 1 an și 4 luni din condamnare la 4 ani cu executare primită pentru corupție. ( Detalii AICI )
De asemenea, trebuie amintită și scrisoarea pe care fostul eurodiplomat i-a transmis-o lui Toader din pușcărie: "Cum poate dormi liniştit ministrul Justiţiei şi liderii politici când ştiu că zac oameni în închisoare? Într-o zi, toţi vor răspunde pentru asta, să nu se îndoiască. Indiferent pe ce cale va veni pedeapsa. Eu nu spun asta ca răzbunare. ", a precizat Adrian Severin .
Acum, cei doi au planuri mari: să salveze România!

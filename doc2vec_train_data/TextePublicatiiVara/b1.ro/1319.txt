Administraţia Naţională de Meteorologie ( ANM ) a emis, miercuri, noi avertizări nowcasting cod galben de furtună, pentru mai multe județe.
Până la ora 14.00, în județele Prahova, Argeș, Dâmbovița și Buzău se vor semnala : frecvente descărcări electrice, grindină de dimensiuni mici, averse ce vor cumula 25..30 l/mp, intensificări de scurtă durată ale vântului.
În județele Arad și Timiș se vor semnala frecvente descărcări electrice, averse de ploaie care vor cumula 20-25 l/mp. Fenomene asociate : intensificări de scurtă durată ale vântului, grindină de mici dimensiuni
De asemenea, în județele Harghita, Cluj, Alba și Sălaj se vor semnala frecvente descărcări electrice, grindină de dimensiuni mici, averse ce vor cumula 20..25 l/mp, intensificări de scurtă durată ale vântului.

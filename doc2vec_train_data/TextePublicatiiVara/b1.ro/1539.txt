Foto: Click! Monden
Ultimii doi ani din viaţa lui Catrinel Sandu au fost cumpliţi. A aflat că soțul o înșală, a plâns și a suferit enorm. Dar soarele a răsărit și pe strada ei. În viața sa a apărut un alt bărbat, un stomatolog cu propria clinică în America.
”Catrinel e fericită acum, iar pentru asta e responsabil domnul doctor. Bărbatul e medic stomatolog, are clinica lui şi este un om extrem de responsabil şi de matur. Petrec mult timp împreună, i-a cunoscut fetiţele, se înţeleg foarte bine”, a declarat, pentru Click! , o sursă din apropierea blondei.
A fost vremea schimbărilor majore, pentru că coregrafa s-a şi mutat din vila de 450.000 $, din Bradenton, Florida, în care a locuit cu tenismanul Gabi Trifu, şi la care plătea rate. Catrinel locuieşte cu fetele în Sarasota, într-o căsuţă superbă, de 240.000 $. 
Şi pe plan profesional s-au schimbat lucrurile. Dacă înainte lucra la o şcoală de dans part time, ea a fost angajată acum cu normă întreagă la Manatee School for the Arts.

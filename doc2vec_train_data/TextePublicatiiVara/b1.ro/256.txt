Emisiunea iUmor a ajuns la finalul celui de-al cincilea sezon, câștigătorul marei finale fiind Andrei Cojocaru, în vârstă de doar 18 ani.
De-a lungul acestui sezon, nu doar concurenții, ci și cei trei jurați au avut parte de momente memorabile! 
În acest timp, actorul Mihai Bendeac s-a bucurat să revadă foști concurenți sau să fie martor la debutul carierei altora, informează Antena 1.
„Am avut atât de multe momente de cumpănă în 2 ani și jumătate, dar am fost și martorul unor momente care au schimbat în mod clar viețile unor oameni. Având experiența asta în spate, știu când cineva are un moment glorios, care devine viral și începând de a doua zi pleacă în turneu, viața i se schimbă și devine celebru”, a spus Mihai Bendeac .
Dacă în audiții aceștia aveau nevoie de două dintre voturile juraților pentru a ajunge la vot în aplicația „ iUmor ”, în marea finală, concurenții au trebuit să îi convingă pe toți trei, altfel au fost eliminați.
În seara difuzării marii finale, publicul telespectator a putut vota interpretarea concurenților într-un interval de 20 de minute și a decis prin votul prin  SMS la 1313 (numai în reţelele mobile VODAFONE, ORANGE, TELEKOM) marele câștigător, care a plecat acasă cu marele premiu în valoare de 20.000 de euro.

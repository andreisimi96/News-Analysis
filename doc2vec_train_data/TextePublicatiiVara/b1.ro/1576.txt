Carambol teribil pe o autostradă din Franţa, provocat de un şofer român. Cinci TIR-uri s-au făcut praf după ce un bărbat din România a intrat pe contrasens şi s-a izbit de un camion condus de un ceh. Şoferul român şi cel ceh au murit pe loc, în timp ce alţi trei conducatori auto au fost răniţi. 
Şoferul român în vârstă de 59 de ani a intrat pe contrasens şi a izbit frontal camionul condus de ceh. Impactul a fost atât de puternic încât şoferii celorlalte TIR-uri aflate în apropiere nu au mai putut evita impactul si s-au lovit, la rândul lor, de coloşii de metal.
Şoferul român şi cel ceh au murit pe loc, în timp ce ceilalţi trei participanţi la trafic, un şofer spaniol, portughez şi francez au suferit răni minore.
Vina ar apartine şoferului român, întrucât coliziunea a avut loc pe o şosea pe care e interzisă depăşirea. Acolo exista doar o bandă pe sens şi dublă linie continuă. La faţa locului s-au deplasat zeci de jandarmi şi de pompieri, iar traficul a fost oprit pe ambele părţi timp de mai bine de 7 ore.
Citeşte mai multe despre:   Franta

Polonia catolică şi ultra-conservatoare pare şocată de un ascensiunea primarului din Slupsk, un oraş situat la 18 kilometri de coasta Mării Baltice a țării.
Robert Biedron , una dintre cele mai tinere vedete politice ale Poloniei, este ateu şi singurul politician care recunoaşte fără ezitare că este gay, relatează BBC.
Mai mult, el a ajuns să fie privit ca un posibil candidat la președinției ţării.
"Sunt un visător. M-am născut într-o parte foarte tradițională, conservatoare din Polonia . Sunt gay și ateu, nu a fost ușor pentru mine", afirmă Biedron, potrivit antena3.ro.
El este unul dintre liderii unei noi mișcări politice progresiste care se organizează.
Un fost președinte polonez, Aleksander Kwasniewski, l-a îndemnat să candideze la alegerile prezidenţiale din 2020. Sondajele de opinie îl clasează al treilea în spatele candidatului popularilor, Andrzej Duda, și a fostulului premier și actualul președinte al Consiliului European, Donald Tusk.
Un fost activist de stânga pentru drepturile homosexualilor, în vârstă de 42 de ani, Robert Biedron a devenit primul deputat homosexual declarat în Polonia în 2011, iar apoi primarul din Slupsk în 2014.
"Ca deputat, am fost bătut de patru sau cinci ori pe stradă", mărturiseşte edilul.
El spune că acum câțiva ani lucrurile ar fi fost diferite.
"Probabil ar fi spus 'poponarule', sau ar fi scuipat spre mine. Astăzi, ei spun 'Bună dimineața, domnule primar', iar acest lucru este un semn de schimbare", precizează Biedron.

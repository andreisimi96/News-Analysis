Lumea lui Banciu
Radu Banciu a comentat în ediţia de joi a emisiunii Lumea lui Banciu afirmaţiile celor care în contextul deciziei CCR privind revocare lui Kovesi îşi exprimă supărarea afirmând că se gândesc la viitor.
"Oamenii se gândesc tot la ei. Asta cu viitorul lor mie niciodată nu mi-a plăcut. Noi ar trebui să fim ultimii oameni care să se gândească la viitor pentru că în realitate, dacă vreţi să fim sinceri, noi nu ne-am gândit la viitor niciodată. Tot timpul auzim în societatea românească termenul ăsta de viitor. Noi n-am avut niciodată viitor. 
Păi când l-ai votat în 1990 pe Iliescu te-ai gândit la viitor? Când au venit minerii la Bucureşti te gândeai la viitor? Te gândeai să îţi scapi pielea în ziua respectivă. Când s-a întors Iliescu în 2000 la putere se gândea cineva la viitor? USL, guvernele astea, Ponta, 10 ani de Traian Băsescu, Klaus Iohannis, asta înseamna viitor? Ce e în societate, viaţa fiecăruia! România este la acelaşi nivel, ca să nu mai intrăm în chestiunile supărătoare gen infrastructură, învăţământ, sănătate, justiţie, mediu. Unde viitor? Nu există aşa ceva la noi!", a comentat Radu Banciu .

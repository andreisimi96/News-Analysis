Concursul Miss America nu va mai lua în calcul criterii legate de aparenţa fizică şi va desfiinţa prezentarea candidatelor în costume de baie, a anunţat marţi preşedinta sa, în opinia căreia evenimentul nu mai este un "concurs de frumuseţe" ci o "competiţie", scrie AFP.
Prezentarea în costum de baie, care conta pentru 10% din nota finală, va fi înlocuită cu o conversaţie cu juriul, în timp ce defilarea în rochie de seară (15% din total) se va transforma într-o prezentare a candidatelor în ţinută la alegere.
La această prezentare, fiecare participantă va evoca proiectele sociale în care intenţioneză să se implice dacă va câştiga, potrivit unui comunicat al Miss America Organization.

Paul Brumell, ambasadorul Marii Britanii la Bucureşti, a lăudat România, într-unul din ultimele discursuri înainte de încheierea mandatului. Acesta a afirmat că este una din ţările în care i-a plăcut cel mai mult să locuiască ca şi diplomat, dar a lansat cu această ocazie şi o ironie privind felul în care românii înţeleg cuvântul "imediat".
"Am înțeles că cuvântul «imediat» are foarte multe sensuri aici, în România, că poate să însemne că ceva poate să fie făcut imediat, că poate să însemne că nu va fi făcut niciodată sau poate să însemne între cele două. România este o țară foarte frumoasă", a spus Brummell, citat de Agerpres. 
Paul Brumell îşi va pleca din România după ce a reprezentat Marea Britanie ca ambasador timp de 4 ani. Începând din luna august, la Bucureşti va sosi Andrew James Noble, care și-a început cariera diplomatică chiar la Bucureşti, în regimul Ceaușescu, unde a petrecut 4 ani, ocupând succesiv posturile de secretar 3 și secretar secund, în cel din urmă având însărcinări politice.

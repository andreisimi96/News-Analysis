Deputatul PSD de Iaşi Silviu Macovei propune ca banii pentru alocaţia copiiilor să fie înlocuiţi de bonuri. Acestea vor putea fi folosite pentru achiziţionarea unor produse, precum cele alimentare, rechizite şi haine. Prevederea e inclusă într-un proiect de lege care va intra în dezbatere parlamentară.
Iniţiatorul actului normativ crede că, în cazul în care proiectul va trece cu brio de dezbaterea parlamentară şi va ajunge să fie votat, va fi o soluţie pentru ca banii din alocaţie să ajungă să fie folosiţi în interesul copiilor şi nu în cel al părinţilor care folosesc, adeseori, banii pentru a cumpăra ţigări, cafea sau băutură.
Actul normativ introduce şi amenzi pentru părinţii care ar da aceste bonuri pentru alcool, ţigări şi cafea.
Iniţiatorul speră că o asfel de lege va face ca, în famiile româneşti, copiii să fie mai bine hrăniţi şi îmbrăcaţi, iar cârciumile să fie mai puţin populate.

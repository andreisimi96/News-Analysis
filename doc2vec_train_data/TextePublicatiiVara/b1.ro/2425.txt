Bogdan Tudoran, judecător în dosarul Băneasa, a răbufnit, vineri, după ce în presă au apărut informații referitoare la tergiversarea cauzei.
"Când un judecător a soluționat o cauza în 3 zile n-a fost bine, când un judecător a dat termene la cerere n-a fost bine , e vorba de 18 judecători care au verificat acest lucru. Ultima dată, prin recursul de casație de care nu se face vorbire. Ar fi frumos să fim obiectivi și să informăm aceste lucruri. Nu am o problemă personală în acest dosar, ca să scrii o declarație de abținere trebuie să ai motive. Cele vehiculate în presă sunt știri false. Dacă vedem încheierile, 20 de termene, vedeți ca nu se trage de timp. Eu vreau sa judec și azi , stau și pana la 2 noaptea. Cheia acestui dosar e faptul ca un bun imobil, pe care l-am văzut ca proprietate publica a statului, a fost transformat in proprietate privată. Nu am judecat dosarul nici pe protocoale, nici pe înțelegeri , nici pe culoare , am judecat in sala. N- a venit nimeni niciodată la mine de nicăieri , de 40 de ani", a spus, în sala de ședințe, judecătorul Bogdan Tudoran, adresându-se jurnaliștilor, potrivit stiripesurse.ro.

Foto: motor-bw.de Externe
Scandal internaţional din cauza manualelor şcolare. "Noua lege a manualelor școlare din Serbia a rezultat ca urmare a presiunilor unei edituri germane și a politicienilor", scriu jurnaliştii de la Deutsche Welle. 
"Dacă noua lege va intra în vigoare, atunci luăm în calcul oprirea tuturor activităților noastre în Serbia ", îi scria Phillip Haussmann, şeful gigantului editorial german „Klett", celui mai puternic om din Serbia , Aleksandar Vucic, actual președinte sârb, însă, pe atunci, premier.
Dacă editura „Klett" ar părăsi Serbia , sute de locuri de muncă ar fi pierdute iar investitorii străini ar primi astfel un mesaj negativ din țara balcanică, a scris, în continuare, Haussmann. Germanul îi amintea lui Vucic de o anume discuție purtată la Stuttgart, în care politicianul sârb s-ar fi referit la modificarea legii, potrivit jurnaliștilor de la flux24.ro.
Experții apreciază că cifra anuală de afaceri din Serbia a concernului german ajunge la 50 de milioane de euro, iar jumătate din sumă ar proveni de la editura Klett.
În urmă cu trei ani, fostul ministru al Educației din acea perioadă Srdan Verbic avea planuri mari: profesorii ar fi urmat să aleagă manualele pentru o perioadă de patru ani și nu câte un manual nou în fiecare an. 
Verbic a dorit astfel să pună capăt practicii devenite rutină ca editurile - mai ales „Klett" - să le ofere cadouri și atenții profesorilor, de exemplu excursii. 
Pentru a-i influența pe profesori, se făceau mici cadouri, precum o tabletă electronică drept „mijloc pedagogic" sau o prezentare de manual școlar într-o stațiune de lux, la care cadrele didactice vizate erau invitate, mai scriu jurnaliștii de la flux24.

În spatele succesului tenismenei Simona Halep stă o muncă titanică și o echipă gata să o îndrume în orice moment. Cel mai nou membru al echipei Simonei este nutriționistul Glenn Kearney.
Acesta i-a fost recomandat de conaționalul său Darren Cahill , antrenorul alături de care constănțeanca a ajuns numărul 1 mondial.
 Kearney este un tip discret, dar foarte apreciat în luma sportului. A fost nutriționistul All Blacks, naționala de rugby Noii Zeelande, și a lui Andy Murray. În acest moment, australianul lucrează cu echipa de Cupa Davis a Marii Britanii.
Potrivit GSP , acesta a venit la București pe 13 aprilie pentru a se întâlni cu Halep. Dieta recomandată de el se bazează pe foarte mulți antioxidanți.
De altfel, Simona îl mai are alături de kinetoterapeutul Andrei Cristofor.

Irina Tănase, iubita liderului PSD Liviu Dragnea , l-a însoțit pe acesta într-o vizită oficială la fabrica de ceasuri Ulysee Nardin din Elveția.
Din delegația oficială fac parte Liviu Dragnea , Gabriel Vlase, Anca Spiridon, Paul Mihai Ionescu și Paula Turcu, însemnând că iubita președintelui Camerei Deputaților a mers pe propria cheltuială, informează Știripesurse.
De asemenea, Liviu Dragnea are decontate toate cheltuielile în Elveția, cu un spor de 50%, fiind președintele Camerei Deputaților.
Tănase a publicat pe Instagram fotografii cu ea și Liviu Dragnea , folosind și emoticoane în formă de inimă pentru a scoate în evidență cât de bine s-au simțit cei doi acolo.

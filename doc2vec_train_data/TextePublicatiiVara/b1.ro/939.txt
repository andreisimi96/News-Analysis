Autoritățile au activat, luni, planul roșu de intervenție după ce un autoturism şi un microbuz s-au ciocnit în zona localităţii Sâncrăieni, județul Harghita .
În urma accidentului, o persoană a murit, iar una a rămas încarcerată, în autoturism.
Totodată, în microbuz se aflau aproximativ 20 de persoane, care prezintă răni ușoare.
La locul faptei s-au deplasat 3 ambulanțe SAJ, o ambulanță SMURD, o autospecială pentru victime multiple, o descarcerare grea cu spital mobil și o autospecială complexă de stingere cu modul de prim ajutor.
”În urma activării Planului Roșu au mai fost alertate încă 4 echipaje de prim ajutor SMURD și elicopterul SMURD”, scrie pagina de Facebook a IGSU România.

Un bărbat, în vârstă de 31 de ani, aflat sub influența alcoolului, a refuzat să oprească la semnalele poliţiştilor, a derapat şi a plonjat cu maşina într-un lan de porumb.
”Poliţiştii l-au imobilizat pe bărbatul aflat la volan şi l-au condus la sediul Poliţiei, unde în urma verificărilor s-a constatat că are 31 ani, este din comuna Corod şi nu posedă permis de conducere pentru nicio categorie de vehicule. Mai mult, întrucât conducătorul auto emana halenă alcoolică, a fost testat alcoolscopic, rezultatul fiind 0,55 mg/l alcool pur în aerul expirat”, a precizat comisarul şef Gabriela Costin, purtătorul de cuvânt al IPJ Galaţi.
În acest caz, autoritățile au deschis un dosar penal pentru conducere a unui vehicul sub influenţa alcoolului şi conducere fără permis, scrie Adevărul.ro.
Citeşte mai multe despre:   Galati

Ambasadorii care au susținut-o pe Laura Codruța Kovesi vor înțelege că, de fapt, au susținut un sistem mafiot, a declarat Traian Băsescu. Fostul președinte a mai spus despre șefa DNA că este un instrument de execuție a celor care ignoră rezultatele alegerilor și stabilesc ei cine și cum conduce țara.
"Cei care au spijinit-o fără rezerve dintre ambasadori, după spactacolul regizat în 2015-2016, cu cătuşele, vor înţelege că au sprijinit un sistem de tip mafiot. După cazul Rarinca, eu am fost cel care am spus că este un sistem de tip mafiot. Eu aş putea să încep să-mi formez o idee despre cine e conducătorul sistemului, dacă mă uit la declaraţia procurorului Dăscălescu, care, într-o postare pe Facebook, a scris: ”O singură dată mi-a fost frică. acum câţiva ani, când după o întîlnire la vârful Ministerului Public, la partea festivă, un domn cu o funcţie importantă, uşor matol, a spus: În ritmul ăsta în câţiva ani conducem ţara”. Problema e cine era domnul. Nu ştiu cine era, dar îmi pot imagina.
Kovesi este instrumentul de execuţie al celor care gândesc că ”degeaba sunt alegeri în România, că lasă, că noi, nişte bugetari cu funcţii foarte înalte, spunem cine poate să facă politică şi cine nu”", a declarat Băsescu, la RTV, potrivit stiripesurse.ro.

Procurorul şef al DNA, Laura Codruţa Kovesi, a avut prima reacţie după decizia decizia CCR care îl obligă pe Iohannis să o demită! Aceasta a răspuns întrebărilor jurnaliştilor prestigioasei publicaţii americane The New York Times despre semnificaţia deciziei CCR şi despre continuarea luptei împotriva corupţiei.
"Dar într-un inteviu acordat chiar în sediul Direcţiei, aceeaşi clădire care a găzduit centrul de comandă al Armatei Române în Al Doilea Război Mondial, Kovesi îşi apără funcţie", scriu jurnaliştii de la The New York Times .
"Este greu să schimbi mentalităţile. Ultimii cinci ani au însemnat enorm pentru România", a declarat şefa DNA.
"Stilul dur al doamnei Kovesi, maniera de a nu lua prizonieri i-au adus mulţi duşmani în sfera politică. Pe măsură ce presiunea asupra domnului Dragnea creştea, acesta a contraatacat tot mai agresiv", mai scriu autorii articolului
"Din cauza investigaţiilor noastre, din cauza condamnărilor, în ultimul an şi jumătate presiunea asupra instituţiei noastre a crescut cu siguranţă. Dacă independenţa procurorilor dispare - aşa cum pare că se întâmplă - slujba nu devine mai dificilă. Devine imposibilă", a mai declarat Kovesi.
Jurnaliştii americani susţin că decizia CCR privind revocarea şefei DNA pune în pericol independenţa procurorilor şi critică dur acţiunile liderului PSD, Liviu Dragnea.  
”Lupta anticorupție este periclitată serios după ce Curtea Constituțională a decis revocarea șefei DNA și a înlăturat pur și simplu prevederile legale care asigurau protecția procurorilor și judecătorilor față de presiunile politice”, arată NYTimes.
Este criticat şi faptul că PSD ”își radicalizează susținătorii promovând teoriile conspirației, atacându-l pe Soros și caracterizându-i pe critici drept păpușile unui sistem paralel abject”.
În acest sens, mitingul PSD este prezentat ca pe un eşec, un eveniment la care au fost aduşi zeci de mii de oameni fără ca aceştia să ştie de ce.
Articolul din NY Times aminteşte de obsesia lui Dragnea pentru George Soros, comparându-l pe liderul PSD cu Donald Trump.
În articol sunt citate mai multe persoane din zona opoziţiei şi dintre susţinătorii şefei DNA: Laura Ştefan, Cristi Danileţ, Alina Gorghiu.
Citeşte mai multe despre:   dna

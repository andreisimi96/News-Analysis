Reprezentantul fostului lider de la Casa Albă a anunțat că George H. W. Bush, în vârstă 93 de ani, a fost internat de urgență într-un spital din statul american Maine.
Fostul președinte al SUA a fost internat din cauza „tensiunii arteriale scăzute şi a oboselii”.
"Preşedintele George H. W. Bush a fost transportat astăzi (duminică, n.red) la Southern Maine Health Care după un episod de tensiune arterială scăzută şi oboseală. Probabil va rămâne câteva zile sub observaţie. Fostul preşedinte este conştient şi alert şi nu prezintă dureri", a scris un reprezentat al familiei pe Twitter.
George H. W. Bush a mai fost internat luna trecută, la o zi după ceremonia funerară a soției sale, Barbara, din cauza unei infecții.
Acesta fusese externat, acum aproximativ trei săptămâni, pe 4 mai.

Circulaţia rutieră se desfăşoară cu restricţii, marţi, pe Autostrada Soarelui, după un accident între o autoutilitară şi un echipaj al CNAIR. O persoană a fost rănită uşor, potrivit Infotrafic.
Potrivit Centrului Infotrafic din Inspectoratul General al Poliţiei Române, accidentul a avut loc pe Autostrada A2 Bucureşti - Constanţa, la kilometrul 69, pe sensul de mers către Bucureşti, în zona localităţii Dor Mărunt, judeţul Călăraşi.

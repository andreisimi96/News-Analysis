Elena Udrea s-a lăudat într-un interviu pentru GSP că a primit o oferă de la celebra companie Netflix privind realizarea unui serial, proiect care i-ar fi adus un milion de dolari.
Această afirmație a fost însă imediat contrazisă de către reprezentanții Netflix .
"We are not aware of any project with Elena Udrea / Nu ştim nimic despre vreun proiect cu Elena Udrea ", a afirmat Netflix la solicitarea Adevărul.
"Apropo, am avut, am o propunere de la Netflix . Să fac un serial. Am primit propunerea când eram în România, dar acum li se pare şi mai interesant că sunt aici (Costa Rica - n.r.). Dacă se finalizează discuţiile, se va face. A venit o doamnă la mine de la Londra să discute. Mi s-a părut foarte interesant“, spunea Udrea. Întrebată dacă ar deveni milionară în cazul în care semnează cu Netflix , fostul ministru a răspuns: „Da! În dolari!“

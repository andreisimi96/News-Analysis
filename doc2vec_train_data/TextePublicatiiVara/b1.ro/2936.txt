Gabriela Firea a anunţat, miercuri, într-o conferinţă de presă, că municipalitatea va depune o plângere penală după ce pe spaţiile verzi şi pe aleile din mai multe parcuri, printre care Cişmigiu şi Herăstrău, au fost găsite grăunţe otrăvitoare care au fost împrăştiate după ce capcanele securizate pentru şobolani au fost sparte.
În plus, Firea a precizat angajaţii ALPAB au strâns toate capcanele pentru şobolani care fuseseră sparte, au anunţat firma de pază şi Poliţia Locală pentru a intensifica acţiunile de patrulare şi verifică în continuare aleile şi spaţiile verzi din cele două parcuri.

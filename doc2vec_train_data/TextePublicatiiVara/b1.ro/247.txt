Diana Munteanu este într-o formă extraordinară și a ajuns așa datorită unui stil de viață foarte sănătos. Vedeta face sport, merge la tratamente și este foarte atentă la ce mănâncă. Mai mult, aceasta a anunțat că a ajuns să se simtă atât de bine după ce a renunțat total la un aliment, informează Libertatea. 
„Cred că trebuie să existe un echilibru în toate. În ceea ce mă priveşte nu prea mai consum carne, dar mănânc foarte mult peşte, foarte multe salate, fructe şi legume în toate formele lor, fructe. Oricând poate lipsi carnea din meniul meu, dar niciodată salata”, a declarat Diana Munteanu . 
Întrebată dacă există vreun aliment la care a renunțat, vedeta a răspuns: “Da, carnea de pui. Pur şi simplu nu o mai pot mânca. Şi am renunţat aproape de tot şi la cea de vită, am impresia că organismul meu nu o mai suportă. Singurul desert la care nu pot renunţa este îngheţata”.
“Viaţa echilibrată şi sănătoasă pe care o duc, dar şi plus împlinirile sufleteşti sunt factorii care m-au păstrat în forma în care sunt acum”, a mai spus Diana Munteanu .

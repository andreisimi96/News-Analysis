Premierul Viorica Dăncilă a anunțat, vineri, că românii vor putea plăti, din 11 iunie, taxele și impozitele și la CEC Bank.
"Începând de luni, toate taxele și impozitele datorate către ANAF se vor putea plăti prin unitățile CEC Bank. Până la sfârșitul acestui an, CEC Bank nu va percepe niciun comision. Este vorba despre taxe datorate de către persoane fizice, indiferent dacă acestea au sau nu cont la CEC. Și taxele de pasaport se pot plăti la aceeași CEC Bank, în aceleași condiții prin intermediul celor peste 1.000 de unități", a spus Dăncilă.
Aceasta susține că astfel de plăți vor putea fi făcute de orice persoană, indiferent dacă are sau nu cont la CEC. 

Ministrul Justiției a stabilit soarta lui Ghiță, Udrea și Bica. Anunțul zilei vine de la Tudorel Toader
Ministrul Justiției a stabilit soarta lui Ghiță, Udrea și Bica. Anunțul zilei vine de la Tudorel Toader
Ministrul Justiției, Tudorel Toader, a declarat, vineri, că nu există niciun motiv să pentru a retrage solicitarea de extrădare formulată pe numele fostului deputat Sebastian Ghiţă, aflat în Serbia, după ce fostul deputat a fost achitat de Curtea Supremă în dosarul în care a fost judecat alături de foşti şefi din poliţie şi parchete.
DNA ceruse pentru fostul deputat închisoare cu executare. Procurorul a precizat în faţa judecătorilor că dosarul este unul de referinţă pentru corupţia şi legăturile dintre sistemul judiciar şi lumea politică.
La rândul său, Toader a mai spus că Ghiță mai are și un alt dosar și rămâne sub puterea celuilalt mandat de arestare.
“În mod firesc, aşteptăm hotărârea şi în acel dosar, în funcţie de care, sigur, vom proceda potrivit prevederilor legale. Când va scăpa şi de acel mandat, vom discuta", a precizat Tudorel Toader la intrarea în Ministerul Justiţiei, potrivit Hotnews.
Ministrul a vorbit și despre situația celorlalți azilanți, precum Elena Udrea, Radu Mazăre și Alina Bica.
"Nu trebuie să facem deosebire între x şi z, între un inculpat sau altul, pentru că, spune Constituţia, toţi suntem egali în faţa legii, toţi trebuie să răspundem în aceleaşi condiţii prevăzute de lege, după cum toţi trebuie să beneficieze, cei aflaţi în situaţia de care vorbiţi, trebuie să beneficieze de aceleaşi garanţii procedurale până când se bucură de prezumţia de nevinovăţie. Prin urmare, fără să spuneţi un nume sau altul, toţi cei aflaţi în ipoteza în care sunt urmăriţi penal, în care sunt condamnaţi în primă instanţă, în care sunt condamnaţi definitiv, trebuie trataţi cu aceeaşi măsură de garantare a prezumţiei de apărare a drepturilor, libertăţilor fundamentale. Dacă cineva are un nume mai sonor datorită presei, dumneavoastră în principal, sau altul pe care nu îl ştim, dacă se află se află în aceeaşi ipoteză, sunt supuşi aceloraşi exigenţe legale", a spus Toader.

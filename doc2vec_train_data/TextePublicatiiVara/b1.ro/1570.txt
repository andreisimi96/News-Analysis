Ionela Prodan a provocat, în 2001, un scandal uriaș în lumea muzicală din România când a propus un proiect de lege prin care manelele să fie interzise.  
La acea vreme, Ionela Prodan era președinte al Asociației Naționale a Interpreților și a Ansamblurilor de Muzică Populară și a propus un proiect de lege cu dedicație pentru „cântăreții care promovează kitsch-ul”, provocând indignare printre maneliști.
„Dacă se interzice acest gen, cam 60% din populația României va avea de suferit. Cei care sunt împotriva noastră ar trebui să-și potolească mai întâi copiii, să le zică să nu mai asculte așa ceva pentru că este subcultura. Tot scandalul asta ne face o mare publicitate”, a declarat Adrian Minune la vremea respectivă, scrie evz.ro.

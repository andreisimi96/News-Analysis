Poziția Dacia pe piața românească este amenințată de Ford , pentru care 2018 va fi un an chiar mai profitabil decât anii precedenți. 
În 2017, bilanțul raportat de companie la Ministerul Finanțelor Publice arăta o cifră de afaceri de aproape 5 miliarde de lei, cu un profit net de peste 95 de milioane de lei, informează Capital.
Ford este al doilea producător important în România și face concurență serioasă celor de la Dacia . 
Pe 22 mai, Ford a anunțat noi schimbări pentru acest an, care urmează să-i ofere un nou salt pe piața din România. Pe lângă producția de motoare și vehicule EcoSport, la uzina de la Craiova a fost anunțată intrarea în producție a unui al doilea automobil.
Potrivit Capital, Ford a făcut anul acesta o investiție suplimentară de 200 de milioane de euro pentru uzina de la Craiova și adăugarea unui număr de 1.500 de locuri de muncă pentru producția noului model.

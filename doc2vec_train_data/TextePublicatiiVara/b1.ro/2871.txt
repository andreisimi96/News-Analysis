Un elefant care i-a aparţinut lui Michael Jackson a evadat din adăpostul său de la o grădină zoologică din Florida .
Animalul fusese mutat aici de la ferma Neverland care a aparţinut starului american.
Angajaţii grădinii zoologice au precizat că elefantul - numit Ali -  evadat pe o poartă care a fost uitată deschisă, dar a nimerit într-o curte interioară, informează Mediafax.
Angajaţii au folosit mâncare pentru a momi animalul înapoi în adăpostul său, vizitatorii nefiind în pericol.
Ali este unul dintre animalele exotice care au trăit în grădina zoologică amenajată la ferma Neverland - denumită astfel după insula magică din povestea pentru copii "Peter Pan" -, reşedinţa în care a locuit Michael Jackson între anii 1988 şi 2005, proprietatea fiind abandonată după moartea starului, în 2009.

Avea nunta programată peste o lună, dar a pierdut la păcănele banii rezervaţi ceremoniei. A decis apoi să-şi ia zilele spânzurându-se într-o pădure din apropierea localităţii natale.
Culmea e că bărbatul care a recurs la un asemenea gest extrem lucra într-o instituţie care ar trebui să fie garantul sănătăţii mentale a angajaţilor: Spitalul de Neurochirurgie din Iași.
O altă culme este că omul, care lucra ca brancardier, şi-a pus ştreangul la gât pentru doar 2.500 lei.
Brancardierul de la Spitalul de Neurochirurgie din Iași s-a spânzuratși El a fost găsit într-o pădure din localitatea natală Bosia (comuna Ungheni, jud. Iaşi), vineri dimineață, de câțiva localnici care au sunat la 112.
Echipajul de urgență nu a putut decât să constate decesul, pentru că bărbatul era mort de mai multe ore.
Bărbatul trăia cu concubina şi cei doi copii în casa părinţilor, arată Ziarul de Iaşi . Cea care l-a văzut ultima oară în viaţă a fost mama lui, de la care şi-a luat la revedere înainte să plece de acasă, miercuri seară, dar n-a bănuit nici o clipă că fiul ei ar recurge la un asemenea gest.
Criminaliștii au deschis o anchetă, dar principala ipoteză este sinucidere a.Tulburător este însă că tatăl tânărului s-ar fi sinucis în acelaşi mod în urmă cu aproximativ 20 de ani, au precizat reprezentanţii Poliţiei Iaşi.

Anamaria Prodan a vorbit despre clipele dificile după moartea mamei sale, Ionela Prodan , dar și despre cât de greu i-a fost să-și ia rămas bun.
„Nu realizez dacă mă întrebi despre mama, cum nu realizez din '92 că nu mai este tata. Pentru mine, ei sunt acasă, am impulsul ăsta să sun. Când formez numărul, îmi dau seama că nu mai e. Numărul mamei îl păstrez forever, nu o să-l închid. Cel mai greu mi-a fost când mi-am luat la revedere de la ea, când am ținut-o de mână când a murit. Când am venit ultima dată cu ea în emisiune, știam tot. Mă bucuram de fiecare secundă. Am știut eu 7 luni, sora mea, familia, nici frații ei n-au știut cât este de grav. Atunci când știam că mai sunt zile, atunci i-am anunțat pe toți. Nimeni nu a avut voie să se apropie de ea să-i spună ceva, pentru că asta a ținut-o în viață. Foarte târziu a simțit ce se va întâmpla. Avea foarte mare încredere în mine. Mi-a spus că mergem în Mexic și că rezolvăm. Eu știu că un om care știe că nu mai are de trăit, n-o să lupte. Cât o să trăiesc pe Pământul ăsta o să fie lângă mine. Vorbesc cu ea. Vorbesc cu tabloul”, a transmis Anamaria Prodan , citată de România TV.

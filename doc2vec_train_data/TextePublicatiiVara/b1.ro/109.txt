Foto: Inquam Photos / George Calin Sport
Finală dramatică în Cupa României U19 .
Juniorii lui Dinamo au reușit, duminică, să câștige trofeul, după ce au învins FCSB . Meciul s-a încheiat cu scorul de 1-1 și a fost decis abia după o serie de 10 penalty-uri.
Scorul a fost deschis în minutul 37, când roș-albaștrii au înscris prin Marian Botezatu, care a reușit un voleu din interiorul careului, relatează digisport.ro.
Dinamo a început mai bine în repriza secundă, iar Robert Moldoveanu a egalat în minutul 60. Vârful promovat la prima echipă de Florin Bratu a înscris cu sânge rece după ce fusese angajat excelent de Ricardo Grigore.
După cele 90 de miunte, s-a trecut direct la executarea loviturilor de departajare, unde am avut parte de o serie absolut dramatică. Au transformat penalty-uri primii 18 executanți, iar cel care a ratat a fost stelistul Ștefan Cană. Dinamo a câștigat trofeul după ce Alin Lazăr a transformat lovitura decisivă.

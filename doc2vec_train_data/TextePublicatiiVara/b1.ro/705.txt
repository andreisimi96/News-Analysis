Bavaria a dat un decret, ce va intra în vigoare de la 1 iunie, care impune prezența unui crucifix la intrarea în clădirile publice din această regiune germană.
Astfel, toate ministerele regionale, palatul de justiție, comisariatele poliției, serviciile de urbanism și instituțiile publice vor trebui să afișeze în holul de intrare, într-un loc "vizibil", un crucifix, deși erau deja amplasate și sălile de clasă ale școlilor primare și în tribunale, informează Hotnews.
Ministrul-președinte al Bavariei, Markus Söder, membru al partidului conservator bavarez (CSU) care este aliat cu cancelarul Angela Merkel a fost acuzat de manevră electorală în condițiile în care CSU, la putere, a adoptat un discurs orientat puternic spre dreapta, după ce Angela Merkel a deschis porțile pentru intrarea în țară a peste un milion de refugiați din 2015, în majoritate musulmani.
De asemenea, CSU este în pericol să piardă majoritatea absoluta la alegerile regionale din 14 octombrie din cauza partidului anti-islam și anti-Merkel, AfD.
Cardinalul Reinhard Marx a criticat decizia, susținând că prin această manevră oficialii au creat „diviziuni și tulburări".

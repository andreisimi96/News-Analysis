Cristi Borcea rămâne după gratii. Magistrații i-au rspins cererea în care fostul acționat de la Dinamo cerea eliberarea pe motiv că cei şapte copii au nevoie de tată.
În cererea de motivare a magistraților se arată că Borcea locuiește în acte cu mama sa, nu cu vreunul dintre minori.
Mai mult, oamenii legii spun că acesta a petrecut prea puțin timp în pușcărie în raport cu pedeapsa pe care o are de executat.
„Privitor la situaţia familială a deţinutului (şapte copii în întreţinere, din care şase minori) instanţa constată că aceasta nu se circumscrie nici unui criteriu de analizat la aprecierea oportunităţii acordării liberării condiţionate unui condamnat. Chiar şi aşa, aceasta ar trebui privită ca o cauză de agravare a situaţiei sale deoarece condamnatul, la data comiterii faptelor, a acţionat cu extrem de mare uşurinţă, nesocotind posibilitatea de a fi sancţionat pentru faptele reprobabile pe care le comite şi acceptând totuşi producerea rezultatului vătămător, fără a-şi lua în considerare câtuşi de puţin copiii. În plus, chiar şi în perioada detenţiei, şi-a asumat imposibilitatea prezenţei în viaţa unora dintre copiii concepuţi şi născuţi în această perioadă. Analizând declaraţiile notariale depuse la dosar în apărarea deţinutului, prin apărătorul ales, declaraţii date de persoanele de sex feminin cu care deţinutul are copii, dar şi declaraţia mamei acestuia, se reţine că ulterior liberării deţinutul va locui cu mama sa şi nu cu vreunul dintre copii”, spune instanţa, în documentul menţionat. , potrivit Mediafax.
Tot în şedinţa în care s-a judecat cererea de liberare, apărătorul fostului finanţator al Clubului Dinamo a precizat că achitarea prejudiciului din dosar reprezintă un criteriu ce ar trebui luat în seamă de către judecători, însă aceştia au considerat că circumstanţa nu poate fi luată în seamă.

Rapperul american Eminem , pe numele său adevărat Marshall Mathers, se află în centrul unui nou scandal.
Artistul a fost criticat dur chiar de fanii săi, după ce ar fi folsosit efecte sonore care imitau sunetul împușcăturilor, într-un concert, scrie digi24.ro citând CNN. Incidentul a avut loc sâmbătă, la un concert susținut de Eminem la festivalul Bonnaroo , din Tennessee . 
În momentul în care rapperul cânta piesa „Kill you”, spectatorii au auzit sunete care păreau focuri de armă. 
Panica a apărut rapid în rândul publicului, mai mulţi oameni aruncându-se la pământ sau fugind să se ascundă, convinși că cineva a deschis focul asupra mulțimii.
"Contrar celor vehiculate în spațiul public, Eminem nu folosește în show-urile sale live efecte sonore similare cu împușcăturile. Efectul sonor a fost unul pirotehnic, care se aude ca o bubuitură puternică. Eminem folosește acest efect, la fel cum au făcut-o sute de alți artiști, în show-urile sale live de mai bine de 10 ani, inclusiv la alte festivaluri din SUA în 2018", a transmis purtătorul de cuvânt al rapperului.
Cu toate acestea, fanii mai vechi ai artistului spun că Eminem folosește de ani de zile acest tip de efecte în show-urile sale şi că cei care vin la concertele sale știu la ce să se aștepte.

O postare de pe Facebook a creat panică printre oamenii din zona orașului Găești, județul Dâmbovița.
O tânără a publicat o fotografie cu un bărbat , însoțită de un mesaj care îndemna oamenii să se ferească de el pentru că ”fură și omoară copii”.
 ”Feriți-vă de acest om, a fost și la noi în sat. Acum două săptămâni, a venit la mine la magazin. Fură și omoară copii, a fost arestat, după cum am auzit și a evadat. Feriți-vă! Nu e de glumă! Avea o privire ciudată și un comportament straniu. Dați share să vadă cât mai multă lume”, a scris femeia.
Mesajul a fost distribuit de sute de oameni, fără ca nimeni să verifice dacă afirmațiile grave făcute de această fată sunt adevărate.
Ba mai mult, omul a fost înconjurat, într-o zi, de localnicii unei comune din Argeș și a fost amenințat.
Însă, acest ”agresorul” este nevinovat. El este din Moldova, cerșește ca să trăiască și doarme pe unde apucă.
Poliția orașului Găești l-a dus la secție și l-a verificat, iar nimic din ce a scris femeia pe Facebook nu este adevărat, scrie mditv.ro

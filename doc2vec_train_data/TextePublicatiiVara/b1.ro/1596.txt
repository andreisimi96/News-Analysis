Ministerul Afacerilor Externe informează cetățenii români care se află, tranzitează sau doresc să călătorească în Republica Elenă că lucrătorii de la căile ferate și de la metroul suburban au anunțat o grevă de 24 de ore, pentru vineri, 8 iunie 2018, în intervalul orar 00:00-24:00.
Cetățenii români pot solicita asistență consulară la numerele de telefon ale Ambasadei României la Atena: +302106728879 și +302106728875, apelurile fiind redirecționate către Centrul de Contact și Suport al Cetățenilor Români din Străinătate (CCSCR) și preluate de către operatorii Call Center în regim de permanență. De asemenea, cetățenii români care se confruntă cu o situație cu caracter de urgență, au la dispoziție și telefonul de permanență al Ambasadei României în Republica Elenă: +306978996222.
Ministerul Afacerilor Externe recomandă consultarea paginilor de internet http://atena.mae.ro , www.mae.ro și reamintește faptul că cetățenii români care călătoresc în străinătate au la dispoziție aplicația “Călătorește în siguranță” ( http://www.mae.ro/app_cs ), care oferă informații și sfaturi de călătorie.
Citeşte mai multe despre:   Grecia

Horia Brenciu a făcut live pe Facebook de la volan, motiv pentru care a fost criticat dur de fanii săi.
Aceștia au invocat inclusiv tragicul accident rutier din Ungaria , soldat cu decesul a nouă români.
Artistul s-a filmat vineri în timp ce conducea. “Neața! Trezirea! Stai să depășesc! Mamma mia!”, spune Brenciu în filmulețul de aproape 40 de secunde înregistrat la volan.
Fanii l-au taxat imediat, reproșându-i că nu dă un exemplu bun oamenilor.
“Încetați cu live-urile la volan! Nu aveți timp să faceți live în alte condiții? Ce fel de exemplu dați?”, ”Doamne! Nu-mi ies din minte imaginile și vorbele rostite de sofer: ’VIN ACASĂ’. Într-adevăr, să încercăm să fim mai responsabili, acasă ne așteaptă familia”, ”Nu e primul live pe care îl faci la volan... sunt fan, dar ar trebui să îți revizuiești acest comportament”, ”2 minute de live le poți face într-o parcare!!! Viața are prioritate!!!!!!!!”, ”Bravo! După accidentul cu 9 morți... tot nu vă potoliți... bun exemplu, domnule Brenciu”, ”Stop live la volan! Viața are prioritate, dacă nu a ta, a celor care sunt și ei participanți la trafic!”, i-au transmis fanii lui Horia Brenciu, potrivit digi24.ro.

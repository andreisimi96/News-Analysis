Serena Williams s-a calificat în optimile de la Roland Garros , învingând-o pe Julia Goerges, cu 6-3, 6-4. Ea se va duela acum cu cea mai mare rivală a ei, Maria Sharapova .
Serena conduce cu 19-2 la întâlnirile directe cu Sharapova, care timp de mai mult de un deceniu nu a câștigat vreun meci împotriva rivalei sale, scrie digisport.ro.
Prima victorie obținută de Maria Sharapova (31 de ani) în fața Serenei Williams (36 de ani) a fost în 2004, în finala de la Wimbledon, iar rusoaica simte că de atunci Serena o urăște. "Am auzit-o plângând și nu m-a iertat niciodată", a afirmat rusoaica.

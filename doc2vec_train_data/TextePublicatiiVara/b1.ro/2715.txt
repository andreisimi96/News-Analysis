Cutremur puternic luni dimineață: Cel puțin trei persoane au murit și peste 100 au fost rănite (VIDEO)
Cutremur puternic luni dimineață: Cel puțin trei persoane au murit și peste 100 au fost rănite (VIDEO)
Un cutremur cu magnitudinea 6,1 s-a produs luni dimineață în orașul Osaka din Japonia , informează Bloomberg. Cel puțin trei persoane au murit și peste 100 au fost rănite în urma seismului, care a avut loc la ora locală 7.58, la o adâncime de 13 kilometri. 
Una dintre victime este o fată de nouă ani care a murit, la școală, după ce un zid s-a prăbușit peste ea. 
Inițial, s-a raportat o magnitudine de 5,9, după care aceasta a fost actualizată la 6,1. 
Cutremurul a avut epicentrul pe continent, astfel că nu a exista pericolul producerii unui tsunami. 
În urma seismului, toate trenurile și metrourile din Osaka , inclusiv garnitura de mare viteză care face legătura cu capitala au fost oprite. De asemenea, peste 170.000 de locuințe au fost afectate de o pană de curent, iar fabricile de automobile Honda, Mitsubishi şi Toyota, din regiune, și-au oprit producția. 
Până la ora transmiterii acestei știri nu au fost raportate incidente la centralele nucleare din zonă. 
Autorităţile japoneze au avertizat că că seismul ar putea fi urmat de replici puternice. 

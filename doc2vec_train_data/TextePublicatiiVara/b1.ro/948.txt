Catherine Healy, o fostă prostituată din Noua Zeelandă, a fost înnobilată de de ziua Reginei Marii Britanii, Elisabeta a II-a, în semn de recunoaştere pentru serviciile aduse industriei sexului, transmite AFP.
Aceasta a militat pentru legalizarea acestei meserii în Noua Zeelandă, iar datorită campaniei iniţiate de aceasta, prostituţia a fost legalizată în ţara insulară. din Oceanul Pacific.
Femeia în vârstă de 62 de ani a declarat pentru Radio New Zealand că a fost foarte surprinsă că i s-a acordat o astfel de onoare, aceea de a fi inclusă pe lista Ordinului de Merit al Noii Zeelande, primind titlul de "dame".
"De fapt, mereu spun că mă aştept să fiu arestată în zorii zilei, nu să am parte de această onoare imensă şi am fost foarte afectată, foarte mişcată", a mai spus aceasta.
Guvernul din Noua Zeelandă acordă aceste titluri de două ori pe an, de Anul Nou şi de ziua oficială a reginei Elizabeth a II-a a Marii Britanii. 21 aprilie 1926 este data de naştere a reginei Elizabeth a II-a, însă suverana britanică mai are o aniversare oficială în luna iunie, tradiţional marcată printr-o ceremonie denumită "Trooping the Colour" ("Salutul Culorilor).

Una dintre cele mai apreciate artiste de muzică populară de la noi, Niculina Stoican , trece printr-o perioadă nu tocmai fastă. Afacerea cu apă minerală, unul dintre proiectele de suflet ale cântăreței, e pe butuci.
Interpreta e pe cale să intre în faliment cu afacerea pe care o deține cu apă minerală, potrivit rezultatelor de la Ministerul de Finanțe.Toate astea, pentru că paguba pe care i-a provocat-o se ridică la suma 800.000 de euro! Dintre acești bani, 250.000 de euro reprezintă pierderile înregistrate de compania vedetei, iar 550.000 de euro, datoriile, scriu jurnaliștii de la Wowbiz.
Din păcate pentru Niculina Stoican , afacerea cu apa minerală i-a adus pierderi în fiecare an: 1.712 lei (în 2010), 66.462 de lei (în 2011), 38.095 de lei (în 2012), 117.604 lei (în 2013), 183.617 lei (în 2014), 269.687 de lei (în 2015), 230.505 de lei (în 2016) și 218.350 de lei (în 2017). În total, firmă Niculinei Stoican a provocat pierderi de 1.126.032 de lei, adică aproximativ 250.000 de euro.
Nu numai rubrică pierderilor este îngrijorătoare, ci și cea a datoriilor. Conform Ministerului de Finanțe, datoriile firmei Niculine Stoican erau, la finalul lui 2017, de 2.562.932 lei, adică de aproximativ 550.000 de euro.
În 2009, Niculina Stoican a înființat o firmă al cărei obiect de activitate este “productia de băuturi răcoritoare nealcoolice, producția de ape minerale și alte ape imbuteliate”, societatea fiind înregistrată în localitatea Prejna din județul Mehedinți. Acolo, cântăreața de muzică populară are casă moștenită de la bunicii ei, acela fiind satul în care a copilărit.
Din păcate, locurile natale nu i-au purtat noroc în afaceri.

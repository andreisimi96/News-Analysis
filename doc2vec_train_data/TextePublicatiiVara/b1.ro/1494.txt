Iohannis face declaraţii la ora 19.00. Anunţul preşedintelui, după motivarea deciziei CCR
Iohannis face declaraţii la ora 19.00. Anunţul preşedintelui, după motivarea deciziei CCR
Preşedintele Klaus Iohannis va susţine joi, de la ora 19.00, o declaraţie de presă comună cu preşedintele Poloniei, Andrzej Duda .
Iohannis a început joi o vizită de două zile în Polonia , care include consultări cu omologul său polonez pe teme legate de Parteneriatul Strategic dintre cele două ţări şi cooperarea în domeniul securităţii.
Vineri, cei doi şefi de stat vor prezida Reuniunea la Nivel Înalt a Formatului Bucureşti (B9).
Preşedintele României şi preşedintele Poloniei vor inaugura, de asemenea, expoziţia "Un centenar al alianţei - Diplomaţia româno-poloneză 1918-1939”, dedicată relaţiilor româno-poloneze din perioada interbelică, în contextul aniversării Centenarului României Moderne şi, respectiv, a Centenarului Independenţei Poloniei.
Vizita lui Klaus Iohannis are loc la invitaţia preşedintelui Andrzej Duda .

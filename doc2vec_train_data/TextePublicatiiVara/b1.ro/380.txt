Anamaria Prodan se pregătește pentru parastasul de 40 de zile de la moartea mamei sale, Ionela Prodan . Conform tradiției, impresara va împărţi pachete cu mâncare la săraci şi va îmbrăca din cap până-n picioare o femeie, informează Click. 
Mulți se întreabă acum ce vor face cele doă fiice ale cunoscutei cântărețe de muzică populară cu cele peste 70 de costume care i-au aparținut acesteia. La această întrebare, Anamaria a dat un răspuns ferm: ”Nu se vând!”. 
”Costumele populare ale Ionelei Prodan nu se vând şi nici nu se dau. Pe acelea le voi purta eu şi familia mea. Sora mea şi fetele mele. Aceste costume sunt unicat, iar valoarea lor este inestimabilă”, a declarat Anamaria Prodan pentru sursa citată. 
Ionela Prodan a murit pe 16 aprilie, la spitalul Elias din Capitală. Artista avea 70 de ani și suferea de o boală gravă. 

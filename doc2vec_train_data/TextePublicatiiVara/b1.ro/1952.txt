PNŢCD este prins în mijlocului unui nou scandal după ce actualul preşedintele Aurelian Pavelescu a susţinut mitingul PSD prin numele partidului şi chiar că a spus că acest sprijin nu a fost doar al partidului din prezent, ci şi al înaintaşilor, menţionându-i, printre alţii, pe Iuliu Maniu, Corneliu Coposu şi Ion Raţiu. 
Într-o intervenție telefonică în direct în cadrul emisiunii ”Bună, România!”, Aurelian Pavelescu a avut un schimb dur de replici cu prezentatorii Radu Buzăianu și Răzvan Zamfir. 
Politicianul le-a reproșat celor doi că nu au interpretat corect mesajul transmis de el, i-a acuzat de incultură politică și a refuzat să răspundă atunci când a fost întrebat dacă a participat la vreuna dintre manifestațiile care au avut loc sâmbătă în Piața Victoriei. 
”Domnule Pavelescu aveți impreia că existați? Dacă nu vă sunam noi mai știa nimeni nici de dumneavoastră, nici de partidul dumneavoastră!”, a declarat Radu Buzăianu. 
”Cine sunteți dumneavoastră, trebuie să vă dau socoteală dumneavoastră? Mă interogați, sunteți procurori?”, a spus la rândul lui, Aurelian Pavelescu . 
Schimbul de replici dintre cei trei a escaladat, până în momentul în care cei doi prezentatori s-au ridicat de pe scaune și l-au lăsat pe Aurelian Pavelescu să vorbească singur. 
Anterior, la afirmaţile lui Aurelian Pavelescu a reacţionat foarte dur, fiul lui Ion Raţiu, Nicolae, care a condamnat folosirea numelui tatălui său pentru interesele actualului lider al PNȚCD. (Detalii AICI )
Întregul moment poate fi urmărit în videoclipul de mai jos:

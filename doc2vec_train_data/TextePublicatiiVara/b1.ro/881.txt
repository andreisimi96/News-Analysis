Preşedintele Senatului şi al ALDE, Călin Popescu-Tăriceanu, a vorbit, duminică seara, despre plecările din PSD din ultima vreme către partidul condus de Victor Ponta şi Daniel Constantin, Pro România.
Bun prieten cu Ponta, Tăriceanu consideră că fostul premier greșește atacându-l pe liderul PSD , Liviu Dragnea .
"Oamenii care au venit alături de domnul Ponta îi știu. Erau apropiați de Ponta, au lucrat cu el. Nu pot să spun despre viitorul acestei formațiuni, e prea devreme. Nu e un secret pentru nimeni, cred că greșește, s-a axat în a-l ataca pe președintele PSD , Liviu Dragnea . Nu am de ce să vorbesc cu el, are un punct de vedere care derivă din anumite experiențe pe care l-a avut cu actuala conducere a PSD ", a afirmat duminică seara, la Antena 3, Călin Popescu Tăriceanu, potrivit stiripesurse.ro.

Unicul model Dacia Duster cu șase roți este expus la Centrul de Design din Titu, acesta fiind proiectul de licenţă al unor studenţi, pe care cei de la Centrul RTR Titu i-au ajutat să-l îndeplinească.
Este vorba despre un Duster pickup care are în partea din spate patru roți și nu două, așa cum este normal, scrie auto-bild.ro .
Chiar dacă pare un vehicul de teren, mașina are doar tractiune față și este un simplu exercițiu de design și nimic mai mult. Oficialii de la Mioveni nu iau în calcul să producă vreodată un astfel de model.

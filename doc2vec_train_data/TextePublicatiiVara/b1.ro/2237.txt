Ministrul Justiţiei, Tudorel Toader, dă de înțeles că Parlamentul ar putea interveni dacă președintele Klaus Iohannis va refuza sp semneze decretul de revocare din funcție a șefei DNA Laura Codruța Kovesi. 
"Ar fi un diferend constituţional între puterile statului şi puterile statului vor căuta soluţii pentru depăşirea acestei situaţii", a declarat Tudorel Toader la Digi 24. 
Președintele Klaus Iohannis a declarat, marți, că nu semnează încă decretul de revocare a şefei DNA, pentru că încă nu a finalizat analiza motivării deciziei CCR .
"Am citit motivarea deciziei Curţii. Ca să mai apară o confuzie, am spus prima oară că voi citi până o înţeleg foarte bine. Mai avem un pic de citit. Însă, citind această motivare, au apărut câteva lucruri pe care pot să vi le comunic, care m-au făcut să evaluez anumite demersuri într-o nouă lumină. Motivarea CCR aduce multe întrebări”, a declarat marți Klaus Iohannis .

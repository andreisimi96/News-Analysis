Cui nu îi plac șnițele? Sunt un preparat foarte sățios, rapid de preparat și poate fi servit cu o garnitură ușoară de vară.
Îți oferim și câteva ponturi pentru ca acestea să fie fragede.
1. Pune pieptul de pui între două folii de plastic şi bate-l cu un ciocan de șniţele sau fundul unei tigăi. Fileurile trebuiesa aibă aproximativ 1cm grosime.
2. Pregătește 3 boluri: în primul bol pune făina, în cel de-al doilea, ouăle bătute, iar în cel de-al treilea pesmet amestecat cu boia dulce, sare și semințe de susan (opțional) și mixează-le. Pune fileul de pui în făină, ou și pesmet fără să apeși carnea de pui în pesmet. Verifică pesmetul să fie proaspăt. Adaugă snițelele neapărat în uleiul încins.
3. Nu adăuga mai mult de două șnițele în tigaie, pentru că altfel uleiul va fi absorbit, mai repede, iar șnițelele tale vor absorbi mai multă grăsime.
4. Scoate șnițelele pe șervețele absorbante și acoperă-le de asemenea cu șervețele
5. Sucul de lămâie oferă șnițelelor un gust deosebit. Îți recomandăm să încerci această combinație!

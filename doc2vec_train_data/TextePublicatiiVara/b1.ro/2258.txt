Andreea Marin s-a internat zilele trecute în spital, pentru a-și face un control amănunțit la inimă. Ea a mărturisit că nu va mai putea fi găsită la telefon sau acasă, deorece și-a luat timp pentru a-și rezolva problemele de sănătate.
”Oameni dragi, zilele astea sunt un roboțel cablat prin multe fire, agățate permanent de corpul meu și conectate la un aparat prietenos, menit să-mi monitorizeze inima. Mi-ați tot dat emoții în ultimii 25 de ani, dar știu, știu, și eu vouă… așa că voi sta liniștită și nu vă speriați că nu mă găsiți la telefon, mail sau … la ușă, iau o binemeritată pauză până redevin om normal.:) Un gând bun și sănătate, că-i mai bună decât toate! Mulțumesc pentru înțelegere și acest scurt răgaz. Iar echipei  pentru grijă, pricepere și omenie”, a scris Andreea Marin , pe Facebook.
”Ce poate să îmi schimbe radical modul de a vedea lucrurile, de a-mi pune întrebările de zi cu zi. Poate un accident grav sau o veste poate chiar bună, un divorţ, o împlinire, un om drag ce devine înger neaşteptat. Eu le-am trăit pe toate, o viaţă traversată de momente de cotitură. Aş putea spune că nu m-am plictisit deloc şi nici în acest moment al vieţii mele nu am răgazul să o fac”, a spus Andreea Marin , într-un clip video.

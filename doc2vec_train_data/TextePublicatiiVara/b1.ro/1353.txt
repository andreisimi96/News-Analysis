La aproape o săptămână de când s-a întors în România, Vladimir Drăghia dezvaluie cum şi cu ce s-a hrănit în Republica Dominicană, la Exatlon. Pe lângă celebrul meniu pe care îl primea zilnic, format din orez, banană şi/sau ananas, Faimosul îşi prepara singur un supliment alimentar.
Decis să ajungă până în marea finală, pe care a şi câştigat-o, Draghia a gasit repede o modalitate de a-şi asigura o hrană suplimentară. Actorul s-a adaptat condiţiilor de concurs şi a început să consume nucă de cocos, fruct pe care îl culegea direct din copaci şi apoi îl prepara după reţete proprii. Pentru diversitate, Draghia ajunsese să îşi “prepare” chiar şi nucă de cocos murata!
“Mâncam foarte multă nucă de cocos. La un moment dat am simţit nevoia să mai schimbăm gustul şi am ales varianta asta în care am prăjit-o. Am mâncat nucă de cocos proaspătă, nuca de cocos prăjită, nuca de cocos crudă, udă, pusa în apă de mare care să o săreze. Cam asta a fost acolo, un concurs de supravieţuire”, a declarat Vladimir Draghia pentru Ştirile Kanal D.

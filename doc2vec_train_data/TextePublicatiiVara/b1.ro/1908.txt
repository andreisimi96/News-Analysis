Simona Halep revine luni în ţară, după ce a câştigat turneul de la Roland Garros . Campioana noastră ajunge pe Aeroportul Henri Coandă la ora 16:15, unde va fi întâmpinată de președintele Federației Române de Tenis, George Cosac, precum și de către ceilalți membri ai Comitetului Director al FRT, la Salonul Oficial al aeroportului.
Apoi, sportiva în vârstă de 26 de ani va prezenta o copie a trofeu lui cucerit la Roland Garros , în cadrul unei ceremonii care va fi organizată, de la ora 20:00, în interiorul Arenei Naționale din Capitală, nu pe stadion.
"Primăria Capitalei, prin Compania Sport pentru toţi, în parteneriat cu Federaţia Română de Tenis, organizează astăzi, de la ora 20.00, la Arena Naţională - în interiorul Arenei, o ceremonie în cadrul căreia marea noastră campioană, Simona Halep , cetăţean de onoare al Capitalei, va prezenta românilor trofeu l Roland Garros ! 
Toţi cei care vor să o vadă pe Simona Halep sunt asteptaţi la Arena Naţională! Accesul va fi permis de la ora 18:00. Intrarea este liberă" – se arată în comunicatul PMB , care a organizat momentul festiv.
De asemenea, Primaria Municipiului Bucuresti dezminte categoric informatiile vehiculate in mediul online conform carora ar fi refuzat aprobarea desfasurarii evenimentului de prezentare a trofeu lui castigat de Simona Halep la Roland Garros , in alta locatie decat Arena Nationala .
"Pentru corecta informare a opiniei publice va informam ca ieri, in jurul pranzului, presedintele Federatiei Romane de Tenis, George Cosac, a contactat Primaria Capitalei in vederea organizarii impreuna a unui eveniment care sa marcheze performanta campioanei Simona Halep . Primaria Municipiului Bucuresti a raspuns prompt acestei propuneri, mai ales ca, la initiativa Primarului General si prin votul CGMB, Simona Halep este cetatean de onoare al Bucurestiului.
Astfel, reprezentantii Primariei Capitalei precum si cei ai Federatiei Romane de Tenis au stabilit, de comun acord, ca Arena Nationala reprezinta cea mai potrivita locatie unde se poate organiza un eveniment de inalta tinuta, asa cum merita o campioana de talia Simonei Halep.
Arena Nationala ofera toate facilitatile iubitorilor sportului, atat din punct de vedere al confortului cat si al sigurantei sau accesului si gazduieste cele mai importante evenimente sportive nationale si internationale", mai precizează PMB .

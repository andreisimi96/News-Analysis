Un brăilean, în vârstă de 22 de ani, riscă să ajungă după gratii după ce autoritățile l-au surprins  pe o stradă din satul Comăneasa cu un tractor neînmatriculat și fără să dețină permis de conducere.
Astfel, tânărului i-a fost deschis dosar penal pentru conducere a unui vehicul fără permis de conducere şi punerea în circulaţie a unui vehicul neînmatriculat, informează Adevărul.
 „Pe 13 iunie, poliţiştii din cadrul secţiei 2 Poliţie Rurală Brăila l-au depistat pe raza satului Comăneasca, pe un tânăr, în vârstă de 22 de ani, din aceeaşi localitate, care a condus un tractor fără a deţine permis de conducere, iar vehiculul fiind neînmatriculat”, au precizat reprezentanţii Inspectoratului de Poliţie Judeţean Brăila.

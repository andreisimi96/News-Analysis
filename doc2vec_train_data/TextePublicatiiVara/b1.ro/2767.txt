Inaki Urdangarin , cumnatul regelui Felipe al VI-lea , a venit, luni dimineaţă, la penitenciarul din Brieva , din apropierea Madrididului, unde a fost încarcerat.
Potrivit presei spaniole, el s-a prezentat la închisoare la ora 08.13.
Urdangarin a pierdut, săptămâna trecută, recursul depus la Curtea Supremă din Madrid, care a confirmat condamnarea acestuia la 5 ani şi 10 luni de închisoare pentru deturnare de fonduri.
Soţul infantei Cristina, sora regelui Felipe al VI-lea , a fost găsit vinovat de deturnarea, între 2004 şi 2006, a mai multe milioane de euro din subvenţii acordate fundaţiei Noos, al cărei preşedinte era, scrie Agerpres, citând AFP.
Fost campion olimpic la handbal, Urdangarin s-a căsătorit în octombrie 1997 cu infanta Cristina şi a fost timp de 14 ani ''ginerele ideal'' al regelui Juan Carlos şi timp de 14 membru cu drepturi depline al familiei regale, până la 12 decembrie 2011, când a fost declarat persona non grata. 
Scandalul Noos a pătat grav imaginea monarhiei spaniole şi a grăbit abdicarea regelui în favoarea fiului lui, Felipe, în iunie 2014.

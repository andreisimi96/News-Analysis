Senatorul PNL Florin Cîţu reacționează după ce Ministerul de Finanțe a anunțat un deficit bugetar record pentru primele patru luni ale acestui an.
El afirmă că “vinovații pentru condamnarea la plata unor taxe mai mari și la subdezvoltare a generațiilor viitoare sunt cei care au făcut programul de guvernare, Dragnea și Vîlcov”.
Liberalul mai susține că “dezastrul din finantele publice reprezintă dovada clară că banii din pilonul II de pensii sunt vizați de Dragnea și Teodorovici”.
„Piata (investitorii) penalizeaza dur incompetenta si ticalosia!
…din pacate, costul il platim tot noi…
Deficitul bugetar record de 7.4 miliarde lei (!!!) relativ la aceeasi perioada a anului trecut, este atat rezultatul veniturilor fiscale mai mici (desi ANAF se tot lauda) dar mai ales al cresterii cheltuielilor publice fara niciun fel de legatura cu realitatea economica a Romaniei.
De exemplu, cheltuielile cu dobanzile cresc cu 56% fata de primele 4 luni din 2017. In conditiile in care datoria publica “scade".
Cresterea cheltuielilor cu dobanzile este determinata atat de cresterea datoriei publice cat si de triplarea costului de finantare. Ambele fiind efectele, in exclusivitate, implementarii progamului de guvernare al PSD. Daca ar intelege cum functioneaza lucrurile, ministrul finantelor publice ar pricepe semnalul trimis de piata prin cresterea dobanzilor (dupa cresterea preturilor bunurilor de consum).
Vinovatii pentru condamnarea la plata unor taxe mai mari si la subdezvoltare a generatiilor viitoare sunt cei care au facut programul de guvernare, Dragnea si Vilcov. Totusi, o mare parte din vina o au si angajatii acestora, cei care au pus in aplicare programul de guvernare- membri in cele trei guverne Dragnea-Vilcov.
Dezastrul din finantele publice si mai ales faptul ca mare parte din acest dezastru vine de la costul de finantare reprezinta dovada clara ca banii din pilonul II de pensii sunt vizati de Dragnea si Teodorovici. Sunt bani pentru care nu trebuie sa plateasca dobanda iar cei care beneficiaza de pilonul II nu sunt votantii PSD. Asa mai salveaza aparentele pentru inca cateva luni, chiar daca taie pensiile a 7 milioane de romani”, a scris, sâmbătă, Florin Cîțu, pe pagina sa de Facebook.
În primele patru luni ale acestui an, bugetul general consolidat a înregistrat un deficit de 6,05 miliarde lei, respectiv 0,65% din PIB , faţă de un excedent de 1,4 miliarde lei, respectiv 0,17% din PIB, în perioada similară din 2017, arată datele Ministerului Finanţelor Publice ( MFP ) (Detalii AICI).

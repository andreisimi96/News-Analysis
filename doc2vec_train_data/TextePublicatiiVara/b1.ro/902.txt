Peste 11.600 de poliţişti au acţionat, vineri, la nivel naţional, pentru prevenirea faptelor antisociale şi menţinerea ordinii şi siguranţei publice.
Astfel, au fost organizate 323 de acţiuni şi s-a intervenit la 3.147 de evenimente, dintre care 2.593 au fost sesizate prin 112.
Au fost constatate, în urma activităţilor,  809 infracţiuni, 117 persoane fiind surprinse în flagrant delict.
De asemenea, au fost depistate 26 de persoane urmărite naţional sau internaţional, iar în cauzele instrumentate au fost dispuse 63 de măsuri preventive.
Pentru neregulile constatate, poliţiştii au aplicat peste 8.600 de sancţiuni contravenţionale, în valoare de 2.640.000 de lei şi au confiscat bunuri în valoare de peste 71.000 de lei.
Totodată, poliţiştii rutieri au desfăşurat activităţi pentru creşterea siguranţei în trafic, fiind constatate 98 de infracţiuni la regimul circulaţiei pe drumurile publice.
Peste 400 de permise de conducere au fost reținute şi au fost retrase 155 de certificate de înmatriculare, scrie romaniatv.ro.

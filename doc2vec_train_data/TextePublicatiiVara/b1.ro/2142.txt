Președintele Klaus Iohannis a ironizat-o pe Viorica Dăncilă în cadrul unui discurs despre sistemul de educație din România.
”Continuăm să ne îndepărtăm de programul România Educație și formare profesională 2020, sau 20-20, cum se spune mai nou. Când vorbim despre obiectivele educației, trebuie să ne întrebăm ce și cum dorim să învețe copii, ce-și doresc să învețe copiii și ce doresc să devină ei”, a spus Iohannis.
Acesta a criticat numărul mare de legi și a vorbit despre o ”abordare haotică” în domeniul Educației.
Amintim că, la debutul unei ședințe de Guvern, Dăncilă a citit ”Euro douăzeci, douăzeci”, în loc de ”Euro 2020”.

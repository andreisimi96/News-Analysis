Atacurile politice la adresa magistraţilor sunt  fără precedent, criticile aduse de liderii PSD–ALDE afectând independența justiției, consideră judecătoarea Andrea Chiş, membră a Consiliului Superior al Magistraturii (CSM.)
 „Este foarte greu să le califici, ca să nu spun că sunt incalificabile într-un stat care se consideră democratic. Eu cred că aceste evenimente nu fac decât să încununeze un şir lung de atacuri împotriva justiţiei, la care am asistat, începând din anul precedent, însă aceste ultime atacuri sunt atât de virulente şi atât de generalizatoare, încât consider că totuşi nu au precedent”, a declarat judecătoarea, citată de rfi.ro.

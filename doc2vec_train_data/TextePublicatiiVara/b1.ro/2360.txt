Un bărbat, în vârstă de 27 de ani, din Hunedoara a suferit arsuri pe 55% din suprafața corpului, după ce a încercat să stingă incendiul izbucnit la mașina sa.
Astfel, hunedoreanul a fost internat în spitalul din localitate așteptând să fie transferat la un centru de arşi din ţară, informează Agerpres.
La sosirea pompierilor incendiul a fost extins la întregul autoturism.
„Autoturismul a ars pe drumul judeţean 687E, în apropierea lacului de acumulare Cinciş, de lângă Hunedoara . Şoferul autoturismului a încercat să stingă incendiul cu stingătorul din dotarea maşinii, dar a suferit arsuri la cap, mâini şi torace", a declarat purtătorul de cuvânt al Inspectoratului pentru Situaţii de Urgenţă Hunedoara , Anemona Doda.
Citeşte mai multe despre:   Hunedoara

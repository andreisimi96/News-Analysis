Mitingul PSD de sâmbătă din Piaţa Victoriei pune în alertă şi Departamentul pentru Situaţii de Urgenţă (DSU). Raed Arafat a anunţat măsuri speciale pentru această seară ca precauţie pentru orice probleme ar putea apărea.
"Au fost mobilizate mai multe echipaje din ţară, cu maşini de multiple victime, ca să nu blocăm ambulanţele care sunt de serviciu. Sunt aduse în jur de 10 - 11 maşini de multiple victime, echipaje cu paramedici, cu medici care să asigure zona aceasta. Sunt suplimentar peste ce are Bucureştiul la acest moment", a precizat Raed Arafat , pentru Agerpres.
Acesta a mai precizat că la dispeceratul de pompieri se află şi un reprezentant al Ambulanţei, astfel încât dispecerizarea să se facă într-un mod integrat. 
"La dispeceratul pompierilor s-a trimis un reprezentant de la Ambulanţă, ca să poată să fie dispecerizarea şi munca comună într-un mod integrat", a arătat secretarul de stat din MAI.

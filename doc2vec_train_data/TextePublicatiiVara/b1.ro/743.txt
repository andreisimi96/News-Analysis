Șase luni fără Regele Mihai . Custodele Coroanei, Principesa Margareta, Principele Radu și Principesa Maria participă sâmbătă la parastasul în memoria Regelui Mihai I al României. 
Slujba impresionantă are loc în Noua Catedrală Arhiepiscopală şi Regală de la Curtea de Argeş și va fi oficiată de Preasfinţia Sa Arhiepiscopul Calinic al Argeşului şi Muscelului, potrivit unei informări a Biroului de presă al Casei Majestăţii Sale.
Regele Mihai a murit pe 5 decembrie 2017, la reşedinţa sa din Elveţia, la vârsta de 96 de ani. 
Fostul suveran a fost înmormântat pe 16 decembrie la Curtea de Argeş.

Un bărbat din Drobeta Turnu Severin , județul Mehedinți, a găsit pe holul apartamentului său, căruia este proprietar, un șarpe de aproximativ un metru.
Astfel, proprietarul a cerut ajutorul pompierilor pentru a-l prinde, informează Hotnews.
Purtătorul de cuvânt al Inspectoratului pentru Situații de Urgență Mehedinți, Raluca Tîrcă a susținut că animalul a fost prins și eliberat în pădure.
„Detaşamentul Drobeta Turnu Severin a intervenit pentru evacuarea unei reptile dintr-un apartament situat pe strada Victor Babeş, din municipiu. Cetățeanul locuia într-un apartament situat la parterul blocului. Şarpele a fost capturat şi urmează să fie eliberat în mediul lui natural", a declarat Raluca Tîrcă.

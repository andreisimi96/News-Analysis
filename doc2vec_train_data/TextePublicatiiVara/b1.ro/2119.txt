Un nou proiect de lege îi obligă pe șoferii români să se ducă la examinare la sesizarea oricărui medic, altfel își pierd automat permisul. Inițiatorii susțin că este nevoie de o astfel de lege deoarece România este pe primul loc în Europa în topul accidentelor rutiere grave.
Șoferii ar putea fi obligați ca, în cel mult trei zile din momentul în care au primit biletul de trimitere, să se prezinte la o clinică pentru examinarea medicală. Și nu doar medicul de familia va avea dreptul să le ceară șoferilor să facă investigații medicale suplimentare. 
Dacă șoferul nu se va prezenta pentru examinare, doctorul va sesiza poliția și acesta se va alege cu permisul suspendat.
Anual, în România mor în accidente grave peste 2.000 de oameni. Printre cauze se numără lipsa autostrăzilor, afecțiunile medicale nedepistate și temperamentul șoferilor.

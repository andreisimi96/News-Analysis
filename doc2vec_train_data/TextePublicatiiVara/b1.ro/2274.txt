Mai multe voci din PSD sugerează că suspendarea președintelui Klaus Iohannis ar fi o decizie dezastruasă pentru partid. Cea mai nouă opinie din tabăra celor anti-suspendare îi aparţine lui Gabriel Zetea, vicepreşedinte al PSD, care spune că partidul său trebuie să ţină cont de experienţele din trecut.
”E o mare greşeală din partea preşedintelui, va fi sancţionat de către români. Nu cred că e cazul să facem din nou suspendare. Am trecut prin două experienţe traumatizante cu Băsescu. Ne dorim stabilitatate. (...) Până acum preşedintele nu a refuzat să respecte decizia CCR, a spus că se mai gândeşte, caută scuze pentru a vedea cum va ieşi din această situaţie. Nu vorbim de un temei de suspendare, cu atât mai puţin despre plângeri penale. Azi, legile şi Constituţia sunt mai clare decât îşi doresc unii. Dacă vor altfel de justiţie, să facă modificări ale Constituţiei prin referendum, să facă schimbări legislative, atunci când vor avea în spatele lor votul popular. Acolo ne vom bate cu preşedintele Iohannis. O să spunem românilor că e primul om în stat, care trebuie să respecte legea, iar el nu o respectă”, a declarat Zetea pentru Digi 24.

Simona Halep a cucerit primul Grand Slam tot în capitala Franţei, în 2018, în momentul în care ocupă locul 1 mondial.
În urmă cu 10 ani, românca a câştigat tot la Roland Garros, la junioare, primul trofeu important din viaţa ei de sportivă.
"De la 14 ani visez un titlu de Grand Slam, mă bucur chiar dacă nu am câştigat la Melbourne (n.r. – Australian Open). Am câştigat aici, în 2008 (n.r. - la junioare), şi era visul meu să câştig prima dată aici.  Vreau să-i mulţumesc Petrei (n.r. - Kvitova), am văzut mesajul de la ea şi de la Irina (n.r. - Begu). Mi-a scris şi anul trecut şi îmi spunea să stau liniştită, pentru că trofeul va veni. Îi mulţumesc că mi-a scris, sper că voi fi o inspiraţie pentru copiii din România", a declarat Halep în conferinţa de presă de după finala de la Roland Garros, potrivit Mediafax.

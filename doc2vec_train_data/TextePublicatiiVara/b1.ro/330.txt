Un nou conflict izbucnește pe plan internațional! Siria a anunţat recunoaşterea independenţei regiunilor separatiste georgiene Abhazia şi Osetia de Sud, recunoscute deja de Rusia în 2008.
Siria va stabili relații diplomatice la nivel de ambasade cu acestea, informează Agerpres.
În acest context, Georgia anunță că va rupe relațiile diplomatice cu Damascul.
În afară de Rusia şi Siria , independenţa Abhaziei şi Osetiei de Sud a fost recunoscută până acum de către Nicaragua, Venezuela, Nauru, Vanuatu şi Tuvalu (un micuţ arhipelag din Pacificul de Sud).

O vânzătoare dintr-un complex comercial din Baia Mare a fost bătută, chiar în magazin, de către o clientă care ar fi furat mai multe produse din magazin, cu câteva zile înainte.
Totul a pornit  în momentul în care vânzătoarea ar fi recunoscut-o pe femeie și i-a cerut acesteia să iasă din magazin și să nu se apropie de produse, însă agresoarea a început atunci să o lovească pe victimă cu pumnii și cu picioarele.
Deși magazinul era plin de oameni, nicio persoană nu a intervenit în altercație, așa că agresoarea a continuat să o lovească pe tânără.
Victima a depus o plângere la poliție, scrie Digi24.ro.

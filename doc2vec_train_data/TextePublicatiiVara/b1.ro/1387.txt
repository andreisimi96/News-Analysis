Zeci de pompieri au intervenit miercuri la un incendiu, la un hotel în zona Knightsbridge , la Londra , a anunţat Brigada Pompierilor din capitala britanică.
Knightsbridge este unul dintre cele mai bogate cartiere din Londra , în care se află magazine de lux ca Harvey Nichols şi Harrods.
”Cincisprezece vehicule şi 97 de pompieri şi ofiţeri au fost chemate să intervină la un incendiu în William Street # Knightsbridge ”, au anunţat pompierii pe Twitter imediat după ora locală 16.00 (19.00, ora României).
Circulaţia rutieră pe drumurile din zonă a fost oprită, iar transportul feroviar a fost perturbat, a anunţat autoritatea în domeniul transporturilor din capitală, Transport for London, înr-un mesaj postat pe Twitter.

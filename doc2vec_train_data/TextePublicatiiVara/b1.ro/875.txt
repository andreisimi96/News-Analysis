Călin Popescu Tăriceanu susține că lipsa de reacție a Comisiei Europene în scandalul revocării șefei DNA Laura Codruța Kovesi și a deciziei CCR are legătură cui faptul că România se află sub monitorizarea Mecanismului de Cooperare și Verificare ( MCV ), despre care șeful Senatului spune că scoate la iveală ”un imens putregai”. 
”Eu am câteva relații cultivate în timp la nivelul Comisiei Europene. De exemplu la acea data domnul Juncker era prim-ministru al Luxembourgului și am lucrat bine împreună.
Exista un incomfort la nivelul Comisiei Europene. După 11 ani de MVC iese la iveală un putregai imens. Ce să facă Comisia azi. Nu cred că este o situație comodă pentru ei. Nu cred că au și ei aceste informații pe care le avem și noi.
Îmi aduc aminte de momentul când fostul premier, Victor Ponta, a intrat în galeria penalilor. Asta a cântărit greu în poziția lui și care până la urmă l-a slăbit. Chiar în aceeași zi am vorbit cu domnul Timmermans și el mi-a spus să lăsăm justiția să își facă treaba. Bineînțeles că el înțelegea justiția așa cum e ea în Olanda, acolo unde nu se elimină politicieni cu procuratura”, a declarat Călin Popescu Tăriceanu, duminică, la Antena 3. 

Manuela Hărăbor, consilier onorific al premierului Dăncilă pe probleme de autism, a avut parte de o întâlnire mai puţin plăcută cu un protestatar #rezist.
Ea a parcat, la primărie, pe locul destinat oamenilor cu handicap, având în parbriz afișat dreptul de a o face. Doar că acolo se afla şi un protestatarul  #rezist Cristian Mihai Dide , care începe să o ia la întrebări şi să o apostrofeze pentru gestul ei.
Cristian Mihai Dide a postat pe pagina sa de Facebook întregul episod. El poate fi auzit dându-i, la un moment dat, Manuelei Hărăbor, o replică absolut mizerabilă:  "Am o problemă că HANDICAPAŢII parchează la primărie".
Actriţa încearcă degeaba să îi explice că are tot dreptul să parcheze acolo, nedorind să facă tam-tam de problemele pe care le are. Numai că protestatarul #rezist insistă în a o apostrofa pe Manuela Hărăbor, moment în care aceasta cedează psihic şi îi spune acestuia: "Sunteţi duşi cu capul!".
Actrița are un copil diagnosticat cu autism, rezultat din relația pe care a avut-o, la începutul anilor '90, cu Dan Chișu, după cum cum susține actrița. Andrei are astăzi 24 de ani, trăiește cu mama sa și actualul soț al acesteia, actorul Rareș Ioan Stoica, dar nu a fost recunoscut niciodată de Chișu.
Ulterior, actriţa a postat pe pagina ei de Facebook un mesaj în care vorbeşte despre acest episod. 
"Au tăbărât haștagiștii pe mine (așa apare pe paginile lor, nu jignesc pe nimeni, așa cum comentează mulți) pentru că am parcat mașina pe un loc de handicap, având legitimația în bord. Au oare știu ei cât de alergată sunt zilnic, între serviciu, aprovizionare pentru casă și treburi administrative, majoritatea în folosul băiatului meu? Știu ei oare că sunt tuturele legal al băiatului meu și că orice act de care are nevoie intră în atribuțiile mele? Știu ei câte drumuri pe zi fac să mă asigur că totul este sub control? Cu ce rapiditate încerc să rezolv totul pentru a mă întoarce cât se poate de curând acasă la el? Că mașina pe care o conduc este în cea mai mare parte folosită în folosul lui? Handicapul lui este și handicapul meu, pentru că și mie, ca de altfel tuturor părinților cu copii cu dizabilități, mi s-a schimbat nu numai viața dar și ritmul normal de zi cu zi. Și da, băiatul meu e asistat social, și eu împreună cu el. Acestui domn #rezist (repet, asa scrie pe pagina dumnealui) care m-a filmat și m-a aruncat în arena leilor îi transmit că sunt tăbăcită în fața răutăților și dacă așa ceva îi conferă satisfacție, nu are decât să continue. Și celor mulți care s-au grăbit cu judecata. Și dacă or fi și în lista mea de prieteni, sunt liberi să plece. Și să îmi dea block și unfolow pe ambele pagini. E de preferat cuvintelor urâte care nu fac cinste nimănui. Cu atât mai mult intelectualilor #", a scris Manuela Hărăbor.
Reacţia total deplasată a lui Cristian Mihai Dide a stârnit o serie de reacţii negative pe pagina acestuia de Facebook.

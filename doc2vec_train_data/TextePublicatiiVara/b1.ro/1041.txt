Ion Ţiriac s-a dezlănţuit la adresa fostului număr 1 mondial Serena Williams după ce aceasta s-a retras luni cu foarte puţin timp înainte de meciul din optimile de finală de la Roland Garros împotriva Mariei Sharapova.
Acesta atrage atenţia că Williams a făcut acelaşi lucru şi în timpul turneelor de la Madrid şi Roma, unde apărea pe tabloul de concurs dar s-a retras cu foarte puţin înainte de începerea turneului.
De asemenea, fostul tensimen a criticat şi echipamentul de joc pe care Serena Williams l-a avut la Roland Garros afirmând că a încălcat regulamentul prin folosirea lui.
"Toți acești «monștri», care sunt niște personalități enorme, din când în când fac lucruri pe care n-ar trebui să le facă. La Madrid era pe tablou și în ultimul moment s-a retras, la Roma la fel.
La Roland Garros există o regulă că n-ai voie cu asemenea costume și totuși au acceptat-o. Acum se retrage la meciul pe care-l aștepta toată lumea. E păcat! E păcat pentru sport", a declarat Țiriac la Digi Sport.

Curtea Constituţională ia joi în discuţie sesizarea referitoare la articolul privind nerecunoaşterea căsătoriilor dintre persoane de acelaşi sex. Această şedinţă are loc la două zile după ce Curtea de Justiţie a Uniunii Europene a decis că statele membre nu pot împiedica libertatea de şedere a unui cetăţean al Uniunii Europene prin refuzul de acorda soţului său aceleaşi drepturi chiar dacă nu e cetăţean UE.
Această decizie a fost dată în urma sesizării făcute de un cuplu de homosexuali, un român şi un american, căruia statul român nu i-a recunoscut căsătoria LGBT ce a fost oficiată în 2010 la Bruxelles.
Discutarea acestei cauze a fost suspendată în 2016 de către CCR pentru a aştepta răspunsurile primite de la Curtea de Justiţie a Uniunii Europene.
CJUE a statuat marţi că deşi statele membru au libertatea de a nu autoriza căsătoriile homosexuale, acestea nu au dreptul de a împiedica liberatatea de şedere a unui cetăţean european prin refuzul de a acorda acelaşi drept partnerului său.
În iulie 2016, Asociaţia ACCEPT şi Coaliţia anti-discriminare au prezentat cazul soţilor Relu Adrian Coman şi Robert Clabourn Hamilton, cetăţean american, care au dat în judecată statul român în urma refuzului de recunoaştere a căsătoriei lor care a fost oficiată în 2010 la Bruxelles.
Relu Adrian Coman, Robert Clabourn Hamilton şi Asociaţia ACCEPT au ridicat o excepţie de neconstituţionalitate privind dispoziţiile din Codul civil care nu recunosc căsătoriilor dintre persoane de acelaşi sex.

Cunoscuta cântăreață Antonia a făcut un anunț neașteptat care i-a îngrijorat pe fanii. Artista a precizat că are niște probleme de sănătate.
Antonia a fost nevoită să ia o decizie neplăcută, dar care era normală în condițiile în care cântăreața a precizat că are niște probleme de sănătate. Solista a anunțat pe Facebook că nu va putea susține unul dintre concertele sale, iar acesta va fi reprogramat. „Dragii mei! Din păcate, in seara aceasta, nu voi putea sustine concertul de pe terasa Berariei H din cauza unor probleme de sanatate. Imi cer scuze si ne revedem curand, acest eveniment va fi reprogramat”, a postat Antonia pe Facebook .
După ani de stres, din cauza celor două procese, cel de divorț cu Vincenzo Castellano și cel de recunoaștere a paternității lui Alex Velea, Antonia poate să treacă la un alt capitol al vieții sale. Instanța l-a recunoscut pe Alex Velea ca fiind tatăl copiilor ei, Akim și Dominic, așa că din actele celor doi minori va dispărea definitiv numele Castellano.

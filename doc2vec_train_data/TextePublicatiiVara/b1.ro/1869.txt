Caz şocant la Baia Mare ! Trei tineri au fost bătuţi măr chiar în mijlocul străzii, apoi au fost lăsaţi să zacă inconştienţi. Întreaga şcenă a avut loc sub privirile îngrozite ale trecătorilor, care au anunţat imediat poliţia. Vă avertizăm că urmează imagini care vă pot afecta emoţional!
Pe imagini se observă că deşi tinerii erau deja căzuţi pe şosea, agresorii au continuat să lovească. Între timp, maşinile încearcă să îi ocolească.
Încăierarea a avut loc în faţa unui local, unde tinerii petrecuseră. Bătăuşii nu s-au mulţumit să lovească doar cu pumnii şi picioarele, ci au dat în ei cu tot ce le-a căzut în mână. 
A fost nevoie de două echipaje de ambulanţă pentru a acorda victimelor primul ajutor. Ulterior, acestea au fost transportate la spital, iar starea lor este extrem de gravă.
Si nu a fost singurul scandal terminat cu sânge din Baia Mare . Un individ a înjunghiat din senin un bărbat chiar la intrarea într-un club. 
Până ca agenţii de secutritate să-şi dea seama ce s-a întâmplat, suspectul a dispărut fără urmă. Forţele de intervenţie, chemate de bodyguarzi au găsit victima într-o baltă de sânge. Tânărului i s-a acordat primul ajutor apoi a fost transportat la Spitalul Judeţean de Urgenţă Baia Mare , unde a fost operat de urgenţă.
Deşi este cunoscut în oraş ca fiind scandalagiu şi agresiv, el având şi în trecut probleme cu legea, atacatorul nu a fost găsit de poliţişti.

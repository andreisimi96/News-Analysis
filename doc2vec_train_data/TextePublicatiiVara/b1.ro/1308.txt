Fostul soț al Stelei Popescu, Dan Puican , a atacat-o dur pe fiica adoptivă a artistei, care a moştenit întreaga avere, declarând că Doina Maximilian încearcă să scoată bani după moartea artistei.
Acesta spune că Doina Maximilian ar fi vândut rochiile Stelei şi i-a închiriat vila de la mare.
“Am auzit că fata Stelei a început să îi vândă rochiile, plus că vrea să închirieze vila de la mare, de la 2 Mai. Nu mă mai miră nimic pentru că trăim într-o epocă în care banul este pe primul loc”, a declarat Dan Puican pentru click.ro.
Pe de altă parte, fiica adoptivă a artistei neagă totul.
“Am dat o parte din haine de pomană celor de la teatru, nu am cerut bani pe ele cum spune el. Le-am dat unor oameni care au iubit-o pe Stela Popescu ! Am dat şi rochii de scenă, dar şi de purtat de zi cu zi”, a precizat Doina Maximilian .
Cât despre casa de la mare, femeia a declarat că nu o închiriază și nici nu o vinde.
”Nu este adevărat nimic, nu o închiriez, nu o vând. O să vină prieteni de ai mei să mai stea pe timp de vară, dar nu o să le cer bani”, a spus aceasta.

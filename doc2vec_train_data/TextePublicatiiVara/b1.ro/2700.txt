Patru mexicani au decis în 2014, în timpul Campionatului Mondial din Brazilia, că vor merge și la cel din 2018, așa că s-au apucat să strângă bani, și-au cumpărat o rulotă pe care au vopsit-o în culorile țării și au stabilit itinerariul. 
Planurile lor au fost date peste cap, însă, de soția unuia dintre ei. Javier n-a reușit s-o convingă pe soție cât de important este pentru el să meargă la turneul din Rusia .
Așa că prietenii au găsit o modalitate inedită de a-l avea, totuși, alături de ei: au confecționat un carton cu figura lui Javier și l-au luat cu ei. Mai mult, l-au îmbrăcat pe ”Javier” cu un tricou pe care e scris ”Nu m-a lăsat nevasta să vin”. 

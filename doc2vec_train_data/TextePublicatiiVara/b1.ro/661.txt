În cazul lui Dani Mocanu , manelistul care a fost trimis în judecată de procurorii DIICOT pentru constituirea unui grup infracțional organizat, proxenetism și spălare de bani, magistrații au luat o decizie la care puțini se așteptau.
Dani Mocanu a depus, în urmă cu ceva timp, o sesizare cu privire la probele din dosarul care îl vizează, artistul primind, recent, o veste care îi dă motive întemeiate de bucurie.
Astfel, magistrații au acceptat cererea formulată de Dani Mocanu .
”În temeiul art. 342 rap. admite excepția nelegalei sesizări a instanței de judecată, excepție invocată de inculpatul M.D., prin cererea depusă la dosar la data de 10.04.2018. Dispune restituirea cauzei la parchet pentru refacerea urmării penale privind pe inculpatul M.D. În temeiul art. 346 alin. 2 C.proc.pen. respinge că neîntemeiate celelalte cereri și excepții invocate de inculpați”, se arată în decizia judecătorilor, scrie Cancan.ro.
În plus, magistrații au anulat mai multe interceptări telefonice pe care procurorii le-au depus în dosarul cu pricina și, mai mult decât atât, judecătorii au constatat că procurorii nu au indicat clar beneficiarii și traseul unor sume mari de bani pe care membrii rețelei de proxenetism le-au transferat.

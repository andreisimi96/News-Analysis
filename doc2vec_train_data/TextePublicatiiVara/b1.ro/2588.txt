Orașul Videle din Teleorman ar putea inregistra o premiera. Asta dupa ce, pe 10 mai 2018, Tribunalul Teleorman l-a condamnat pe primarul localitatii, Nicolae Badanoiu (PSD), la 3 ani de inchisoare cu suspendare pentru complicitate la luare de mita. Cel care a luat mita este fostul sau viceprimar, Florin Marius Nedelcu, care a recunoscut spaga, notează ziare.com.
In plus, Badanoiu trebuie sa presteze munca neremunerata in folosul comunitatii in cadrul Primariei Videle sau Primariei comunei Gratia ( Teleorman ), pe o perioada de 90 de zile lucratoare. 
Decizia a fost contestata de edil la Curtea de Apel Bucuresti: ”eu sunt nevinovat si sper ca la CAB o sa-mi dovedesc nevinovatia".
Intrebat daca se gandeste sa se suspende din functie pana la o decizie definitiva, Badanoiu a raspuns:  "Sunt nevinovat si am proiecte in derulare pentru oras. In 2016, eram sub control judiciar si trimis in judecata, dar videnii au avut incredere in mine si m-au votat. Am in continuare increderea in ei"
Badanoiu a mai spus ca totul este razbunarea lui Nedelcu (PSD), acuzat de mita in acest caz: "Eu eram intr-o relatie de dusmanie cu acesta. I-am cerut demisia in Consilul Local cu o saptamana inainte de a fi prins cand lua mita".
Cat despre Nedelcu, acesta a fost condamnat definitiv de Curtea de Apel Bucuresti la 3 ani de inchisoare cu suspendare si prestarea a 120 de zile de munca neremunerata in folosul comunitatii, in cadrul Primariei Botoroaga sau Primariei Magura, mai precizează ziare.com.

BMW a anunțat că are o promoție disponibilă până pe 30 iunie la BMW Seria 1 cu cinci uși.
Firma a specificat că îți poți achiziționa mașina asta cu doar 250 de euro pe lună, rată timp de 36 de luni, adică în medie 1% pe lună din valoarea maşinii.
Campania specială cuprinde BMW 118d  cu dotările: asistență la parcare cu spatele, aer condiționat automat, faruri LED, servicii ConnectedDrive, transmisie automată Steptronic, viteză maximă de 212 kilometri pe oră, consum urban de circa 4,5 litri, consum mixt de 3,8 litri și o putere de 150 CP, potrivit site-ului producătorului.
De asemenea, în rata de 250 de euro pe lună sunt incluse și TVA, CASCO şi asigurarea GAP.
În tot acest timp ai incluse cele de mai sus, dar și garanție extinsă BSI (trei ani sau 200.000 de kilometri), și Service Inclusive (cinci ani sau 100.000 de kilometri).
Timp de trei ani, cât durează programul, poți să spui că dai pe un BMW mai puțin decât pe o Dacia. Desigur, vine și momentul când se termină cei trei ani. Atunci ai următoarele opțiuni: alegi o nouă maşină, păstrezi maşina şi plăteşti diferenţa rămasă sau returnezi maşina la dealer.
Citeşte mai multe despre:   BMW

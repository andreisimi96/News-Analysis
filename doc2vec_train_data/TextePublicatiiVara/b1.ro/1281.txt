Numărul rablelor de pe străzile din România este la un nivel periculos de ridicat. Trei din patru maşini au mai mult de 10 ani.
Specialiştii atrag atenţia şoferilor că dacă aleg maşini second hand pentru că sunt mai ieftine se supun unui risc. Multe dintre ele au trecut prin accidente grave sau au kilometrajul măsluit.
"Maşinile în principiu sunt garantate de producător undeva la 8 ani, ce depăşeşte această perioadă clar că reprezintă un risc mai mare pe circulaţia pe drumurile publice", arată Dan Barbu, preşedintele Asociaţiei Societăţilor de Service Auto Independente.
"Gândiţi-vă că o maşină de 10 ani este o maşină eligibilă programului Rabla şi atunci consider că e o maşină care ar trebui în principiu casată", afirmă şi Cristian Preoteasa, director de vânzări, conform Digi24.
Jumătate din autoturismele second hand vândute între statele din spaţiul comunitar au kilometrajul dat înapoi, arată datele europene.
"Această practică a kilometrajului e una destul de uzuală, noi ca dealeri de masini sh suntem in primul rand atenti la acest aspect pe langa starea tehnica a masinii pt ca influenţeaza datele problemei, de la pret, revizii necesare", arată Preoteasa.
Autorităţile de la Bruxelles au găsit o soluţie pentru a stopa acest fenomen. Modelul olandez, unde există o bază de date in care la fiecare revizie este înregistrat kilometrajul unei maşini.

Ambasadorul României în Germania , Emil Hurezeanu , reacţionează la ideea suspendării preşedintelui Klaus Iohannis şi spune că o asemenea acţiune ar însemna o modificare severă care ar duce la fragilizarea stabilităţii politice în România, ceea ce va produce efecte.
"Nu mă amestec în afacerile politice interne, decât ale Germaniei cât sunt ambasador acolo, în sensul că mă informez în legătură cu întâmplările de acolo, dar modificări severe care ar duce la fragilizarea stabilităţii politice în România au şi vor avea efecte nu numai în Germania , în primul rând în România", a declarat, vineri, Emil Hurezeanu , întrebat dacă o eventuală suspendare a şefului statului ar afecta relaţiile dintre România şi Germania , potrivit Agerpres. 
Ambasadorul a precizat însă că "nu este îngrijorat în legătură cu România". 

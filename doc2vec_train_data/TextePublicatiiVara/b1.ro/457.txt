Andreea Marin a anunțat că se gândește să își schimbe look-ul și a postat o imagine, pe contul personal de socializare, în care apare în două ipostaze: într-una în care se află cu o perucă de culoare blond, cu părul mai scurt, iar în cealaltă este cu părul său natural, împletit.
Fosta „Zână a Surprizelor” i-a întrebat fanii cum îi stă mai bine. Și, așa cum era de așteptat, părerile au fost împărțite.
Multe persoane i-au recomandat să opteze pentru blond, în timp ce altele i-au recomandat să rămână la culoarea din prezent.
  Andreea Marin nu a luat, încă, o decizie, însă indiferent de hotărâre, va rămâne la fel de frumoasă.
Altfel, Andreea Marin și-a găsit, din nou, fericirea lângă un om șarmant care, în plus, are şi o importantă funcţie peste hotare, cea de consul.
 Ba chiar plănuiește să se mute cu Adrian Brâncoveanu. Andreea Marin a fost plecată în vacanță cu iubitul ei, în Malta. Vedeta TV a făcut și dezvăluiri despre planurile pe care le are împreună cu partenerul ei de viață.
„Am fost plecată în Malta acum câteva zile, dar a fost doar un weekend în care să mă revăd cu omul meu drag. Și facem asta destul de des, deși avem cariere care ne țin la distanță, pentru un timp. Lucrurile se vor rezolva din acest punct de vedere. Aici, sigur că da. Am un copil care mă ține aici, dar aici e țara amândurora până la urmă. Ne-o dorim împreună. Din timp în timp ne vedem și de data aceasta s-a întâmplat nu aici, acasă, nu acolo unde lucrează el, ci la mijlocul drumului, în Malta. Nu poți trăi o veșnicie într-o poveste care nu e palpabilă. E important”, a mărturisit Andreea Marin .

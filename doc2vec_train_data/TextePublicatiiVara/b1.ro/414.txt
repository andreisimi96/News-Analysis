De teama atentatelor, ministerul francez de Interne, Gérard Collomb, a dispus, marţi, interzicerea transmiterii pe ecrane mari, în zone publice, a meciurilor de la Campionatul mondial de fotbal programat în Rusia.
"Vă aduc în atenţie faptul că vizionarea meciurilor pe ecrane mari nu va putea fi organizată în niciun caz în spaţii publice deschise", a transmis Gérard Collomb prefecţilor şi şefilor serviciilor de securitate din Franţa.
Acesta a mai spus că, în contextul actualei ameninţări teroriste, instrucţiunile care s-au aplicat la Campionatul European de Fotbal trebuie aplicate acum cu acelaşi nivel de exigenţă.

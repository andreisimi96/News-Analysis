Poziţionare interesantă a liderul nord-coreean Kim Jong-un înainte de întrevederea istorică pe care ar putea să o aibă cu Donald Trump .
Liderul de la Phenian s-a întâlnit joi cu ministrul de Externe rus, Serghei Lavrov, şi cu această ocazie i-a mulţumit lui Vladimir Putin pentru abordarea de a se opune "hegemoniei" Statelor Unite.
"Situaţia în Peninsula Coreea se schimbă în conformitate cu interesele Coreei de Nord şi Coreei de Sud. Apreciez foarte mult că Administraţia Vladimir Putin se opune hegemoniei Statelor Unite. Rusia se opune cu stricteţe, iar noi suntem pregătiţi permanent să purtăm negocieri şi să avem un schimb profund de opinii cu partea rusă pe această temă", a transmis Kim Jong-Un, potrivit agenţiilor Interfax şi Tass, cu ocazia vizitei la Phenian a ministrului rus de Externe, Serghei Lavrov.
Kim Jong-Un a transmis acest mesaj deşi ar urma să aibă o întrevedere cu preşedintele Statelor Unite, Donald Trump , întrevedere care a fost iniţial anulată de liderul de la Casa Alba după ce un oficial nord-coreean l-a jignit pe vicepreşedintele Mike Pence.

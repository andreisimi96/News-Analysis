O familie întreagă a murit în casă, în Gorj. Din primele informații reiese că ar fi murit intoxicați cu monoxid de carbon.
Este vorba despre o fetiță în vârstă de 12 ani și părinții acesteia. Cauza tragediei nu a fost încă stabilită de anchetatori, dar pompierii cred că fata și părinții ei au murit intoxicați cu monoxid de carbon sau gaze. Scurgeri de gaze nu au fost însă depistate în apartament, conform Libertatea .
Fetița și părinții ei au fost descoperiți morți în casă, în Rovinari, chiar de un vecin, rugat de bunică să spargă ușa apartamentului.
Bătrâna s-a a armat după ce nimeni nu i-a mai răspuns la telefon. 
„O sunai, nu răspunse şi mă întâlnii cu nişte vecine şi îmi ziseră: doamnă, miroase a gaze!”, a povestit bunica fetei.
Pompierii SMURD au încercat să resusciteze părinții, dar nu am mai putut să facă nimic pentru ei. Fetița de 12 ani era în viață, dar a murit mai târziu la spital. Vecinii s-au temut de o explozie și au ieșit în stradă, dar nu au fost identificate scurgeri de gaze.
„Exista monoxid de carbon în interiorul încăperii. Nu au fost defecţiuni la nicio instalaţie de gaze. Au fost sigilate. Din discuţiile cu cei de la Distrigaz, nu au existat improvizaţii”, a declarat pentru DIGI24 purtătorul de cuvânt ISU Gorj.
Poliţiştii au deschis un dosar penal pentru moarte suspectă şi fac cercetări pentru a afla cum s-a petrecut tragedia.
Citeşte mai multe despre:   gorj

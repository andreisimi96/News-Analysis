Președintele Comisiei SRI, Claudiu Manda , a declarat, joi, că,  în 2012, toți membrii Guvernului erau interceptați pe mandate de siguranță națională.
Potrivit lui Manda, la Comisie au fost primite date în care se arată că și “cei mai vocali” dintre parlamentari erau interceptați.
”La nivelul anului 2012, întreg Guvernul era interceptat pe bază de mandat de securitate națională. În ceea ce privește Parlamentul, am primit o statistică și observăm că cei mai vocali lideri ai Parlamentului erau interceptați. De asemenea, am întrebat dacă au fost interceptați membrii CSAT, însă la această întrebare nu am primit încă răspuns.”, a declarat Claudiu Manda , potrivit stiripesurse.ro.
Amintim că data respectivă, Guvernul era condus de Victor Ponta. 
La data de 7 mai 2012 guvernul Ponta a primit votul de încredere al Parlamentului României și a depus jurământul de credință. Acest cabinet a fost succesorul Guvernului Mihai Răzvan Ungureau, care a pierdut încrederea Parlamentului în urma aprobării moțiunii de cenzură depusă de USL.

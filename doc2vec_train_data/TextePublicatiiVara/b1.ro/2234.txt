Deputații norvegieni Per-Willy Amundsen şi Christian Tybring-Gjedde l-au nominalizat pe Donald Trump la premiul Nobel pentru Pace pentru munca depusă pentru a ajunge la un acord de denuclearizare cu liderul nord-coreean Kim Jong-Un.
„Ceea ce se întâmplă este istoric. A fost lansat un proces care poate contribui la asigurarea păcii mondiale pentru o vreme'', și-a explicat Amundsen decizia.
 De asemenea, un grup de membri ai Congresului american anunțaseră înainte că și ei au făcut această nominalizare, deși Comitetul Nobel recomandă celor care fac nominalizări să nu-şi dezvăluie propunerile, potrivit Agerpres.
În schimb, nu există reguli formale care să interzică acest lucru.
Comitetul norvegian a informat anterior că a primit 329 de nominalizări pentru premiul pe 2018, al doilea cel mai ridicat număr de propuneri din istorie.

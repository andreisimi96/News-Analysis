Înalta Curte de Casaţie şi Justiţie a decis condamnarea Elenei Udrea la 6 ani de închisoare în dosarul Gala Bute, în care aceasta a fost judecată pentru luare de mită şi abuz în serviciu. Sentinţa este definitivă. 
Într-o primă reacție după condamnare, aceasta a susținut că ”sistemul” încă funcționează: protocoalele și culoarele din justiție sunt în continuare eficiente și încă mai există magistrați care execută ordinele și comenzile generalilor SRI.
”Multumesc tuturor celor care ati crezut si credeti in dreptatea mea, tuturor celor care m-ati sustinut, ma sustineti, v-ati rugat si va rugati pentru mine!
Multumesc presei care a dus si duce o lupta mai apriga si mai determinata pentru adevar si oprirea abuzurilor din Romania, decat o duc alesii poporului, cei care ar avea obligatia sa o faca.
Sistemul inca exista si functioneaza, Protocoalele si culoarele din justitie sunt in continuare eficiente, sunt inca judecatori si procurori care executa ordinele si comenzile generalilor SRI.
Pana decid ce voi face in continuare, va rog sa acceptati ca nu voi face nicio declaratie.
Doamne, ajuta tuturor!”, a scris Elena Udrea , pe Facebook

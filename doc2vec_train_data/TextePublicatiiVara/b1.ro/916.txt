Preşedintele PSD Liviu Dragnea a avut prima apariţie publică după decizia Curţii Constituţionale privind revocarea şefei DNA Laura Codruţa Kovesi. Acest lucru odată cu şedinţa Comitetului Executiv Naţional al PSD de luni de la Parlament.
Întrebat dacă se ia în calcul suspendarea preşedintelui Klaus Iohannis în contextul scandalului privind revocarea lui Kovesi, Dragnea a îndemnat jurnaliştii să aştepte până la finalul şedinţei.
"Eu am ideea să discutăm după CEx. Rămân la aceeaşi idee", a afirmat Liviu Dragnea .
În schimb, liderul PSD a subliniat că tema principală a şedinţei este organizarea mitingului din 9 iunie şi nu decizia Curţii Constituţionale.

Școlile din Sectorul 5 sunt un pericol public, semnalează liberalul Cristian Marian Olteanu.
După ce o școală ce nu avea autorizație ISU a luat fost în sectorul condus de primarul Daniel Florea , Olteanu îl somează pe edil să elimine de urgență “riscul producerii unei tragedii!”
“În timp ce primarul Zero al Sectorului 5 al Capitalei, Daniel Florea , face promisiuni de mai bine de doi ani, tavanele la școli au început să cadă, iar o unitate de învățământ a ars.
PNL Sector 5 îl somează public pe 'edilul' celui mai încercat sector din București să își ia rolul în serios:
După doi ani de rezultate zero, măcar școlile să fie protejate. Din nou a fost evitată o tragedie, în cazul incendiului, ca și la prăbușirea tavanului. Unitățile de învățământ, și educația în general, au fost și rămân prioritățile PNL. Domnul Florea să facă bine să protejeze viețile copiilor când aceștia sunt la școală, unde părinții îi lasă în fiecare dimineață, așteptând ca aceștia să fie în siguranță.
'Cer o întâlnire de urgență, pentru ca cei 750 de copii, care învățau în Școala nr. 124 să poată finaliza în condiții de normalitate anul școlar. Incendiul a fost practic localizat, dar este într-o clădire destul de veche. Cred că este necesar ca toate unitățile de învățământ din sectorul 5 al Capitalei să fie reevaluate, din punct de vedere al siguranței, pentru a evita o tragedie.
Totodată, cerem public să spună edilul Daniel Florea ce lucrări s-au făcut la școala care a ars in ultimii doi ani', a reacționat președintele PNL Sector 5, Cristian Olteanu.
În Școala nr 124 din Sectorul 5 al Capitalei învățau 750 de copii, existând trei clase terminale de a VIII-a.
Totodată, i se cere lui Daniel Florea să întocmească documentațiile privind reabilitarea școliilor și să nu mai mimeze interesul pentru sistemul de învățământ din Sectorul 5.
"Cel mai elocvent exemplu al incompetenței administrației Florea vizează nerepararea, nici până azi, a tavanului de la școala 141, unde acesta s-a prăbușit cu un an în urmă, pe holul sălilor de clasă. Ambele unități școlare care nu mai pot fi utilizate deservesc cartierul Rahova, între cele două unități de învățământ fiind o diferență de aproximativ doi kilometri.
Îl somăm public pe primarul Zero, Daniel Florea , să nu mai priveze locuitorii sectorului 5 de investiții, având în vedere că este singurul edil care nu este interesat de programul de reabilitare a clădirilor ce deservesc unitățile de învățământ, demarat de Primăria Capitalei, deși în ședinta Consiliului Local Sector 5 care a avut loc pe data de 25 mai 2017 a promis că va evalua fiecare școala și că va iniția un program de reabilitare a unităților de învățământ”, transmite președinte PNL Filiala Sector 5, Cristian Marian Olteanu.

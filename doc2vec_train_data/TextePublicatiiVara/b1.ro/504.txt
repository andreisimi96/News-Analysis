Cea mai mare pensie civilă din România este în valoare de peste 56.800 de lei și este încasată de un magistrat, informează Economica.net. 
Deși primește echivalentul a peste 12.000 de euro, pensionarului i s-ar cuveni, în baza contribuției sale la bugetul asigurărilor sociale, o pensi de  3.600 lei brut pe lună.
53.200 de lei din valoarea pensiei încasate de magistrat e suportată de la bugetul de stat, la care contribuie fiecare român și firmă din țară prin taxele plătite. 
O serie de legi le oferă însă privilegii mai multor categorii profesionale, printre care magistraţii, parlamentarii, personalul diplomatic şi consular, piloţii sau grefierii. Banii pe care îi primesc după pensionare nu se stabilesc în funcţie de contribuţia efectivă la pensii, ca în cazul celorlalți pensionari. 

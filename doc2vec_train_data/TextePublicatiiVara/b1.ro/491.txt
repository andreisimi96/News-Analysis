Campionul olimpic Marian Drăgulescu nu poate participa la Cupa Mondială din Croația, după ce medicii au descoperit că are probleme la inimă.
”EKG-ul a ieşit modificat. Medicii au descoperit nişte aritmii, motiv pentru care mi-au recomandat un consult de specialitate. Nu mi s-a eliberat avizul medical pentru a putea participa la competiţii. Am fost deja la un spital privat, considerat a fi cel mai bun în materie de probleme cardiologice. Am fost monitorizat cu un holter. La al doilea EKG pe care l-am făcut acolo, lucrurile au ieşit normal", a afirmat sportivul, conform TelekomSport.
Acesta a adăugat că medicii nu i-au pus încă un diagnostic precis.
”S-a luat în calcul chiar realizarea unei ablaţii, dar momentan nu se ştie exact dacă voi face sau nu această intervenţie, care nu este una complicată”, a precizat Marian Drăgulescu.
Campionul olimpic avea în plan să participe la Jocurile Olimpice din 2020.

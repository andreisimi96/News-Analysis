Surpriză totală în showbiz! După doar câteva săptămâni de relaţie, cântăreaţa Ariana Grande s-a logodit cu actorul Pete Davidson , membru al echipei emisiunii americane de satiră „Saturday Night LIve”.
Cei doi artiști, ambii în vârstă de 24 de ani, au dezvăluit la petrecerea aniversară a lui Robert Pattinson, de sâmbătă seară de la Los Angeles, că s-au logodit. Potrivit site-ului publicației The Hollywood Reporter, citat de Agerpres, cele două vedete au început o relaţie cu mai puţin de o lună în urmă.
După câteva apariţii împreună, ei şi-au făcut tatuaje simbolice şi au publicat mesaje unul despre celălalt pe reţelele de socializare.
„Nu se grăbesc să se căsătorească. Prietenii lor sunt foarte încântaţi şi îi susţin”, a declarat un apropiat al cuplului pentru Us Weekly.
Recent, cântăreața s-a despărţit de rapperul Mac Miller.
Reamintim că Ariana Grande s-a aflat în atenţia presei internaţionale anul trecut, după ce la finalul concertului susţinut pe Manchester Arenea pe 22 mai 2017, un atentator sinucigaş a detonat un dispozitiv exploziv, ucigând 22 de persoane.

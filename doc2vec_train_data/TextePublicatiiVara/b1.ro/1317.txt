Marius Şumudică este ultima captură a poliţiştilor de la Brigada Rutieră! Antrenorul a anunţat că aceştia i-au luat permisul de conducere înainte de meciul amical dintre România şi Finlanda.
Mai mult, când acesta a vrut să vorbească cu ei, ar fi primit în schimb răspuns să aibă grijă să nu ajungă şi el ca Ilie Năstase, care a fost scos din maşină şi încătuşat direct pe asfalt după ce a fost prins băut la volan şi a refuzat etilotestul.
"L-am urmărit un pic dezamăgit (n.r. - amicalul România - Finlanda) pentru că am fost deposedat de carnetul de conducere cu un sfert de oră înainte, în drum spre casă. Am încercat, am vorbit frumos. Chiar mi s-a atras atenţia
Mi s-a spus că am trecut pe culoarea galben spre roşu. I-am spus că sunt un cetăţean oarecare, să nu considere că mă numesc Şumudică. A zis că nu-l interesează fotbalul, aşa după nume îşi aduce aminte ceva vag. Un băieţaş cu o freză într-o parte. Am dovadă şi pot să circul 15 zile. Plec în vacanţă cu soţia, zece zile le scap", a declarat Şumudică, conform Digi24.
În urma evenimentelor de la finalul lunii mai, Ilie Năstase s-a ales cu două dosare penale pentru că pe lângă faptul că a condus sub influenţa alcoolului a fost prins la câteva ore conducând un scuter fără permis.

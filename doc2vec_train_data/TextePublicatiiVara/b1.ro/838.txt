Un act normativ permite persoanelor care s-au pensionat anticipat parțial din 2011 și până la mijlocul anului 2016 să ceară recalcularea pensiilor.
Însă recalcularea se va face doar în cazul sumelor primite în viitor, deci nu se vor face plăți retroactive, informează DC News.
„Persoanele ale căror drepturi de pensie anticipată parțială s-au deschis în perioada 1 ianuarie 2011 - 16 iulie 2016 beneficiază de recalcularea pensiei prin aplicarea prevederilor alin. (4) (este vorba de noul mod de calcul - n. red.). Recalcularea (...) se face la cererea persoanei interesate, iar drepturile de pensie recalculate se cuvin și se plătesc începând cu luna următoare înregistrării acesteia la casa teritorială de pensii în evidențele căreia se află dosarul de pensie al solicitantului", prevede Legea nr. 216/2017.
”Cuantumul pensiei anticipate parțiale se stabilește din cuantumul pensiei pentru limită de vârstă, prin diminuarea acestuia în raport cu stagiul de cotizare realizat și cu numărul de luni cu care s-a redus vârsta standard de pensionare", începând cu 17 iulie 2016, dispune acum Legea pensiilor, făcându-se referire la următoarele reduceri:

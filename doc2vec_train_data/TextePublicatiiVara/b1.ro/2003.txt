Peste 20.000 de oameni s-au strâns luni pe Arena Națională, acolo unde Simona Halep a prezentat o replică a trofeului câștigat la Roland Garros. Unul dintre spectatori a cerut-o în căsătorie pe sportivă. 
Tânărul se numește Georgian Adrian Drâmbă, este din Foșcani, dar locuiește în București. Susține că e inginer de profesie și se autocaracterizează drept "comentator feisbucian, instagramist, postaci, pamfletar, posibil amuzant".
Prietenii săi de pe Facebook au glumit pe seama gestului său, notează digisport.ro.
"Mă bucur că ai scris corect"
"Ai ajuns vedetă, gata, ți s-a îndeplinit visul. Și tot n-ai aplicat teorema lui Pitagora"
"Aoleo, ce te faci dacă spune da?"
"Nu cred, ești nebun"
Entuziasmat că a devenit cunoscut peste noapte, tânărul a spus: "Da, eu am apărut pe tv și am cerut-o pe Simona! Încă aștept răspunsul, Simooo! Bă, nu știu cum să vă spun, da m-am culcat țaran coclit și acu's vedetă".

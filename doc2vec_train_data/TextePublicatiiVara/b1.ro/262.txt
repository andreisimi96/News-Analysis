Sărbătoare la Mediaş după ce echipa de fotbal din localitate, Gaz Metan , a reuşit să se salveze de la retrogradarea din Liga I.
Imediat după meciul câştigat cu 3-0 în faţa lui Juventus Colentina, mijlocaşul luxemburghez David Caiado a oferit un moment de neuitat.
El şi-a luat o sticlă cu bere, s-a aşezat la mijlocul terenului şi şi-a făcut un selfie, reuşind astfel, cu sau fără intenţie, să îl imite pe legendarul Andres Iniesta de la Barcelona.
Contractul lui Caiado cu cei din Mediaş expiră în această vară şi nu se ştie dacă mijlocaşul va semna prelungirea, în condiţiile în care este dorit de Vitoria Setubal, notează telekomsport.ro.
Imaginile filmate aduc aminte de ultima partidă pe care jucat-o Iniesta pe Camp Nou. Fotbalistul spaniol a fost atunci surprins singur, la mijlocul terenului, în timp ce-şi făcea un selfie cu stadionul gol.

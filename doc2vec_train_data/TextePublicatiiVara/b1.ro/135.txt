Un incendiu a izbucnit, luni dimineață, la Școala nr. 124 din Sectorul 5 al Capitalei.
ISU București –Ilfov a anunțat că o parte din acoperișul clădirii s-a prăbușit, potrivit Hotnews.
Din fericire, nu există victime, elevii fiind liberi deoarece sunt Rusaliile.
Focul a fost anunțat  de către locatarii din blocurile învecinate, fiind făcute mai multe apeluri succesive, primul apel preluat de dispecerii ISU București-Ilfov având loc la ora 03:14. 
Pompierii au identificat sursele de alimentare de la hidranți stradali, pentru a asigura necesarul de apă, însă acționează doar din exterior, având în vedere pericolul de prăbușire a acoperișului, lucrând la decopertarea acoperișului.

Darren Cahill , antrenorul care a dus-o pe Simona Halep în fruntea ierarhiei mondiale, le-a vorbit australienilor despre mentalitatea românilor, precum şi despre presiunea pe care a resimţit-o sportiva din Constanţa până când a reuşit să câştige primul trofeu de Grand Slam din carieră.
"Greutatea unei națiuni a fost pe umerii Simonei Halep", consideră antrenorul, care a observat diferențele fundamentale între români și australieni.
"Românii sunt foarte diferiţi faţă de australieni. Noi suntem mai relaxaţi. Când pierdem ne spunem 'ok, trebuie să muncim mai mult'. Românii nu găsesc sensul acestei mentalităţi. E un lucru total diferit. Ei de-abia au scăpat de comunism cu 35 de ani în urmă. Toată ţara are o filosofie diferită. Se simt descurajaţi de multe ori.
Halep este o persoană minunată, atât pe teren, cât şi în afara lui. Aţi văzut câte mesaje a primit din partea celorlalte jucătoare. La final, nu a fost uşurare pentru ea, ci bucurie. Presiunea pe care a avut-o pe umeri a fost enormă în ultimii doi ani. E un lucru enorm pentru România. Şi Nadia Comăneci a fost acolo, poate cel mai mare star al României. Când s-a întors la Bucureşti, a fost aşteptată pe stadion de 20.000 de oameni", a spus Cahill îm presa australiană, potrivit digisport.ro.
Cahill o antrenează pe Simona Halep din 2015, cel mai bun rezultat fiind câştigarea turneului Roland Garros , în urmă cu două săptămâni.
Simona Halep urmează să debuteze în sezonul pe iarbă, la Eastbourne (24-30 iunie).

Patrick Mouratoglou , antrenorul Serenei Williams, a analizat jocul Simonei Halep, înainte de debutul ei la ediția din acest an a turneului de la Roland Garros, şi e convins că ştie de ce are nevoie tenismena noastră pentru a câştiga un turneu de Grand Slam.
Mouratoglou consideră că actualul lider al WTA trebuie să fie mai îndrăzneazță la serviciu şi a adus în discuţie finala Roland Garros 2017, pierdută de Simona Halep în faţa letonei Jelena Ostapenko.
" Simona Halep este locul 1 WTA, dar încă nu a câștigat un turneu de Grand Slam. A jucat trei finale, dar cea pierdută anul trecut a fost, probabil, cea mai dureroasă. Simona a pierdut deși a condus și a avut trei șanse de a conduce cu dublu break. Deși a condus în majoritatea partidei, Simona nu a părut niciodată în control. Mai ales din cauza serviciului modest. În acea zi, primul serviciu a avut o viteză medie de 144 km/h. Și nu a avut niciun plasament foarte bun al serviciului, permițându-i lui Ostapenko să preia controlul.
Din cauza serviciului slab, Halep nu a putut sta foarte aproape de linia de fund. Ea a lovit în medie de la 1,77 metri distanță de linia de fund. Totuși există o îmbunătățire. În semifinala de la Australian Open cu Angelique Kerber, a lovit în medie de la 45 de centrimetri de linia de fund", a dezvăluit, la Eurosport, Patrick Mouratoglou .
"Fiecare campion, când e la un pas de victorie, simte apariția emoțiilor. În acest moment te bazezi pe primul serviciu. Din păcate, serviciul Simonei nu este la cel mai înalt nivel. În finala de anul trecut nu a dat niciun as. Ca să câștige primul Grand Slam, Simona Halep trebuie să fie mai îndrăzneață. Dar pare că lucrează din greu la asta", a adăugat antrenorul, potrivit gsp.ro.
Simona Halep va debut marți la Roland Garros, contra americancei Alison Riske, aflată pe locul 83 în clasamentul WTA.

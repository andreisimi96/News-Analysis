Cinci persoane au fost rănite duminică seara, după ce maşina în care erau a plonjat, la Reşiţa, în pârâul Sodol.
Trei dintre răniți au fost scoși din maşină de către participanții la trafic, care le-au și dus la spital, iar celelalte două victime au fost scoase din râpă de către pompierii militari cu ajutorul tărgilor și predate echipajelor SAJ, în stare de conștiență, informează Hotnews.
De asemenea, cu 15 minute înainte, un bărbat a căzut în pârâu.
„Bărbatul era în stare de conștiență și a reușit să urce singur pe scara din dotarea autospecialei, afară din albia pârâului”, au afirmat reprezentanţii ISU Caraş-Severin.
Citeşte mai multe despre:   Resita

Trei elevi au ajuns  la spital după ce maşina cu care se întorceau de la şcoală a fost lovită de un alt autoturism și proiectată într-un stâlp, în comuna Vorniceni din județul Botoșani.
Maşina în care se aflau elevii era condusă de o profesoară, informează Hotnews.
Poliţiştii au constatat că o şoferiţă nu s-a asigurat când a plecat de pe loc cu maşina şi a lovit autoturismul în care se aflau profesoara şi cei trei elevi.
"Este vorba despre trei băieți de 14, respectiv 15 ani. Au fost preluați de un echipaj al Serviciului de Ambulanță Botoșani și de unul SMURD și transportați la spital”, a declarat purtătorul de cuvânt al Inspectoratului pentru Situații de Urgență Botoșani, Dorina Lupu. 
Citeşte mai multe despre:   Botosani

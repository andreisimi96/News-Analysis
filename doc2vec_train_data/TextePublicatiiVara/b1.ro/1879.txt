Un participant la mitingul PSD , venit din Botoșani, a ajuns la Urgenţe, după ce a băut vin, rachiu şi a mâncat numai cinci mici toată ziua. Bărbatul a fost luat cu ambulanţa direct din autocarul cu care se întorcea de la Bucureşti.
Protestatarul împotriva ”statului paralel” a leşinat şi aproape şi-a înghiţit limba, intrând în criză comiţială.
A fost chemată ambulanţa, iar bărbatul a fost preluat direct din autocar şi dus cu ambulanţa la Urgenţe la Spitalul Judeţean ”Mavromati”. 
”A spus că a băut vin, rachiu şi a mâncat cinci mici la miting. Pe drumul de întoarcere a suferit o criză comiţială în autocar. Fiind prima, a fost trimis la consult neurologic, dar şi psihiatric”, a precizat, pentru monitorulbt.ro , un asistent din cadrul UPU-SMURD. 

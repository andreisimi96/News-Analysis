Conlictul din Gaza dintre israelieni şi palestinieni pare să escaladeze.
În cursul nopţii de marţi spre miercuri, armata israeliană a lovit încă 25 de obiective militare ale Hamas din fâşia Gaza.
Raidurile aeriene au fost lansate după tiruri de rachete şi mortiere ale militanţilor palestinieni asupra teritoriului Israel ului, scrie Agerpres, citând AFP. Printre ţinte s-au aflat ateliere de producţie a rachetelor, adăposturi pentru drone şi infrastructuri militare.
Marţi, în prima zi a operaţiunii militare - cea mai dură confruntare între Israel şi grupările armate palestiniene de după 2014 - aviaţia militară israeliană lovise 35 de obiective ale Hamas şi ale Jihadului Islamic.
Tot marţi, au fost trase din Gaza spre Israel circa 70 de rachete, fiind răniţi trei militari israelieni.

Ministrul Finanțelor, Eugen Teodorovici , a făcut, luni, un anunț cheie pentru bănci. El a spus că acestea vor fi partenere când efectiv vor relaxa foarte mult condițiile de finanțare în piață. Până atunci, afirmă ministrul, sunt “finanțatori care își păstrează într-un mod cât mai avantajos pentru ei sau ele finanțele disponibile”.
De asemenea, Teodorovici a mai spus că trebuie schimbată prevederea potrivit căreia o persoană care vine din afara României să lucreze trebuie să aibă asigurat un salariu mediu pe economie, în timp ce “entru cei care sunt în România e și salariu minim pe economie”, scrie news.ro.
“E o diferență care trebuie să dispară. Asta ar fi una dintre primele modificări, aceea de a nu a mai avea condiționalitatea de a plăti celui care vine din afara României un salariu mediu pe economie. Piața este care trebuie să decidă. Noi, ca stat, punem un salariu minim pe economie, dar piața trebuie să fie cea care trebuie să aleagă între posibili angajaţi”, a spus ministrul.

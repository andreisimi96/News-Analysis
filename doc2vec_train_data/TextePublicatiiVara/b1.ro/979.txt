Foto: SpyNews Monden
Mirabela Dauer a negat categoric informația conform căreia a ajuns să cânte la Teatrul de Revistă, după problemele de sănătate avute, pentru că directorul insituției, Alexandru Arșinel, i-a întins o mână de ajutor.
”Alexandru Arşinel nu mi-a întins nicio mână de ajutor! Am fost invitată să cânt într-un spectacol al Teatrului de Revistă şi am acceptat cu plăcere. Nu e prima oară când se întâmplă lucrul ăsta şi nu sunt nici primul, nici ultimul artist invitat într-un astfel de spectacol! La Teatrul de Revistă am cântat şi anul trecut, la fel cum o fac constant şi mulţi alţi colegi”, a spus Mirabela Dauer , citată de wowbiz.ro.
Artista a insistat că nu depinde de nimeni: ”Nu am nevoie de ajutor! De la NIMENI! Ba din contră, aş dori tuturor artiştilor să aibă la fel de multe evenimente cum am eu. Sunt norocoasă pentru că sunt iubită de publicul pe care şi eu îl iubesc la rândul meu!”.

Anul trecut, Dacia a depășit, pentru prima dată, pragul de 5 miliarde de euro ca cifră de afaceri, fiind o creştere cu peste 11% faţă de 2016.
Totodată, profitul constructorului autohton, înainte de impozitare, a crescut cu 9%, până la 120 de milioane de euro.
Aceste rezultate au fost influenţate de exporturile de autovehicule şi componente auto.
Vânzările în afara ţării reprezintă peste 92% din totalul vânzărilor mărcii româneşti, iar principala piaţă este Franţa.
În primul trimestru din acest an, Uzina de la Mioveni a înregistrat o creştere a producţiei de 2% faţă de aceeaşi perioadă a anului trecut, la peste 85.000 de unităţi.

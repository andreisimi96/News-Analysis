Un incendiu a izbucnit în zona de excludere din jurul centralei accidentale de la Cernobîl. Autoritățile ucrainene au dat asigurări că nu s-a detectat vreo creştere periculoasă a nivelului radiaţiilor.
”Nicio agravare a nivelului radioactivităţii nu a avut loc în zona de excludere şi nici în teritoriile adiacente”, a anunţat administraţia zonei, citată de AFP.
Pentru stingerea flăcărilor au fost mobilizați circa 130 de pompieri, două avioane şi un elicopter.
Incendiul s-a propagat până la mai puţin de zece kilometri de centrală, pe iarba uscată din zona puternic radioactivă, apoi s-a extins la o zonă împădurită.
Reactorul numărul patru al centralei nucleare sovietice de la Cernobîl a explodat în 1986, provocând cel mai grav accident nuclear din istorie.

Foto: Alexandru Socol Politică
Inspectorul de asistență socială Marilena Piuca , una dintre persoanele care protestează constant în Piața Victoriei, a vrut să dea un examen în cadrul DGASPC Sector 3 , instituție în care lucrează, dar i s-a interzis accesul.
Mecanismul pare a fi unul tipic în cadrul instituțiilor statului: șefii desființează un serviciu, angajații fiind restructurați, apoi îl reînființează sub altă denumire pentru a-i selecta doar pe cei agreați de conducerea politică, notează NewsWeek.
”Nu am fost primită la examen cu motivația că nu sunt inclusă pe liste, deși în data de 11 iunie, când m-am prezentat la acest examen, se făcea evaluarea tuturor celor care și-au depus dosare pentru personal contractual. În cazul meu era vorba doar despre un post pe care îl dețin și în prezent, inspector de specialitate gradul 1 A, având o vechime de peste 20 de ani în domeniu. 
În 16 mai am primit preaviz, care îmi va expira pe 22 iunie, motivul oficial fiind că Serviciul Acordare Subvenții pentru Încălzirea Locuinței la care lucrez a fost desființat. În aceste condiții, toți cei care lucram în acest serviciu am primit preaviz. În toată Primăria Sectorului 3 au fost peste 100 de persoane care au primit preaviz.
În paralel, Primăria a înființat un serviciu identic denumit, Compartiment pentru Subvenții pentru Încălzirea Locuinței. 
Conform legii, atunci când se fac restructurări, funcționarii și angajații din sistemul public sunt redistribuiți sau au dreptul să se înscrie la examene pe posturile pe care le-au avut. Acest lucru l-am făcut și eu, fiind pregătită pentru poziția din noul compartiment, poziție pe care am deținut-o mai mulți ani. Am respectat termenele de depunere a documetelor pentru înscrierea la acest concurs , precum și toate celelalte proceduri. Nu am primit nicio explicație pentru că nu sunt primită să dau acest concurs, motiv pentru care am formulat deja o plângere în instanță”, a declarat Marilena Piucă, pentru NewsWeek.
În schimb, Serviciul Relații cu Mass-media și Societatea Civilă din cadrul Primăriei Sectorului 3 a transmis că Marilena Piucă nu a respectat Procedura privind organizarea și desfășurarea examenului.

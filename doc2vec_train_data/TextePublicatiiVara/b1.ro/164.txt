Foto: opiniatimisoarei.ro Eveniment
Bătaie ca-n filme la o nuntă din Timiş. Ameţiţi de aburii alocului, mai mulţi tineri s-au încăierat spre dimineaţă în curtea restaurantului. A fost nevoie de intervenţia mascaţiilor pentru ca spiritele să se calimeze. În urma scandalului doi bărbaţi au ajuns la poliţie. Nu e prima dată când cei doi au probleme cu legea, spun surse din rândul acnhetaorilor, informează B1 TV. 
Totul s-a întâmplat la o nunta organizată într-un restaurant din Buziaş. Spre dimineaţă, câţiva petrecăreţi care întrecuseră măsura cu alcoolul au cerut ca muzica să fie oprită. Imediat, spiritele s-au încins, iar întreaga petrecere s-a transformat într-un ring de box, în care au intrat mai mulţi petrecăreţi.
Pentru a readuce lucrurile la normal, polițiștii din Buziaș, care au ajuns imediat la locul scandalului, au fost nevoiți să ceară sprijinul echipajelor de la trupele speciale din Timișoara. Mascații au reușit să pună capăt conflictului. Au dus la audieri mai multe persoane. În urma aletercaţiei, unul dintre părinţii mirilor s-a ales cu o rană serioasă pe față.
După audieri, polițiștii și procurorii au decis să rețină doi indivizi, unul din Buziaș și unul din Timișoara.
Bărbații ar fi fost cei care au provocat conflictul, iar oamenii legii susțin că aceștia au mai avut probleme cu legea. Unul dintre ei a fost condamnat pentru tâlhărie, iar celălalt a comis mai multe infracţiuni în străinătate. 
Citeşte mai multe despre:   Timis

Haos și corupție la Primaria Sectorului 1. În cartierul din Șoseaua Chitlei, funcționarii din subordinea primarului Dan Tudorache acordă autorizații de construcție ilegale.
Zona este una de case sau locuințe cu cel mult 2-3 nivele, dar de curând au început să apară ca cipercile blocurile înalte, de P+4+mansardă, care nu au nici o legătură cu compoziția arhitecturală.
Sociologul Marius Pieleanu , alături de alți peste 130 de semnatari ai unui memoriu adresat tuturor instituțiilor statului solicită schimbarea legii și blocarea emiterii de noi autorizații până la modificarea textului legislativ.
"În ultima vreme ne-am pomenit cu autorizări ale unor blocuri care sigur, au autorizații acordate în condițiile legii, dar legea ca atare nu are nici o legătură cu dimensiunea arhitecturală a zonei. Toți locuitorii zonei, inclusiv eu, am făcut un memoriu semnat de peste 130 de familii, pe care l-am trimis Primăriei Generale a Capitalei, Primăriei Sectorului 1, Inspectoratului de Stat în Construcții, inclusiv Uniunii Salvați România Sector 1. Nu am primit decât răspunsuri foarte vagi sau uneori chiar nici un răspuns. Oamenii sunt extrem de nemulțumiți și îi țin în frâu cât pot să nu blocheze strada sau să-și manifeste doamne ferește, violent nemulțumirea. (…)Mai mult decât atât, readuc aminte PSD-ului că unul din sloganurile cu care au câștigat alegerile mai ales în Bucureștii Noi și Chitilei a fost 'fără blocuri între case'. Îmi pare rău să spun, dar acest slogan a fost acum înțeles greșit și se operaționalizează invers, adică fără case între blocuri" a spus Marius Pieleanu pentru DCNews. 
Afirmațiile lui Pieleanu sunt susținute și de analistul Bogdan Chireac, care atrage atenția că DNA caută “clienți în tot feluld e cotloane”, dar neregulile la vedere sunt trecute cu privirea.
"DNA-ul caută corupția prin tot felul de cotloane, în schimb ignoră total corupția care rânjește în București din vârful clădirilor de locuințe și mai ales de birouri ridicate în zonele de case, sau în zonele protejate ale Capitalei. Nimeni nu vrea să vadă șpăgile uriașe date Consiliilor Generale pentru a se putea construi blocuri de 20-30 de etaje sau chiar și mai mici, în zone care trebuiau să rămână o amprentă a Bucureștiului și o patină a unui oraș care există de mai bine de 500 de ani," a spus Bogdan Chirieac.

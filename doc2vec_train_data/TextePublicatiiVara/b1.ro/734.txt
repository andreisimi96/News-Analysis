Loredana Groza va fi înlocuită din juriul emisiunii „Vocea României, potrivit unor surse B1.ro.
Irina Rimes ar fi noul antrenor care îi va lua locul.
De asemenea, și despre Tudor Chirilă  s-a auzit că va fi schimbat , dar reprezentanții PRO TV nu au anunțat nimic oficial.
Juriul Vocea României a fost format în ultimul sezon din Tudor Chirilă , Smiley, Loredana și Adi Despot.
„Vocea României este ceva ce mi-am dorit dintotdeauna să fac, este ca un vis împlinit. Mi-am dorit de atâtea ori să strig în gura mare cât de importantă este emoția, cât de important este mesajul, importanța de a transmite ce cânți. Aceasta este cheia către sufletul omului. Vocea este aceea care te atinge, care te face să tresari, indiferent că e o piesă veselă sau una tristă. Eu asta știu să fac, asta vreau să-i învăț pe concurenții din echipa mea sa facă. Sunt gata să mă implic 120% în tot ce va însemna progresul lor în acest show. Vreau să adun în echipa mea oameni talentați, care să fie deschiși să încerce și ceva nou. Nou pentru ei, dar și pentru noi. Va fi un sezon productiv, cu multă ambiție și determinare. Eu vin cu o tonă de entuziasm și poftă de muncă și vreau să o împărtășesc cu toată lumea”, a susținut Irina Rimes .
Originară din Republica Moldova, Irina Rimes a devenit cunoscută în țara ei natală după ce a participat într-un show de talente (Fabrica de staruri), colaborând apoi cu români ale căror hit-uri precum Cum ar fi – INNA, Ieri erai – Raluka, Dor de tine – Antonia, Poartă-mă – Alina Eremia sau Sunt puternică – Andra poartă semnătura ei.

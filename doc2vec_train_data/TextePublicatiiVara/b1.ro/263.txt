Românii muncesc mai puțin în prezent față de anul 2009, în cele mai multe sectoare economice. Potrivit datelor Institutului Național de Statistică, în medie, un român muncește 2000 de ore pe an, informează HotNews. 
Cele mai mari scăderi în ceea ce privește orele de muncă s-au înregistrat în activitățile recreative și de spectacole (scădere cu aproape 40% în perioada 2009-2017) și în  cele privind tranzacțiile imobiliare. La polul opus, creșteri ale numărului de ore au existat în sectorul bancar. 
Cât despre situația din alte țări europene, cel mai recent raport privind perspectivele de ocupare a forței de muncă publicat de Organizația pentru Cooperare și Dezvoltare Economică (OCDE), germanii lucrează în medie, 1.363 de ore pe an, iar britanicii 1676 de ore pe an. 
Clasamentul este condus de Mexic, unde un salariat muncește 2.255 de ore pe an, adică peste 43 de ore pe săptămână.
De asemenea, potrivit datelor OCDE, în general, numărul mediu al orelor lucrate a scăzut în majoritatea statelor, în ultimii ani. 
Iată, mai jos, țărilor cu cele mai multe ore lucrate anual:
    Mexic - 2255 de ore pe an
    Costa Rica - 2212

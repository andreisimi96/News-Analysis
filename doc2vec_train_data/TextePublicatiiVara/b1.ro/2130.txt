Mihai Bendeac a mărturisit pe pagina personală de Facebook că se confruntă cu depresia, o boală care l-a împins la întrebări și răspunsuri, îndepărtându-l în cele din urmă de religia ortodoxă.  
“Nu sunt Ateu! Din contră… Am studiat cât am putut fizica cuantică. Depresia cu care trăiesc de o viață m-a împins la întrebări și căutări. Aceste căutări m-au dus, repet, la fizică, istorie, chimie, filosofie, religie. Concluzia mea? Divinitatea există. Punctul incipient. Generatorul infinitului (consider infinitul ca unică și incontestabilă constantă). Dar consider, totodată, ORICE formă de religie ca fiind o manipulare jegoasă.
Și, în urma reacțiilor de după ultimul episod “Băieți de oraș”, consider că decizia mea de acum 15 ani de a renunța la religia ortodoxă în care am fost botezat, a fost o decizie bună.
Eu cred în lucruri simple, nu în religii. Cred în bunătate, în milă față de orice ființă, în dreptate. Asta e religia mea.
Nu mai caut răspunsul. L-am aflat acum câteva luni. Acum, am un singur gând ce mă ajută să lupt cu boala asta sinistră numită depresie: să aduc bucurie. Prin profesia mea. Visez artă de când mă știu. Și mi-am sacrificat totul pentru ea: viață, familie, sănătate. Fă ce iubești până te omoară. Altminteri, mori acum. Noapte bună, copii!” a scris Mihai Bendeac pe contul de Facebook.

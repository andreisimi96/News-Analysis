Jose Mourinho , antrenorul lui Manchester United , a aterizat pe aeroportul Otopeni marți în jurul orei 17:40, fiind preluat de prietenul său impresarul Giovani Becali .
Cei doi vor pleca direct spre Arena Lupilor din Ploiești, unde se dispută meciul cu Finlanda.
Mourinho nu e pentru prima dată în România la invitația lui Becali. În 1998, Jose, care lucra atunci pentru Barcelona, a venit să vadă la București Europeanul U21,  transmite sport.ro.
În anul 2008, Mourinho a venit din nou în România pentru meciul cu Franța de la Constanța.  A purtat atunci negocieri pentru Mirel Rădoi, care ar fi trebuit să ajungă la Inter dacă n-ar fi fost împiedicat de accidentări.

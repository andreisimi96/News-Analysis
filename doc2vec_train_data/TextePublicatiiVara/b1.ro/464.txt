Avocatul actorului Morgan Freeman a cerut, marți, postului CNN , într-o scrisoare publică, să retragă ştirea despre o serie de acuzaţii de hărţuire sexuală formulate la adresa starului hollywoodian, iar postul de televiziune a anunțat, într-un răspuns oficial dat tot marţi, că refuză să dea curs acestei solicitări.
”Am prezentat conducerii CNN dovezi obiective, inclusiv înregistrări video şi dezminţiri oficiale ale presupuselor ‘victime’, ce atestă faptul că presupusele incidente care au dat naştere acelui articol nu s-au produs niciodată”, a declarat avocatul actorului, Robert Schwartz.
Schwartz a criticat în scrisoarea adresată CNN acel articol despre Morgan Freeman , pe care îl consideră ‘o împrumutare a voinţei de a face rău, de a face erori’ şi marcat de ‘absenţa controlului editorial şi de rele practici jurnalistice’.
Într-o anchetă publicată postul TV, actorul Morgan Freeman era acuzat de opt femei, cele mai multe sub protecţia anonimatului, că a făcut în manieră repetitivă comentarii deplasate la adresa unor colaboratoare şi jurnaliste, referitoare la trupurile acestora, dar şi aluzii sexuale.
În acelaşi articol se afirmă că starul hollywoodian le-a obligat pe femeile respective să lucreze într-o atmosferă ‘toxică’.
Coautoare a articolului spune că a avut ideea realizării acelei anchete graţiei propriei sale experienţe. Ea afirmă că Morgan Freeman , în timpul unei conferinţe de presă, ce a avut loc în perioada în care ea era însărcinată, ar fi declarat, printre altele, în timp ce o privea cu insistenţă, că ar fi vrut să fie ‘acolo’, în momentul în care unul dintre colegii lui din distribuţia unui film, Michael Caine, vorbea cu ea despre faptul că era însărcinată.
În caz, Sindicatul actorilor de la Hollywood (SAG) a anunţat că analizează posibilitatea retragerii unui premiu pentru întreaga carieră atribuit actorului american.
Totodată, sunt puse sub semnul întrebării mai multe contracte de publicitate de care beneficiază Morgan Freeman .
Actorul a dat publicităţii două declaraţii după publicarea de către CNN a acelei anchete jurnalistice, în care a prezentat scuze pentru faptul că anumite femei s-au simţit stânjenite din cauza lui.

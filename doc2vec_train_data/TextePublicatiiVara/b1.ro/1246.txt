În urmă cu câteva luni, când nu știa cât de mult avea să se schimbe viața lui, Emil Rengle , câștigătorul ”Românii au talent” făcea dezvăluiri neașteptate şi își recunoștea deschis orientarea într-un video postat pe canalul său de youtube.
Potrivit Dailynews , povestea de dragoste dintre Andreea Popescu și Emil Rengle a început în iulie 2011, pe când el avea 20 de ani, iar ea, 27. Andreea era încă, la acea vreme, iubita lui Mihai Bendeac … cel puțin, oficial. Însă între ea și talentatul dansator și coregraf s-a înfiripat o iubire de-o vară.
Și asta pentru că povestea lor de dragoste ar fi durat aproximativ 2-3 luni.
Pasiunea pentru dans i-a adus împreună pe Emil Rengle și Andreea Popescu . Ea era dansatoarea Deliei și făcea furori pe scenă, iar el era membru al baletului coordonat de Edi Stancu pentru emisiunea ”Dansez pentru tine”.
Ușor-ușor, de la lecții de dans, Andreea și Emil ar fi trecut, potrivit surselor citate, la lecții de… dragoste. Cei doi au trăit o frumoasă poveste, dar focul pasiunii dintre ei s-a stins după doar câteva luni și au preferat să meargă pe drumuri separate.
Acum, Andreea Popescu , dansatoarea care apărea în ipostaze incendiare nu doar pe scenă, alături de Delia, ci și în pictoriale sexy, s-a retras din lumina reflectoarelor. La puțin timp după ce s-a despărțit de Emil Rengle , șatena l-a cunoscut pe cel care avea să-i devină și soț, Rareș Cojoc, multiplu campion la dansuri sportive.
Cei doi au o căsnicie fericită și așteaptă, cu nerăbdare, să devină părinți pentru prima oară, Andreea fiind în luna a noua de sarcină.

Numărul unu mondial, Rafael Nadal , s-a calificat în finala de la Roland Garros  şi este la un pas de undecima, al 11-lea trofeu la Openul Francez.
Spaniol a trecut cu uşurinţă  în semifinale de Juan Martin Del Potro,cu  scorul 6-4, 6-1, 6-2.
În finală, Nadal îl va întâlni pe omul care i-a pus cele mai mari probleme în istoria recentă pe zgură, Dominic Thiem. Austriacul a trecut cu 7-5, 7-6 (10), 6-1, după două ore şi 17 minute de joc, de marea surpriză a competiţiei, Marco Cecchinato, scrie digisport.ro .
Thiem (24 de ani) a ajuns la 35 de victorii şi opt înfrângeri în acest sezon, iar pe zgură are 26 de succese în 31 de partide.
Dominic Thiem a devenit primul austriac ajuns în finala de la Roland Garros după Thomas Muster, campion aici în 1995. Favoritul 7 de la Paris are o serie de nouă victorii şi ţinteşte al treilea trofeu din acest an, după Buenos Aires şi Lyon.

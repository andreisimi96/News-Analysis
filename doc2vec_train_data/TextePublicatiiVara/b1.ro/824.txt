Johnny Depp dă naștere la suspiciuni în privința stării sale de sănătate, după ce pe internet au apărut mai multe fotografii în care celebrul actor apare vizibil schimbat. 
Starul de la Hollywood se află în prezent în Europa, împreună cu trupa lui, ocazie cu care mai multe fane și-au făcut poze cu idolul lor și le-au publicat pe rețelele sociale. 
În imagini, actorul din ”Pirații din Caraibe” este de nerecunoscut. Acesta pare foarte slăbit, ceea ce a trezit imediat speculații că ar fi bolnav. 
Deși filmele în care a jucat de-a lungul carierei sale au generat încasări de peste 7,6 miliarde de dolari la nivel mondial, Johhny Depp se confruntă cu probleme financiare. Actorul și-a dat în judecată managerii pentru „proasta administrare a banilor săi“, care l-a adus în pragul falimentului, iar ulterior a avut de plătit 6,8 milioane de dolari atunci când a divorțat de Amber Heard.

Carnagiu în familia președintelui Senatului din Afganistan. Nouă membri ai familiei lui Fazel Hadi Muslimyaar au fost uciși și alți opt răniți, în noaptea de luni spre marți, în timpul unei operaţiuni terestre a forţelor speciale afgane.
În provincia Nangarhar, în care a avut loc atacul, s-au instalat numeroşi talibani şi din 2015 şi combatanţi ai grupării Statul Islamic.
A fost deschisă o anchetă în acest caz, scrie Agerpres.
Nu este pentru prima dată când civilii cad victime ale operațiunilor operaţiunilor forţelor afgane şi ale coaliţiei NATO, mai ales în urma loviturilor aeriene asupra unor obiective ale talibanilor sau Statului Islamic.
La începutul lunii aprilie, aici și-au pierdut viața 36 de oameni, dintre care 30 de copii.

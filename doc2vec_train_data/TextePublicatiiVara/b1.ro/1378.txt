Volkswagen admite că are probleme cu emisiile poluante și anunță că  vor urma închideri temporare la uzina sa principală de la Wolfsburg.
Noile teste de emisii care vor intra în vigoare de la 1 septembrie sunt mai severe și nu toate  mașinile grupului german le respectă.
”Multe vehicule vor trebui depozitate între timp. Pentru a ne asigura că numărul nu devine prea mare, va trebui să programăm zile de oprire a producției până la final de septembrie”, spune CEO-ul Herbert Diess, potrivit hotnews.
Mai mulți producători auto vor avea probleme cu adaptarea flotelor de vehicule la noile standarde Worldwide Harmonized Light Vehicle Test Procedure (WLTP) care se apropie de emisiile din trafic, mai mari decât cele din condiții teoretice de laborator. 

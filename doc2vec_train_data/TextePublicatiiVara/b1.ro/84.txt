Președintele lui Real Madrid a reacționat după ce Cristiano Ronaldo și-a anunțat intenția de a părăsi clubul imediat după finala Ligii Campionilor de la Kiev.
Perez pare să nici nu ia în calcul varianta plecării lui Ronaldo, mulțumindu-se să precizeze că starul portughez este încă sub contract cu gruparea de pe Santiago Bernabeu.
El a mai spus că Ronaldo “va fi în continuare fericit” la formația din Madrid.
"Fiecare are dreptul de a spune ce vrea, dar cel mai important lucru într-o zi ca asta este clubul şi toţi vom sărbători, pentru că lumea mereu a vorbit de el (Ronaldo, n.r.) şi nu s-a întâmplat nimic. Sunt încântat că Ronaldo are cinci victorii în Liga Campionilor, ca şi mine. Nu se pune problema dacă rămâne sau nu, are un contract cu noi", a spus Perez, potrivit Agerpres.
Imediat după finala de sâmbătă a Ligii Campionilor, câștigată de Real Madrid cu scorul de 3-1 în fața celor de la Liverpool, Cristiano Ronaldo a făcut o declarație prin care a lăsat să se înțeleagă că nu va mai continua să joace la echipa antrenată de Zinedine Zidane (Detalii AICI ).

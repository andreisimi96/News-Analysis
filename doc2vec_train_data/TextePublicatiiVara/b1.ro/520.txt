Cântăreața Bethany-Maria Beales , în vârstă de 20 de ani, a murit după ce a căzut de la etajul 19 la etajul 6 al clădirii în care locuia.
Familia artistei este în stare de șoc și speră să-și revină după pierderea suferită.
”Beth a fost o persoană bună, amuzantă, loială, inteligentă, talentată și foarte frumoasă. Ea a schimbat viețile tuturor care au fost destul de norocoși să o cunoască și să fie iubiți de ea. A fost mai mult decât o fiică, nepoată, verișoară, soră vitregă, mătușă, fină și prietenă. Ea era întreaga lume pentru noi”, a transmis familia ei într-un comunicat de presă.
Poliția locală susține că doi oameni, un bărbat și o femeie, ambii în vârstă de 38 de ani, au fost arestați, ei fiind suspectați de crimă. Ulterior, cei doi au fost eliberați, însă se află, în continuare, sub investigație.
Autoritățile au deschis o anchetă pentru a afla cum s-a întâmplat nenorocirea, scrie Cancan.ro.

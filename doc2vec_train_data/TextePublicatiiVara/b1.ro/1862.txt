Hoțul care i-a spart casa lui Gică Hagi a scăpat cu viață, după ce au fost trase 13 focuri de armă asupra lui. 
Individul a fost prins la jumătatea lunii martie, după ce a terorizat proprietarii de vile din Ilfov, unde a dat o mulțime de spargeri, printre victimele sale numărându-se inclusiv Gheorghe Hagi și ambasadorul Pakistanului la București, autorul se poate considera acum cel mai norocos om din lume.
Potrivit unor surse judiciare, bărbatul, care este practicant de parkour, un sport care presupune salturi extrem de periculoase de pe o clădire pe alta și un echilibru de invidiat, a fost extrem de greu de imobilizat. Cu polițiștii pe urme, acesta începuse să sară gardurile ca o „căprioară”, motiv pentru care luptătorii trupelor speciale au scos pistoalele și au început să tragă. Ca urmare, pe urmele bărbatului au fost trase nu mai puțin de 13 focuri de armă, dintre care numai primele au fost de avertisment, potrivit spynews.ro .
După ce bărbatul s-a trântit la pământ, anchetatorii au făcut o descoperire incredibilă. Suspectul fusese împușcat de două ori.
Un glonț îl lovise în spate, în dreptul coloanei vertebrale, însă se lovise de patul unui pistol cu gaze pe care îl ținea într-un rucsac, în timp ce al doilea îi trecuse prin căptușeala pantalonilor, fără să-i provoace nici măcar o zgârietură.

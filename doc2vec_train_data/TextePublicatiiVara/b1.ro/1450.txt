DNA şi lupta anticorupţia din România este tratată în termeni negativi într-un din cele mai citite ziare din Bulgaria, Trud. Autoarea materialului, Mariela Balova, susţine că mitul anticorupţie, dorit intens şi de bulgari, ar fi de fapt o catastrofă.
"În ultimul deceniu, România şi-a câştigat dreptul de a fi numită ţara în care lupta anticorupţie este un exemplu. Da, dar aşa spune seria Twin Peaks din anii '90, 'bufniţele nu sunt ceea ce par'. România fierbe de câteva luni. Chiar se întâmplă ceva. Mitul luptei anticorupţiei la care visau şi bulgarii este o catastrofă. Un stat dezbinat şi eşuat, condus de procurori. S-a ajuns la concluzia că 'imaginea anticorupţiei', Laura Codruţa Kovesi, şantaja de fapt elita politică", menţionează articolul din "Trud".
Publicaţia îşi bazează materialul pe decizia CCR privind revocarea lui Kovesi, sesizarea CCR de la Veneţia, mitingul PSD de sâmbătă, cât şi protocoalele secrete ale SRI sau afirmaţiile fostului ofiţer SRI Daniel Dragomir. 
Aceştia reiau acuzaţiile care au existat şi în spaţiul românesc cum că DNA prin Kovesi şi SRI prin Coldea au acţionat conform ordinelor venite de la CIA .
"Recent, a devenit clar că toate acestea au fost posibile în baza cooperări şi controlului activ al CIA asupra SRI şi DNA . Ultimele dezvăluiri arată că că Laura Kovesi şi fostul general SRI Florian Coldea au fost instruiţi să raporteze sarcinile direct reprezentanţilor CIA din regiune. Acest lucru explică, de asemenea, acoperirea scandalului cu privire la informaţiile recent dezvăluite despre existenţa bazelor secrete CIA în România", mai scrie ziarul din Bulgaria.
Trud menţionează şi afirmaţii lui Claudiu Manda conform cărăra 6 milioane de români au fost ascultaţi de SRI, informaţie demontată imediat de serviciul secret.
"Cu câteva zile în urmă, Comisia de control parlamentar a SRI a dezvăluit o altă informaţie şicantă, care arată că acest serviciu a ascultat peste şase milioane de cetăţeni români cu o populaţie activă de aproximativ nouă milioane. Experţii români analizează şi compară aceste informaţii, potrivit cărora permisele emise de instanţa de judecată pentru aplicarea mijloacelor de informaţii speciale în România depăşesc de mai multe ori permisele eliberate pentru aceeaşi perioadă în SUA. Potrivit acestoa, se vorbeşte despre un plan pe scară largă creat de SRI şi DNA , sub control DNA , menit să elimine persoanele inconfortabile prin execuţia instanţelor. Drept urmare, afacerile româneşti sunt distruse complet, în favoarea corporaţiilor şi intereselor internaţionale majore. Un număr mare de şefi din mass-media au fost condamnaţi şi instituţiilor lor de presă sunt acum sub control CIA . Există procese împotriva majorităţii politicienilor, iar fiecare om de afaceri cu o cifră de afacei de peste 10 milioane de euro este arestat", mai notează "Trud", exagerând amploarea fenomenului anticorupţie din România.

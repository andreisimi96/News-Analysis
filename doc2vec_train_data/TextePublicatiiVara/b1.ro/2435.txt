Fostul președinte Traian Băsescu a dat de înțeles că nominalizarea social-democratului Gabriel Vlase la șefia Serviciului de Informații Externe a fost rezultatul unei negocieri între președintele Klaus Iohannis și PSD .
”Pupat Piaţa Independenţei !
Soluţia cu Gabriel Vlase desemnat de Preşedintele Iohannis pentru şefia SIE a mulţumit pe toată lumea.  Soluţia rezolvă şi cele trei mari dileme ale momentului, adică : o revocare, o suspendare şi o condamnare. 
Toată lumea mulţumită. Bună treabă, rea tocmeală”, a scris Băsescu, pe Facebook.
Președintele Klaus Iohannis l-a nominalizat joi pe Gabriel Vlase pentru conducerea SIE . Propunerea este una extrem de controversată, dat fiind că Vlase este un social-democrat și încă unul foarte apropiat de Liviu Dragnea.
Vlase, vicepreședinte PSD , a fost propulsat în politică de Viorel Hrebenciuc. Acum el este un apropiat al lui Liviu Dragnea, care a și avut grijă să-l pună vicepreședinte PSD .

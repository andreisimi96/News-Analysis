Preşedintele Rusiei, Vladimir Putin , a luat o decizie controversată.
El a semnat, pe 30 iunie, mai multe decrete prin care unități ale armatei ruse sunt denumite după orașe/regiuni ucrainene, poloneze, germane și române, care aduc în memorie Al Doilea Război Mondial.
Decizia liderului de la Kremnlin ar putea fi interpretată drept o provocare de către aceste țări, scrie Radio Europa Liberă .
Spre exemplu, regimentul 6 de tancuri a primit numele de „Regiment de Gardă Lvov”, Regimentul 68 de tancuri – „Regiment de Gardă Jitomir-Berlin”, Regimentul 163 de tancuri – „Regiment de Gardă Nejinskii” - toate după orașe din Ucraina.
În mod șocant pentru România, Regimentul 400 de artilerie a primit numele de onoare „ Transilvania ”.
Un alt regiment, 381 artilerie, a primit numele de onoare „Regiment de Garda Varșovia”, după capitala Poloniei.
În decretele semnate se arată că titlurile onorifice sunt acordate „în scopul de a păstra tradițiile istorice militare glorioase și de a educa militarii în spiritul devotamentului față de patrie“.

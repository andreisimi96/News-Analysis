Unsprezece persoane au murit în noaptea de luni spre marți pe fluviul Volga , în sudul Rusiei, după ce un catamaran a lovit o barjă, potrivit serviciilor de securitate, citate de Hotnews .
Accidentul a avut loc luni, în jurul orei locale 22:00 (19,00 GMT) în regiunea Volgograd, potrivit unui comunicat al ministerului local pentru Situații de urgență, care a condus operațiunile de salvare toată noaptea. 
"Operațiunile de salvare s-au terminat. Ultimele cadavre au fost scoase din apă. Numărul morților se ridică la 11 persoane", au anunţat autorităţile marți, chiar pe 12 iunie, Ziua Naţională a Rusiei.
Cel puțin 16 persoane se aflau la bordul catamaranului, potrivit unui comunicat al Comitetului rus de anchetă, care încearcă acum să stabilească circumstanțele accident ului.
Ambarcaţiunea nu avea nici autorizație de utilizare, nici lumini de semnalizare. Interesant este că nava era condusă de un fost deputat municipal din Volgograd, care a mai fost condamnat în trecut pentru diverse infracțiuni, în principal pentru "huliganism".

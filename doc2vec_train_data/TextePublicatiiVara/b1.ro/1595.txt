Situaţia unică în fotbalul românesc! Meciul dintre FCU Craiova, echipa finanţată de Adrian Mititelu, şi Jiul Podari a fost anulat după ce ultimii au informat asociaţia judeţeană că nu pot să se prezinte pentru că atât fotbaliştii cât şi staff-ul echipei vor fi prezenţi la mitingul PSD din Capitală, anunţă Jurnal de Craiova.
Echipa din Podari a depus o cerere în care a înștiințat AJF Dolj că nu poate organiza meciul cu FC U Craiova, astfel că echipa lui Mititelu vor câștiga partida la masa verde.
Acest eveniment vine să întărească dezvăluirile care arată cum autorităţile locale fac tot posibil, inclusiv obligarea unor persoane, pentru a aduce câţi mai mulţi oameni la mitingul PSD care începe sâmbătă de la ora 20 în Piaţa Victoriei.

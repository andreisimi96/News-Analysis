Ionuţ de la Exatlon a refuzat oferta lui Vladimir Drăghia de a-i plăti nunta, la aproape o săptămână de la încheierea competiţiei din Republica Dominicană.
Vladimir Drăghia a fost desemnat câştigătorul Exatlon 2018, în finala care a avut loc pe 23 mai. În timpul finalei, Vladimir a spus că, în cazul în care va câştiga, va dona banii unei fundaţii care se ocupă de copiii bolnavi de cancer, informează Libertatea.
Ionuţ “Războinicul” a spus că, dacă ar fi câştigat, ar fi folosit banii pentru a face nunta cu Nella.
Vladimir s-a oferit să-l ajute financiar pe colegul său din finală.
 “Eu mă ocup de toate cheltuielile de nuntă. Îți promit că o să mă ocup de tot. Vorbesc foarte serios. (…) Este o promisiune”, i-a spus Vladimir lui Ionuț.
Însă, la aproape o săptămână după acest incident, a venit şi răspsunul lui Ionuţ.
Într-un LIVE pe Facebook, cel poreclit “Jaguarul” a fost întrebat de nuntă şi de promisiunea pe care i-a făcut-o Vladimir și a răspuns că nu are nevoie de nimic din partea „Faimosului”.
„Nu am nevoie de nimic din partea lui. Chiar n-am nevoie. Nu aş accepta niciodată aşa ceva din partea nimănui”, a spus Ionuţ.
„Cu siguranţă ne putem face şi singuri nunta”, a spus Nella, soţia “Jaguarului”.

Şoferii care se vor filma şi vor transmite live de pe telefonul mobil în timp ce conduc vor fi sancţionaţi cu suspendarea dreptului de a conduce pentru 90 de zile şi  puncte de penalizare, dacă Parlamentul va adopta un proiect de lege iniţiat în acest sens de către deputatul PMP Petru Movilă.
EXPUNERE DE MOTIVE
Siguranţa pe drumurile publice rămâne o prioritate, în contextul în care Ordonanța de urgență a Guvernului nr.195/2002 privind circulaţia pe drumurile publice, prin natura sancţiunilor de natura contravenţională şi nu numai, urmăreşte de fapt protejarea vieţii tuturor participanţilor la trafic, indiferent dacă sunt pietoni sau conducători de vehicule auto ori cu tracţiune animală.
Raportat la actualele sancţiuni contravenţionale avute în vedere de art.108 alin.(1) lit. a) din OUG nr. 195/2002 cât şi a faptului că nu cuprinde sancţiuni similare pentru conducătorii auto care se filmează prin diverse mijloace tehnologice în timpul conducerii, se impune introducerea punctului 10 care să aibă în vedere şi pe aceştia din perspectiva sacntiuni  contravenţionale de textul de lege anterior enunţat. Având în vedere dispoziţiile art.16 din Constituţia României  se impune ca pentru situaţii analoage să fie reglementate sancţiuni similare. Din moment ce în forma actuală a art.108, alin. (1) lit. a) punctul 2 este sancţionat conducătorul de autovehicul, tractor agricol sau forestier ori tramvai, pentru folosirea telefoanelor mobile în timpul conducerii, cu excepția celor prevăzute cu dispozitive de tip "mâini libere”, aceeaşi sancţiune contravenţională trebuie să o suporte conducătorul de autovehicul, tractor agricol sau forestier ori tramvai, care foloseşte mijloace tehnice de înregistrare în timpul conducerii cu excepţia acelor dispozitive de tip „mâini libere”. De asemenea se impune sancționarea cu suspendarea dreptului de conduce pe 90 de zile,  dacă o astfel de faptă are consecințe deosebit de grave soldate cu accidente rutiere cu victime.

Simona Halep a susținut ultima conferință de presă înainte de meciul cu Sloane Stephens în marea finală de la Roland Garros. Românca a declarat că este fericită de ceea ce a făcut până acum și că a atins cel mia bun  nivel de până acum.
"Antrenamentul de astăzi a fost foarte bun (n.r. de vineri), m-am antrenat bine. Întâi am un meci de jucat, puțin cam important, apoi o să mă gândesc ce o să fac (n.r. în legătură cu plimbatul prin capitala Franței).
Nu prea m-am întâlnit cu aceste persoane (n.r. se referă la cei veniți din țară să o susțină - Hagi, Gică Popescu, eta) pentru că am programul meu, strict. M-am antrenat, am lucruri de făcut aici, după aceea mă duc să mă odihnesc. Simt susținerea lor și cu experiența anilor ce au trecut știu cum să gestionez aceste momente. Este extraordinar că mulți oameni au venit să mă susțină și să mă vadă pe viu, însă nu mă afectează profesional cu nimic.
Sunt fericită de ceea ce am făcut aici. Sunt destul de constantă pe zgură, îmi place acest turneu așa cum mereu spun, am încredere, aici din punctul meu de vedere ating cel mai bun nivel al meu, am amintiri plăcute și de la juniori și prima mea finală de Grand Slam, sunt mai multe lucruri care mă fac să mă simt bine pe teren", a declarat Simona Halep , potrivit hotnews.ro.

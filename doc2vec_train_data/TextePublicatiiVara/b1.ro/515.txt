Fostul ministru de Interne, Gabriel Oprea , a făcut dezvăluiri despre controversatul episod al petrecerii care a avut loc acasă la el în seara alegerilor prezindețiale din 2009. 
Oprea a povestit, într-un interviu pentru Știripesurse.ro, despre cum a ajuns să fie prieten cu fostul director al SRI George Maior . 
”Eram prieten când am fost președintele Rezervelor de stat în guvernul Năstase. Stăteam pe rândul doi, lângă Victor Ponta, care era șeful Corupului de control, era Maior... Îl cunoșteam foarte bine, ne simpatizam. Ulterior, în PSD, am devenit amândoi parlamentari și am lucrat în Departamentul de apărare, ordine publică și siguranță națională al PSD.  
Eu am considerat că am o relație de prietenie cu George Maior . Am avut tot felul de întâlniri, inclusiv petreceri. 
Era o zi specială, era 6 decembrie și toți românii se gândeau cine o să fie președintele României. 
L-am chemat pe Onțanu, pe Iordănescu, pe Dâncu, că era în București, pe prietenul meu Andronic, și pe prietenul meu Maior. Știam că îi plac micii de la Cocoșatu. I-am spus să vină că am luat mici de la Cocoșatu. Au fost niște discuții normale, am discutat politică, am jucat table. Eu eram gazdă, soția aducea băuturile, mâncarea. La un moment dat ne-am împărțit și pe bisericuțe, dar noi discutam politică, cum discutau toți românii în seara de 6 decembrie. A fost un episod normal, dar care s-a speculat foarte intens politic”, a declarat Gabriel Oprea .

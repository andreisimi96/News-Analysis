Alege corect anvelopele și bucură-te de călătorii fără griji!
Alege corect anvelopele și bucură-te de călătorii fără griji!
Alegerea corectă a anvelopelor pentru mașina ta este o decizie extrem de importantă. Siguranța ta, dar și plăcerea de a conduce confortabil vor determina această alegere. Informațiile prezentate mai jos, împreună cu sfaturile specialiștilor AUTOSOFT, te vor ajuta să faci alegerea potrivită pentru tipul tău de mașină și stilul tău de a șofa.
Deoarece anvelopele influențează performanța și individualismul autoturismului tău, toate cele patru anvelope trebuie să fie identice pentru a evita problemele legate de manevrabilitate. Dacă anvelopele nu se potrivesc, intervine o probabilitate mare ca o parte a mașinii să nu răspundă la fel de rapid ca cealaltă, devenind mai greu de controlat.
Așadar, ia în considerare următoarele aspecte:
Dacă doar una dintre anvelope are un grad de uzură avansat, înlocuiește-o cu aceeași anvelopă ca celalalte trei. Alege același brand și model de anvelopă, cu aceeași dimensiune și indice de viteză.
Dacă două dintre anvelope au un grad de uzură avansat, trebuie să le schimbi cu o pereche de anvelope care sunt cât de apropiate posibil de celelalte două existente deja pe mașină, însă numaidecât cu aceeași dimensiune și din aceeași categorie de anvelope. Ideal este ca anvelopele înlocuite să fie același tip și model. Anvelopele noi trebuie montate pe axul din spate. În plus, atunci când ajungi în service pentru montajul anvelopelor noi, roagă vulcanizatorul să determine cauzele uzurii apărute pentru a le remedia.
Dacă toate anvelopele au un grad mare de uzură și sunt îmbătrânite, poti alege dintr-o gamă variată de anvelope noi, fără a fi constrâns de factorii de mai sus, sau poți alege același model dacă ai fost mulțumit. Totul depinde de stilul tău de a șofa, drumurile pe care conduci frecvent și tipul de mașină pe care îl deții. Dacă simți că ai nevoie de mai multă manevrabilitate sau un șofat mai confortabil, cere ajutorul unui specialist sau explorează gamele disponibile până găsești un model de anvelope ale cărui specificații se potrivesc cu necesitățile și preferințele tale.
În fiecare dintre cazurile de mai sus, este important să păstrați dimensiunea roților. Un exemplu de dimensiune este 195/65R15 . Această dimensiune este una dintre cele mai răspândite, având o plajă largă de modele de anvelope din care să alegi, anvelope care demonstrează o performanță excelentă în diverse condiții de carosabil pe timpul verii. În plus, 195/65R15 este o dimensiune care se regăsește pe tipuri de mașini variate, populare, cum ar fi Ford Focus, Volkswagen Golf și Passat, Skoda Octavia, Renault Mégane, Kia Ceed etc.
Fă alegerea potrivită pentru tine și dă startul celor mai frumoase călătorii!

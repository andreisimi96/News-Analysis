Posturile concurente Kanal D au cumpărat formate asemănătoare emisiunii „Exatlon”, făcând posibil ca pentru toamnă să fie anunțate nu mai puțin de trei reality show-uri de același tip la televiziunile din România.
Așadar, Antena 1 a achiziționat formatul grecesc Nomads , un show care îmbină probele fizice cu cele de supraviețuire.
Asemănările dintre formatul Nomads și ”Exatlon” constau în faptul că, la început, miza pentru care se înfruntă concurenții este locul în care aceștia urmează să doarmă: tribul care câștigă va locui într-o vilă, cei clasați pe locul doi își vor petrece nopțile într-un sat, în timp ce ultimii vor fi nevoiți să doarmă direct pe plajă.
Emisiunea Nomads a fost difuzată de o televiziune din Grecia, la care au participat 21 de concurenți, pe parcursul a 21 de săptămâni, au fost împărțiți în trei triburi, și au trecut prin mai multe probe fizice în Filipine.  Concurenții au dat tot ce au avut mai bun pentru un premiu de 150.000 de euro.

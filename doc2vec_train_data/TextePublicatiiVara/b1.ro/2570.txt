Să nu vă pară rău de cei care au trădat PMP , și Iisus Hristos a fost trădat, a spus președintele executiv al PMP , Eugen Tomac , în prezentarea moțiunii cu care candidează pentru funcția de președinte al partidului.
”Să nu vă pară rău de cei care au trădat PMP , și Iisus Hristos a fost trădat. Noi trebuie să avem forța, determinarea, curajul de a merge mai departe. Nimeni nu a crezut că PMP va deveni o formă puternică, doar noi am crezut și vom duce mai departe acest steag al dreptății. Doar noi vom reuși, împreună cu președintele Traian Băsescu, să rescriem acea pagină de aur a istoriei, de care România are nevoie. Aveți încredere în PMP !”, a spus Tomac, la congresul extraordinar al PMP , potrivit libertatea.ro.
El a mai afirmat că nu se vor da bătuți nici în fața PSD, nici în fața PNL.
Tomac şi-a depus candidatura la șefia PMP şi va cere votul de încredere al colegilor la acest congres.

Cortegiul funerar al cunoscutului lider al romilor din Focşani Florin Cristofan, zis Paris, a străbătut Bulevardul Unirii la o oră de vârf.
Zeci de oameni şi un şir de maşini l-au condus, joi după-amiază, pe ultimul drum, pe Florin Cristofan, care s-a stins din viaţă vinerea trecută, în urma unor probleme cardiace.
Pentru această înmormântare, la care au venit oameni din toată ţara, dar şi din străinătate, poliţia s-a mobilizat, mai ales că familia a dorit ca bărbatul să fie dus la groapă, conform obiceiurilor, adică cu alai mare, pe principale străzi din Focşani, cu lăutari la căpătâiul mortului, cu caleaşcă şi tot tacâmul, scrie Adevărul.ro.
În acest context, la orele 17:00 Poliţia Rutieră a oprit circulaţia pe Bulevardul Unirii, pe banda unde trecea cortegiul, aceasta fiind deviată pentru şoferi pe străduţele laterale.

Foto: police.hu Eveniment
Trupurile neînsufleţite ale celor nouă români decedaţi în urma accidentului rutier produs în Ungaria au fost aduse în țară.
"Ministerul Afacerilor Externe informează că, în urma finalizării tuturor procedurilor specifice, trupurile neînsufleţite ale celor nouă cetăţeni români decedaţi în urma accidentului rutier produs în Ungaria , la data de 22 mai 2018 au fost repatriate în cursul zilei de ieri, 26 mai 2018", a transmis, duminică, Ministerul Afacerilor Externe ( MAE ), prin intermediul unui comunicat de presă.
Cheltuielile aferente au fost suportate de MAE din Fondul special de urgenţă aflat la dispoziţia ministerului, precizează sursa citată.
Un tragic accident rutier a avut loc, marți, în Ungaria . Un microbuz înmatriculat în județul Mureș s-a ciocnit violent cu un camion, în apropiere de Budapesta, toți cei nouă cetățeni români aflați în microbuz pierzându-și viața.

Foto: actualmm.ro Eveniment
Unul dintre suspecţii în cazul fetiței de cinci ani din Baia Mare violată și ucisă a fost găsit mort în râul Lăpuş.
Surse judiciare citate de actualmm.ro au declarat că Vlad, băiatul înecat în Lăpuş, este unul dintre suspecţii în cazul crimei care a îngrozit întreaga Românie.
În urmă cu mai bine o lună, o fetiță în vârstă de cinci ani a fost violată și ucisă la câteva sute de metri de casă. Cadavrul copilei a fost descoperit de doi dintre frații ei, într-o clădire abandonată dintr-un cartier mărginaș al orașului Baia Mare , populat doar de romi.
Anchetatorii nu au găsit nici acum autorul oribilei fapte, deși au prelevat zeci de probe ADN.

Alexandra Stan a vorbit despre kilogramele în plus pe care le-a câștigat când s-a mutat în America, dar și despre reacția fanilor.
„Da, că m-am îngrăşat. Când am venit în America, m-am îngrăşat şase kilograme într-o lună. Nu mai făceam sport şi mănâncam numai prostii, dulciuri de toate felurile, îngheţată. Şi tentaţia e mare, pentru că dacă mergi pe stradă aici, miroase peste tot a copane prăjite, a burgeri. Eu sunt foarte mâncăcioasă şi, când am ajuns aici, n-am putut să mă abţin. Acum am mai slăbit”, a răspuns cântăreața când reporterii OK! i-au adus aminte că fanii au certat-o că a luat în greutate.
Alexandra Stan s-a mutat din septembrie cu iubitul ei, Bogdan Stăruială (30) în noua ei casă din Santa Monica, adică într-un apartament închiriat într-o clădire amplasată fix pe plajă, cu vedere la renumitul Santa Monica Pier şi la celebrele posturi de salvamar, unde s-a filmat îndrăgita serie Baywatch.
Aşa că, dacă tot au prins ocazia, reporterii au pus-o pe Alexandra să schimbe câteva ţinute de plajă, iar pe Bogdan să poarte costumul de surfer, pentru un pictorial perfect pentru vară.
Alexandra a amintit că ea mănâncă doar pește și legume, nici un alt fel de carne.
„Nu, mănânc doar peşte. Îmi place mult, doar sunt din Constanţa. Dacă aş mânca fasole, linte, mazăre ca Bogdan (iubitul ei care este raw-vegan, n.r.), corpul meu ar depune”, a explicat Stan.
De asemenea, artista a vorbit și despre căsătorie și un copil cu iubitul ei, precizând că vor să mai „copilărească”.
„Vrei să ne întrebi dacă ne luăm? Şi eu o să copilăresc mereu, adică o să fac mereu ce vreau, cum vreau, când vreau. Chiar şi când voi avea o familie, dacă voi vrea să mă duc la Disneyland o să mă duc la Disneyland, dacă vreau să stau în studio o să stau în studio, la fel o să mă dau cu skate-ul, cu bicicleta… N-o să-i iau copilului din mine bucuriile astea doar pentru că o să am copii, voi copilări alături de ei. Dacă aş avea copii, aş fi mai copil decât ei. Cred că aş fi genul care ar merge peste tot cu ei şi ei ar ajunge să spună: „Mamă, mă faci de râs!”, a explicat Alexandra Stan .

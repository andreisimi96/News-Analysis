Foto: ordinea.ro Eveniment
Parchetul de pe lângă Tribunalul Ialomiţa a decis luni noaptea reţinerea pentru 24 de ore a viceprimarului din Urziceni , Liviu Cazan, pentru evaziune fiscală şi spălare de bani într-un dosar în care se anchetează tranzacţii ilegale cu lemn.
Alături de politician au mai fost reţinute alte patru persoane. Toţi aceştia vor fi duşi în instanţă cu mandat de arest preventiv pentru 29 de zile.
Procurorii îl anchetează pe vicepremierul din Urziceni pentru tranzacţii ilegale cu material lemnos, infracţiunile cercetate fiind de evaziune fiscală, delapidare, spălare de bani.
„Reţinerea s-ar fi făcut într-un dosar penal deschis la Slobozia privind infracţiuni de natură economică, dar şi fapte de abuz în serviciu, fals în înscrisuri sub semnătură privată sau delapidare. Conform surselor citate de publicaţia amintită, faptele reţinute în cazul viceprimarului din Urziceni ar viza o serie de tranzacţii suspecte cu material lemnos, sustras din pădurile de pe raza judeţului Ialomiţa. În acelaşi dosar penal mai sunt cercetate alte patru persoane, reţinute şi ele pentru evaziune fiscală, delapidare, spălare de bani, fals în înscrisuri sub semnătură privată şi abuz în serviciu. Cazan nu este la prima abatere. Anul trecut, acesta a fost trimis în judecată de procurorii DNA Constanţa într-un dosar privind fapte de abuz în serviciu, comise atunci când s-a aflat în fruntea Autorităţii Navale Române”, scrie Adevărul.ro.

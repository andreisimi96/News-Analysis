Având în vedere informaţiile false  care circulă în mediul online, care fac referire la salubrizarea Pieţei Victoriei, Primăria Municipiului Bucureşti face următoarele precizări:
Imediat dupa finalizarea manifestării publice care a avut loc seara trecută în Piaţa Victoriei, şi la care au participat sute de mii de persoane, operatorii de salubrizare, angajaţi de organizatori, au intervenit prompt pentru salubrizarea zonei. Astfel, în mai puţin de o ora, 100 de muncitori cu 10 utilaje (curăţătoare, cisterne spălat, utilaje pentru încarcarea şi transportul deşeurilor) au salubrizat întreg perimetrul în care s-a desfăşurat evenimentul. 
Deşi se doreşte inducerea ideii că salubrizarea acestei Pieţe reprezintă un eveniment “unic”, menţionăm faptul că la toate manifestările publice, adunări, festivaluri, concerte etc. organizatorii au obligaţia, prin protocoalele încheiate cu Primăria Municipiului Bucureşti, să asigure salubrizarea zonelor unde au avut loc evenimentele. 
Subliniem faptul că în cursul nopţii au fost salubrizate toate zonele din Bucureşti unde au avut loc manifestări publice (evenimente sportive, marşul LGBT, marşul Noua Dreaptă etc).

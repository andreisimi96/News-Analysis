Elena Udrea a reacționat după ce fostul ofițer SRI Daniel Dragomir a afirmat că o zi de filaj la Serviciul Român de Informaţii ar costa 3.000 de euro. Într-un mesaj publicat, duminică, pe Facebook, fostul ministru a precizat că acum se observă că nu doar politicienii şi funcţionarii au risipit banii publici, ci şi foştii şefi ai SRI, ofiţerii, procurorii şi judecătorii ori şefi de instituţii de forţă ale statului. 
"Nu doar prostia şi corupţia politicienilor şi funcţionarilor au risipit banii publici şi au blocat dezvoltarea ţării, aşa cum tot auzim de ani buni. Ci şi corupţia şi nemernicia Sistemului format din foştii şefi ai SRI, ofiţeri, procurori şi judecători ori şefi de instituţii de forţă ale statului. A venit vremea să plătească pentru tot răul făcut!", a scris, pe Facebook, Elena Udrea .
Fostul ofiţer SRI Daniel Dragomir susținut, tot printr-un mesaj publicat pe rețeaua socială, că  o zi de filaj la SRI costă aproximativ 3.000 de euro. Acesta a subliniat, astfel, că au fost cheltuite sume uriaşe pentru ca românii să fie urmăriţi. (Detalii AICI )

Magistrații Curții Supreme au stabilit că pe 21 iunie vor pronunţa sentinţa în dosarul în care fraţii Radu şi Alexandru Mazăre sunt acuzați de luare de mită și fals în declarații, informează Agerpres. Decizia nu va fi una definitivă.
Procurorul DNA a cerut în cazul lui Radu Mazăre 7 ani de închisoare pentru luare de mită și 2 ani pentru fals în declarații, aceeași pedeapsă pentru Alexandru Mazăre, acuzat de complicitate la luare de mită şi fals în declaraţii, și cinci ani de închisoare pentru omul de afaceri Avraham Morgenstern, acuzat de dare de mită.
Procurorul de şedinţă a mai spus că în cazul lui Radu Mazăre se poate aplica un spor de pedeapsă, având în vedere că acesta a fugit din România şi se sustrage procesului penal, dar şi confiscarea sumei de 175.000 euro primită ca mită. 
Radu Mazăre a mai fost condamnat în primă instanţă la 6 ani şi 6 luni de închisoare în dosarul devalorizării patrimoniului oraşului oraşului prin retrocedarea defectuoasă a două terenuri.

Reacție suprinzătoare din partea unui lider PNL după ce Curtea Constituțională a emis documentul oficial privind sesizarea făcută în raport cu refuzul președintelui Klaus Iohannis de o revoca pe Laura Codruța Kovesi de la conducerea DNA. Mai exact, CCR  subliniază că Iohannis trebuie să emită decretul de revocare din funcție a lui Kovesi.
În acest context, Virgil Guran a declarat la RTV că președintele nu are ce face decât să respecte decizia Curții.
”Toată lumea trebuie să respecte Constituția. CCR e garantul Constituției. Președintele trebuie să respecte decizia CCR. Președintele va respecta Constituția. Când s-a ajuns la un conflict constituțional, a respectat, nu are ce să facă.”, a spus Virgil Guran , vicepreședinte PNL.

Trimisul special al Înaltului Comisariat ONU pentru Refugiaţi – UNHCR – Angelina Jolie , a vizitat oraşul Mosul , din nordul Irak ului, şi a făcut apel către comunitatea internaţională să nu uite de locuitorii care încearcă să îşi reconstruiască oraşul, scrie Gulf News .
Vedeta a mers la Mosul , în Irak , a contemplat întristată străzile pline de case distruse şi a încercat să îi încurajeze pe localnici. Oamenii de acolo au trăit în teroare mai mult de trei ani. Teroriştii îşi instalaseră capitala în Moșul şi, pe lângă asediul jihaidiştilor, oraşul a cunoscut şi asediul armatelor care i-au alungat în cele din urmă pe extremişti.
Zeci de mii de localnici au pierit în acest timp, aşezarea este distrusă, iar pagubele, estimate la peste un miliard de dolari.
Angelina Jolie : "Sunt cele mai mari distrugeri pe care le-am văzut în cei şapte ani de când sunt la Înaltul Comisariat al Naţiunilor Unite pentru Refugiaţi. Aceşti oameni au pierdut totul, sunt pe cont propriu, dau la o parte ruinele cu mâinile goale. Sunt cadavre sub aceste ruine, se simte mirosul. Şi, totuşi, sunt fericiţi pentru că anul trecut, de Eid (sărbătoare musulmană), erau sub ocupaţie şi sufereau. De acest Eid nu mai au nimic, dar sunt liberi."
Potrivit Agenţiei ONU pentru refugiaţi, Angelina Jolie a ajuns pentru a cincea oară în Irak .
Totodată, aceasta a fost misiunea cu numărul 61 a vedetei - din 2001, de când este ambasador onorific, până în prezent.

Cristina Țopescu nu reușește să treacă peste momentele dificile pricinuite de moartea tatălui său. 
Într-un mesaj publicat pe Facebook, fosta prezentatoare TV mărturiseşte că nu poate realiza pierderea suferită recent. Ea spune şi că victoria Simonei Halep de la Roland Garros a făcut-o fericită şi că tatăl său s-ar fi bucurat mult să o vadă pe jucătoarea noastră triumfând la Paris.
"Încă nu realizez două lucruri, unul care mă doare cumplit, că tatăl meu nu mai e, şi un altul care m-a făcut să mă simt fericită, că Simona şi-a împlinit visul. Cum se amestecă sentimentele şi în ce mod ciudat. Ce s-ar mai fi bucurat tatăl meu să o vadă pe Simo câştigând Roland Garros-ul", a scris Cristina Ţopescu.
Cristian Ţopescu s-a stins din viaţă pe 15 mai, la 81 de ani, la secţia de Terapie Intensivă a Spitalui Elias, unde era internat după o criză de diabet decompensat. Deşi fiica lui şi întreaga familie au sperat că fostul comentator îşi va reveni, organismul lui a cedat.

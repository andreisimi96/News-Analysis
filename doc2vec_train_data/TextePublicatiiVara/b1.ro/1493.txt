Ministrul Tudorel Toader a avut o ieşire nervoasă la Timişoara, supărat că toate lumea vorbeşte despre lucrările de modificare a legilor justiţiei şi a codurilor penale folosind sintagma "comisia Iordache" după numelui deputatului PSD care o conduce.
”În primul rând, nu există o Comisie Iordache, există o comisie specială referitoare la modificarea legilor justiţiei. De la Ministerul Justiţiei am transmis proiectele de lege pentru modificarea Codului Penal, procedurii penale în acord cu deciziile Curţii Constituţionale pentru transpunerea directivelor privind confiscarea extinsă în penal, prezumţia de nevinovăţie în procedură penală. În Constituţie se garantează independenţa procurorilor, dar în Constituţie se spune că statul răspunde pentru erorile judiciare comise de către magistraţi. Tot în Constituţie se spune că răspunderea magistraţilor nu e înlăturată, dacă au comis eroarea cu rea credinţă sau gravă neglijenţă. Avem o regulă în Constituţie care spune: Domnule magistrat, nu eşti în afara oricărei forme de răspundere, dacă eroarea judiciară ai comis-o cu rea credinţă sau gravă neglijenţă. Prin urmare, dacă ne ducem la latura subiectivă dintre elementele constitutive ale unei infracţiuni, vom vedea că cerinţa Constituţiei nu se referă numai la forma de vinovăţie cu intenţie direct sau indiret, ci la ceva mai mult. Care înseamnă nu numai că a prevăzut consecinţa negativă, ci în concret a avut posibilitatea să o prevadă, să o evite, ca aceasta să nu se comită. În Constituţie, răspunderea este consacrată cu aceste două trepte de garantare a independenţei. Că statul răspunde pentru erori dar dacă e cu gravă eroarea, nu se înlătură răspunderea magistratului”, a explicat Toader.
Întrebat de ce e necesară introducerea unei răspunderi a magistraţilor când până acum nu a fost niciun astfel de caz, Tudorel Toader a afirmat că Ministerul Finanţelor este cel care nu a considerat oportun să se îndrepte împotruva magistraţilor care greşesc.
”Legea cum e acum în vigoare spune că statul se poate îndrepta, prin Ministrerul de Finanţe (împotriva magistraţilor care comit erori – n.r.). Erori au fost judiciare, din păcate, în ultimul timp am văzut din ce în ce mai multe. Încălcări de drepturi şi libertăţi nu puteţi să nu le vedeţi. Că statul răspunde e evident, nu putem să nu constatăm cu toţii. De-a lungul anilor, Ministerul de Finanţe nu a considerat oportun să se îndrepte să devină o realitate, adică chiar să se îndrepte. Nu pot să răspund de ce Ministerul Finanţelor nu a considerat oportună promovarea acţiunii împotria celui care a podus eroare juiciară”, a mai spus Tudorel Toader.

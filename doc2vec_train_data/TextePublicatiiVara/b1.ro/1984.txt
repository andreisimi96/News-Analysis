Proprietarii germani de mașini Diesel încearcă să scape cât mai repede de autoturisme, înainte ca acestea să fie interzise. Multe din ele ajung în România, pe piețele de mașini vechi. 
Statele care nu au luat măsuri clare pentru reducerea poluării în marile orașe vor fi sancționate de Comisia Europeană. Aceasta ar putea reclama la Curtea Europeană de Justiție statele care depășesc permanent limita de noxe și particule ultrafine. Iar amenzile sunt foarte mari. Printre țările aflate pe lista neagră se află și România.
Există riscul ca unele dintre țări să fie obligate să limiteze accesul vehiculelor Diesel în orașele foarte mari. Asta pentru că acolo gradul de poluare depășește cu mult limitele admise.
Peste 500.000 de oameni mor în Uniunea Europeană din cauza gradului ridicat de poluare produs de noxe şi particulele ultrafine. 

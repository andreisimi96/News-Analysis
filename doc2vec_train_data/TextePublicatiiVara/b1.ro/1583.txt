Actorul Alan O'Neill, star al serialului american "Sons of Anarchy", în vârstă de 47 de ani, a fost descoperit decedat, miercuri noapte, în apartamentul său din Los Angeles, anunțul fiind făcut de managerul acestuia, Greg Meyer.
Iubita acestuia a fost cea care a descoperit trupul neînsufleţit al lui O'Neill.
Poliţia a exclus ipoteza unei crime, însă se aşteaptă şi rezultatele autopsiei.
O'Neill a devenit cunoscut la nivel internaţional cu rolul Hugh interpretat în sezoanele al şaselea şi al şaptelea ale serialului "Sons of Anarchy", produs de FX şi difuzat între anii 2008 - 2014, însă cariera sa a debutat în anii 1990.
Acesta a mai jucat, printre altele, rolul lui Keith McGrath din serialul "Fair City", din 2006 până în 2012, dar şi în popularul serial britanic "Inspector George Gently".

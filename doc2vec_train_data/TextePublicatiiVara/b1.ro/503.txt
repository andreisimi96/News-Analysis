FOTO: Inquam Photos / Octav Ganea Eveniment
Decizia Curţii Constituţionale a României ( CCR ) cu privire la revocarea procurorului-şef al DNA a generat un imens scandal.
Multă lume se întreabă acum dacă preşedintele Klaus Iohannis va pune în aplicare decizia CCR şi, mai ales, pe cine va numi la şefia DNA în locul Laurei Codruţa Kovesi.
Dacă şeful statului va pune în aplicare propunerea CCR de revocare din funcție a lui Kovesi, atunci conducerea DNA va fi preluată de procurorul delegat prin ordinul Procurorului General.
În acest moment, Laura Codruța Kovesi are doi adjuncți: Marius Iacob și Nistor Călin. Procurorul General, Augustin Lazăr, nu este obligat să nominalizeze pe unul dintre ei, ci poate alege pe oricine din DNA , scrie realitatea.net.
Persoana desemnată de Augustin Lazăr la şefia DNA , în locul Laurei Codruţa Kovesi, va ocupa funcţia interimar, până la declanșarea procedurii de selectare a unui nou procuror-șef de către ministrul Justiției, Tudorel Toader.
CCR a decis, miercuri, că președintele Klaus Iohannis trebuie să emită decretul de revocare din funcție a lui Kovesi (Detalii AICI ).

Proprietarii germani de autovechicule diesel încep să scape de autoturisme cât mai repede cu putință înainte de a fi interzise și multe din ele ajung în România.
Mașinile pe motorină creează adevărate polemici în Europa. Mai multe state europene, printre care şi România, riscă să fie sancţionate de Comisia Europeană pentru că nu au luat măsuri clare pentru reducerea a poluării în marile orașe.
Reprezentanții Comisiei Europene ar putea reclama la Curtea Europeană de Justiţie statele în care se depăşeşte permanent limita de noxe şi particule ultrafine, atrage atenția presa din Occident. Din cele nouă state fac parte țări importante precum Germania, Italia, Franța, Marea Britanie dar, surpriză, și România.
Dacă acest lucru se va întâmpla, sancțiunile pe care le vor primi statele ar putea fi foarte dure, ba chiar, există riscul ca unele dintre țări să fie obligate să limiteze accesul vehiculelelor diesel în orașele foarte mari, acolo unde gradul de poluare depășește cu mult limitele admise.
Cifrele sunt de-a dreptul alarmante, în condițiile în care peste 500.000 de oameni mor în țările ce fac parte din Uniunea Europeană din cauza gradului ridicat de poluare produs de noxe şi particulele ultrafine. Germania este cea mai poluată țară din Europa si a înregistrat 81.160 de decese în anul 2014, potrivit unui raport apărut în 2017.
Top 5 este completat de Italia (79.820 de decese), Marea Britanie (52.240), Polonia (48.690) și Franța (45.840). În Romania, numărul deceselor înregistrate din pricina poluării a fost de 19.947.

Prințul Cambodgiei a fost implicat într-un accident rutier în provincial Preah Sihanouk, anunță agențiile de știri din întreaga lume.
Prinţul Norodom Ranariddh al Cambodgiei, preşedintele Partidului Funcinpec, şi soţia sa, Ouk Phalla, au fost răniţi duminică într-un accident rutier din provincia Preah Sihanouk din sud-vestul ţării, a anunţat un oficial al poliţiei.
"Atât prinţul, cât şi soţia sa au fost răniţi în accident. Prinţul a fost rănit pe cap şi picioare, dar nu grav", a declarat pentru Xinhua generalul Chuon Narin, şeful poliţiei din provincia Preah Sihanouk.
În schimb, soţia prinţului, Ouk Phalla, a fost rănită grav în accident, a spus ofiţerul. Cuplul a fost transportat de urgenţă la spital, potrivit  Agerpres.
Accidentul a avut loc la ora locală 09:00, când SUV-ul lor a lovit frontal o altă maşină care circula din direcţia opusă, a detaliat generalul care s-a deplasat la locul accidentului.

Șase câini și o pisică au fost ucise Furadan, o substanţă interzisă de zece ani în România, în localitatea Braniștea, județul Galați.
"Ce a fost aici, a fost un masacru; nu se poate aşa ceva. Este problema câinilor maidanezi, care e foarte controversată, dar de aici să arunce în curţi, pe străzi, unde circulă copiii? Mie mi-au murit doi câini. Erau ai mei. Dar copiii noştri? Să arunce la vecina în curte, unde sunt doi copii mici şi bagă orice în gură?!", a declarat o localnică.
Specialiştii Direcţiei Sanitar Veterinare şi pentru Siguranţa Alimentelor (DSVSA) Galaţi au prelevat probe de la animalele ucise şi au stabilit că acestea fost intoxicate cu substanţa Carbofuran.
"A venit rezultatul buletinului de analize, iar la examenul de laborator probele sunt pozitive. Adică s-a identificat substanţa carbofuran. Au fost intoxicaţi. În denumirea populară substanţa este cunoscută sub numele de furadan, în denumirea ştiinţifică carbofuran", a precizat Carmen Stroia, specialist DSVSA Galaţi.
În acest caz, autoritățile au început verificări pentru identificarea autorului faptei şi au deschis un dosar penal de cercetare pentru săvârşirea infracţiunii de ucidere cu intenţie şi fără drept a animalelor, scrie observator.tv.

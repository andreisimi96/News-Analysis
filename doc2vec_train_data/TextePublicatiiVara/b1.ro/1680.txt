Persoanele fizice care aleg să îşi plătească obligaţiile fiscale către ANAF prin intermediul CEC Bank trebuie să fie înscrise în Spaţiul Virtual Privat (SPV), a anunţat purtătorul de cuvânt al Guvernului, Nelu Barbu, citat de Libertatea .
"Nu este vorba despre un act normativ. Am înţeles că s-a stabilit între Ministerul Finanţelor şi CEC , este hotărârea luată şi se aplică ca prin unităţile CEC persoanele fizice să poată plăti obligaţiile către ANAF , dar este un amănunt şi trebuie precizat că este vorba despre acele persoane care sunt deja înregistrate în Spaţiul privat virtual (SPV) pentru ca şi cei de la CEC să poată verifica exact ce obligaţii de plată au", a declarat Nelu Barbu, la finalul şedinţei Guvernului.
El a spus că persoanele care vor alege această variantă de achitare a obligaţiilor către ANAF nu vor plăti comision la CEC .
"Sunt persoane care preferă să se ducă la Trezorerie şi atunci Ministerul Finanţelor a luat această decizie să fie mai multe centre în care persoanele fizice au posibilitatea să-şi achite obligaţiile", a adăugat purtătorul de cuvânt al Guvernului.
Premierul Viorica Dăncilă a anunţat, la începutul şedinţei de Guvern, că începând de luni taxe le şi impozitele persoanelor fizice către ANAF , precum şi taxe le pentru eliberarea paşapoartelor vor putea fi achitate şi la sucursalele CEC Bank.
”Începând de luni, toate taxe le şi impozitele către ANAF se vor putea plăti prin CEC Bank. Până la sfârşitul acestui an, CEC Bank nu va percepe niciun comision. Este vorba despre taxe datorate de persoane fizice, indiferent dacă acestea au sau nu au cont la CEC . Şi taxe le de paşaport se pot plăti la CEC Bank, în aceleaşi condiţii”, a precizat Dăncilă.

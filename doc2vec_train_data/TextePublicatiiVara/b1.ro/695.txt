Un bărbat din Galaţi a câştigat la Curtea Europeană pentru Drepturile Omului ( CEDO ) procesul cu România obţinând astfel despăgubiri şi obligarea statului de a îi garanta dreptul la utilităţi publice.
Acesta a intentat proces la CEDO pentru că deşi s-a judecat şi în ţara cu furnizorul de electricitate, locuinţa lui nu a fost racordată la reţea.
„Răspunsurile au fost de fiecare dată că nu sunt fonduri alocate şi nu putem lua în calcul că nu avem bani. Atunci am acţionat în judecată SC Electrica la Tribunalul Galaţi pe obligaţia de a face, în sensul ca să oblige compania să ne racordeze imobilul la energie electrică”, spune George Borşan, conform Digi24.
Curtea de Apel Galaţi decidea în 2007 că solicitarea făcută de Bocşan este fondată, dar lupta acestuia nu a ajuns la final. 
„Surprinzător, am văzut apoi pe internet că acţiunea a fost admisă, cererea de revizuire, şi hotărârea irevocabilă anulată. Şi apoi în termenul legal de 6 luni, m-am adresat CEDO ”, povestește George Borșan.
„Interesant a fost pentru că, deşi nu existau motive, instanţa de revizuire a admis revizuirea şi a anulat hotărârea irevocabilă. Aşa şi ne-am adresat către CEDO , care a constatat foarte bine, a constatat că dreptul la energie electrică este un drept garantat de convenţiile internaționale”, spune avocatul Biatris Martiş.
În cele din urmă, CEDO a decis că statul român trebuie să îi garanteze curent electric şi să îi plătească 3000 de euro cu titlu de daune morale şi cheltuieli de judecată de 300 de euro.
Societatea de distribuţie a curentului electric nu a oferit până acum un punct de vedere.

Ministrul de Interne Carmen Dan a anunțat sâmbătă la România Tv că a trimis Corpul de Control luni la arestul din Câmpina, după dezvăluirile apărute în presă în legătură cu Lucian Onea și Mircea Negulescu .
„Am văzut expunerile referitoare la Centrul de arest de la Câmpina și să știți că în aceeași notă am considerat că e de datoria mea să solicit verificări. Vreau să vă anunț că de la începutul acestei săptămâni Corpul de Control al ministrului face verificări referitor la aspectele care au apărut în spațiul public și îmi doresc și ne-am mobilizat în așa fel încât să reușim să vedem ce s-a întâmplat acolo. Astfel de lucruri nu pot fi tolerate”, a spus Carmen Dan .

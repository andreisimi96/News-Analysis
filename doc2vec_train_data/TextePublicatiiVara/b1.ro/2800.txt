Deoarece cotațiile petroliere s-au majorat foarte mult în ultima perioadă, iarna viitoare gazele naturale vor fi mai scumpe.
Anunțul a fost făcut luni de către Vasile Ciolpan, directorul departamentului de comercializare energie din cadrul Romgaz.
”În România, preţul gazelor de import este legat de cotaţiile ţiţeiului, care au crescut foarte mult în ultima perioadă, astfel că ne aşteptăm ca preţul pentru iarnă să crească semnificativ, asta este clar. Importul de gaze va avea un impact şi în preţul final”, a declarat Vasile Ciolpan, potrivit Capital.ro.

Pentru a nu se vorbi de o discriminare pe criterii de sex, Curtea Constituţională a României (CCR) a decis, marţi, că femeile trebuie să aibă dreptul să continue activitatea până la împlinirea vârstei standard de pensionare pentru bărbaţi.
Astfel, femeile vor putea ieși la pensie la vârsta de 65 de ani, scrie Antena3.ro.
"Plenul Curții Constituționale, învestit în temeiul art.146 lit.d) din Constituția României, al art.11 alin.(1) lit.d) și al art.29 din Legea nr.47/1992 privind organizarea și funcționarea Curții Constituționale, s-a pronunțat asupra excepției de neconstituționalitate a dispozițiilor art.56 alin.(1) lit.c) teza întâi din Legea nr.53/2003 — Codul muncii și ale art.53 alin.(1) teza întâi din Le-gea nr.263/2010 privind sistemul unitar de pensii publice.
În urma deliberărilor, Curtea Constituțională, cu majoritate de voturi, a admis excepția de neconstituționalitate a dispozițiilor art.56 alin.(1) lit.c) teza întâi din Legea nr.53/2003 — Codul muncii și a constatat că acestea sunt constituționale în măsura în care sintagma ‘condiții de vârstă standard’ nu exclude posibilitatea femeii de a solicita continuarea executării contractului individual de muncă, în condiții identice cu bărbatul, respectiv până la împlinirea vârstei de 65 de ani", se arată în comunicatul Curții Constituționale a României.

Exatlon s-a terminat iar concurenții s-au întors acasă. Vladimir Drăghia, marele câștigător al competiției, și-a făcut un selfie alături de foștii săi adversari din echipa Războincilor, semn că rivalitatea dintre ei s-a terminat odată cu concursul din Republica Dominicană, informează Libertatea. 
Astfel, în drum spre aeroport, la întoarcerea acasă, „faimosul” și-a făcut o fotografie alături de ”războinicii”, Alex, Ștefan și Roxana, toți fiind extrem de fericiți și de zâmbitori.
”Am prins niște internet înainte de a urca în avion și am zis să nu ratăm ocazia de a posta fotografia asta și de a vă mulțumi că ne-ați urmărit, că ați fost cu noi în călătoria asta. Ne vedem acasă!”, a spus Vladimir Drăghia.
Din poza de grup lipsește Ionuț, războinicul care a ajuns în finala Exatlon România alături de Vladimir Drăghia.
Vladimir Drăghia a postat și o fotografie cu Ionuț, care a fost surprins dormind: “Ionuț scurtează drumul spre casă :-)”.

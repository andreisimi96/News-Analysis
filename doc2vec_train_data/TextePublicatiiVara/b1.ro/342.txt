Un iranian, în vârstă de 35 de ani, căruia i-a fost respinsă cererea de azil în Germania şi-a dat foc în sediul primăriei din Goeppingen.
Bărbatul are arsuri grave şi a fost transportat cu elicopterul la spital, a precizat poliţia din Ulm.
El s-a aflat, în jurul prânzului, în sediul administraţiei regionale din Goeppingen, cerând ajutorul a două funcţionare. După ce le-a arătat scrisoarea prin care îi era anunţată respingerea cererii de azil, iranianul a scos din rucsac o sticlă, şi-a vărsat conţinutul pe haine, după care şi-a dat foc, a indicat poliţia, care a menţionat atitudinea agresivă a bărbatului.
Martorii au stins focul.

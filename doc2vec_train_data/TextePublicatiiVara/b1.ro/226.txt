Foto: Inquam Photos/ Octav Ganea Politică
Victor Ponta și-a lansat luni programul politic al noului său partid, PRO România. Cu această ocazie, fostul premier a anunțat planuri mari pentru revenirea sa în politică și anume formarea unui grup parlamentar și prezența cu candidat propriu în alegerile prezidențiale din 2019.
"Săptămâna aceasta vom depunde cereri pentru grup parlamentar, pentru că suntem deja 11 parlamentari. În octombrie-noiembrie vom face un congres. Vrem să desemnăm candidati pentru Parlamentul European din rândul celor care vorbesc şi limba română şi limba engleză bine", a declarat Ponta.
"Vreau să desemnăm un candiat la prezidenţiale. Este astăzi aici în sală şi nu sunt eu", a continuat, misterios, Victor Ponta .
Acest candidat în prezidențiale ar putea fi chiar Ecaterina Andronescu, care deși nu și-a anunțat oficial trecerea de la PSD la PRO România, a fost prezentă în sală la eveniment. În plus, într-o intervenție pentru B1TV, Ponta a spus că ar fi un bun candidat.
Din echipa PRO România anunțată de Victor Ponta fac până acum parte: Ioana Petrescu, Gabriela Podaşcă, Marilena Meiroşu, Nicolae Bănicioiu, Mircea Banias, Răzvan Cotovelea, Mircea Dobre, Augustin Jianu, Mihai Sturzu, Cătălin Nechifor, Daniel Constantin, Sorin Câmpeanu, Alin Văcaru, Eugen Durbacă şi europarlamentarul Laurenţiu Rebega.

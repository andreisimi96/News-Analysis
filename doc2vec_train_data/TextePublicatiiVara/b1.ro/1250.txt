Primarul General, Gabriela Firea , a semnat impreuna cu managerul general al Otokar contractul prin care Primaria Capitalei achizitioneaza 400 de autobuze noi Euro 6. Astfel, Bucuresti ul va avea 400 de autobuze ultramoderne, iar primele 100 vor sosi anul acesta.
"Ma bucur ca semnam astazi un contract extrem de important pentru Bucuresti . Dupa o licitatie care a durat extrem de mult, aproape doi ani, am semnat astazi contractul cu compania turca Otokar Otomotiv ve Savunma Sanayi, pentru achizitionarea a 400 de autobuze Euro 6, cu care vom innoi parcul auto al RATB. Asa cum stiti, majoritatea autobuzelor din Bucuresti sunt depasite ca uzura morala, iar in Planul de Mobilitate Urbana Durabila, una dintre cele mai importante masuri care contribuie la rezolvarea traficului sufocant din Capitala, este aceea de a innoi si suplimenta parcul auto existent.
Pana la sfarsitul acestui an, incepand cu luna octombrie, vor veni la Bucuresti primele 100 de unitati,  urmand ca anul viitor, sa ajunga si restul de 300 de autobuze. Valoarea tranzactiei este 100 milioane euro plus TVA, ceea ce reprezinta un pret corect, mai ales ca este vorba despre autobuze ultramoderne, dotate la cele mai inalte standarde. Autobuzele au tot confortul, aer condiționat, sistem de taxare inteligent, sistem GPS care permite localizarea în trafic și furnizarea către călători a informațiilor legate de timpii de așteptare în stație și de parcurgere a traseului, sunt accesibilizate pentru toate categoriile de pasageri, beneficiază de supraveghere video atât în interior cât și în exterior", a declarat Firea.
Aceasta a mai precizat ca se vor mai achizitiona 100 de autobuze electrice, 100 de tramvaie, 100 de autobuze GNC si 100 de troleibuze: ”Deja pentru achizitia tramvaielor am aplicat pentru fonduri europene. Speram ca ii vom convinge, astfel, pe bucuresteni sa aleaga cat mai des transportul in comun in locul masinilor personale, pentru ca vor avea alternative moderne, efciente, care sa le asigure tot confortul" .
Autobuzele vor avea o garanție de opt ani, manopera completa, inclusiv reviziile, intrând în sarcina furnizorului.

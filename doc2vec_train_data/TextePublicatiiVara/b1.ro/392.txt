Crima cumplită din București, în urma căreia un copil de doar nouă ani și-a ucis propria bunică, a șocat întreaga țară.
Băiețelul, diagnosticat cu ADHD, și-a atacat în după amiaza zilei de marți, 26 mai, bunica în vârstă de 70 de ani. Copilul se enervase, potrivit anchetatorilor, că bătrâna nu-l mai lăsa să se joace pe calculator. După ce a lovit-o de mai multe ori cu cuțitul, cel mic a sunat la 112. 
”Am lovit-o cu cuțitul pe bunica, îi curge sânge!”, i-a spus copilul de 9 ani operatoarei, apoi a reușit chiar să-i dea datele personale și adresa, conform Libertatea .
Din păcate, medicii care i-au acordat bătrânei primul ajutor nu i-au putut salva viața.
Potrivit vecinilor, familia în care a avut loc crima este una de intelectuali, mama fiind medic oncolog, iar tatăl cântăreț de operă.
Părinții sunt despărțiți, iar copilulș agresor mai are un frate mai mic,d e doar 7 ani.
Există, de asemenea, informații neconfirmate încă de anchetatori, că băiatul nu urma o terapie pentru ADHD și că avusese în mai multe rânduri izbucniri violente.

Crima cumplită din București, în urma căreia un copil de doar nouă ani și-a ucis propria bunică, a marcat întreaga țară.
Un copil în vârstă de doar nouă ani, diagnosticat cu ADHD, și-a atacat în după amiaza zilei de marți, 26 mai, bunica în vârstă de 70 de ani. Copilul se enervase, potrivit anchetatorilor, că bătrâna nu-l mai lăsa să se joace pe calculator. După ce a lovit-o de mai multe ori cu cuțitul, cel mic a sunat la 112. 
Probabil când a văzut că bătrâna, atacată cu cuțitul, nu i se mai opune, copilul a înțeles că a făcut ceva rău, grav. A apelat imediat numărul de urgență 112. 
”Am lovit-o cu cuțitul pe bunica, îi curge sânge!”, i-a spus copilul de 9 ani operatoarei, apoi a reușit chiar să-i dea datele personale și adresa, conform Libertatea .
Din păcate, medicii care i-au acordat bătrânei primul ajutor nu i-au putut salva viața.
Potrivit vecinilor, familia în care a avut loc crima este una de intelectuali, mama fiind chiar medic oncolog, iar tatăl cântăreț de operă. Copilul mai are un frate mai mic, iar părinții sunt despărțiți. Există, de asemenea, informații neconfirmate încă de anchetatori, că băiatul nu urma o terapie pentru ADHD și că avusese în mai multe rânduri izbucniri violente.
Potrivit unor surse din ancheta, bătrâna avea pe corp mai multe urme, semn că băiețelul a lovit-o de mai multe ori cu cuțitul. 

Câteva zeci de mii de persoane au răspuns chemării liderilor PSD şi au umplut Piaţa Victoriei pentru a participa la mitingul de protest împotriva "statului paralel" şi a "abuzurilor din justiţie".
Îmbrăcați cu tricouri sau bluze albe, aceştia au fost grupaţi în funcţie de judeţele din care provin şi au ocupat Piaţa Victoriei aşteptând discursurile ce urmează să înceapă după ora 20.
Liviu Dragnea , premierul Viorica Dăncilă și ministrul Muncii, Lia Olguța Vasilescu, vor fi printre liberii PSD care vor susține discursuri în fața mulțimii adunate în Piața Victoriei.
Câteva zeci de protestatari #rezist au încercat să ajungă şi ei în Piaţa Victoriei, dar au fost opriţi de căte jandarmi care i-au direcţionat spre Universitate.
Foarte mulți jandarmi sunt prezenți în Piața Victoriei, cât și pe bulevardele adiacente. De la ora 14.00, bulevardele sunt închise circulației. Unele bulevarde au fost blocate cu bucăți mari de beton pentru a împiedica mașinile să ajungă în această zonă. Numărul forțelor de ordine este unul impresionant. Pe lângă jandarmi, sunt și pompieri și mașini SMURD. Piața Victoriei arată ca o fortăreață.

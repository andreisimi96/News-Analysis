Liviu Dragnea a declarat vineri că "dacă eram în America, preşedintele ar fi fost anchetat" , referindu-se la dezvăluirile judecătorului CCR Petre Lăzăroiu, conform cărora un consilier prezidențial i-a transmis că șeful statului ar putea emite un drecret de revocare a sa din funcție, deși, din punct de vedere legal, o astfel de posibilitate nu există. 
"CCR, care este printre puţinele instituţii pe care nu le au în buzunar, trebuie şi aia destabilizată, pentru că nu mai execută comenzi. PSD a întreprins vreo acţiune, a luat vreo măsură când, în 2o12, CCR a adoptat acea erată şi a anulat votul a 7 milioane de români? Nu am făcut nimic, doar am criticat. Este, totuşi, Curtea Constituţională. Şi asta trebuie destabilizată, pentru că l-a deranjat pe rege", a declarat Liviu Dragnea , la Şcoala Politică a TSD, potrivit Știripesurse.ro.

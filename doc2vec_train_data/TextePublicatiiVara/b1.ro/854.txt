Un motociclist, în vârstă de 38 de ani, a fost arestat preventiv de autorități după ce a lovit un polițist cu genunchiul în Piața Sfatului din Brașov.
De asemenea, bărbatul a intrat fără permisiune în Piaţa Sfatului din Braşov cu motocicleta, informează Mediafax.
„Un bărbat de 38 ani, din municipiul Bucureşti, care a pătruns fără permisiune sau autorizaţie cu motocicleta în Piaţa Sfatului din municipiul Braşov, a agresat fizic poliţistul local, aflat în timpul serviciului, care i-a comunicat că va fi sancţionat contravenţional pentru fapta comisă. Bărbatul care a lovit poliţistul local cu genunchiul a fost reţinut pentru 24 ore, introdus în Arestul IPJ Braşov şi este cercetat îin continuare sub aspectul săvârşirii infracţiunii de ultraj”, arată reprezentanţii Poliţiei Braşov.
Astfel, motociclistul a fost arestat preventiv 30 de zile.

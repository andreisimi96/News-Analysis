 Odată cu deschiderea sezonului estival, vedetele din Capitală sunt văzute din ce în ce mai des pe litoral. Şi unde să se oprească dacă nu la Mamaia ? Celebra stațiune a ”primit-o” recent pe Andreea Esca , cea mai cunoscută prezentatoare de știri din România.
Vedeta ProTV a avut nevoie, la un moment dat, de o cursă de taxi. Nu pe o distanță mare, dar s-a gândit că pe o asemenea căldură nu merită să obosească parcurgând la pas cele câteva sute de metri până la destinație, scrie Cancan .
A făcut semn, taxiul a oprit. Vedeta a urcat și, la final, aparatul i-a afișat costul cursei: fix 6 lei! Esca a scos banii și a plătit. A mulțumit, a coborât și s-a făcut nevăzută.
Șoferul care a avut marea șansă să o aibă client pe vedetă și care lucrează la una dintre cele mai mari companii de taximetrie povestește.”Nu mi-a venit să cred! Cursa a costat șase lei. Mi-a plătit fix banii ăștia. Fără bacșiș… Țin minte cum a scos o bancnotă de cinci lei și două monezi de câte 50 de bani”, a dezvăluit, amuzat, taximetristul.
Desigur, a nu lăsa obişnuita şpagă ţine nu neapărat de venit cât de principiile cuiva. Altfel, Andreea Estca se presupune că are un venit lunar de minim 5.000 de euro, şi asta fără încasările mari din contractele de imagine, ori cele de afacerile.

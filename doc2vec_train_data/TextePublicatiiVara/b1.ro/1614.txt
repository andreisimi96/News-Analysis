Cetățenii români care se află, tranzitează sau doresc să călătorească în Italia sunt avertizați de Ministerul Afacerilor Externe (MAE) că vineri sunt anunţate greve locale şi generale care pot afecta orarul zborurilor şi activitatea aeroportului din Bologna.
Greva este programată între orele 13:00 şi 17:00, iar cetăţenilor români li se recomandă să consulte site-urile companiilor aeriene şi informaţiile existente pe site-ul aeroportului din Bologna şi să ia toate măsurile necesare pentru evitarea eventualelor neplăceri cauzate de greve, scrie observator.tv.

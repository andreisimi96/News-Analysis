Încă un fost ministru a decis să se alăture formaţiunii conduse de Victor Ponta şi Daniel Constantin, Pro România.
De data aceasta, este vorba de Ioana Petrescu , fost ministru al Finanţelor Publice în Cabinetul Ponta, care a anunţat luni că se alătură unei echipe de profesionişti.
Ea a precizat că măsurile pe care le-a luat în mandatul său de ministru au efecte şi astăzi şi consideră că oamenii vor de la clasă politică mai mult profesionalism şi viziune.
"Am decis sa intru in Partidul Pro Romania !
Am facut acest pas cu convingerea ca nu pot schimba lucrurile care cred eu ca nu functioneaza cum trebuie doar comentand de pe margine. Pentru a indrepta lucrurile care, in ultima vreme, merg intr-o directie periculoasa pentru intreaga societate, este nevoie de vointa politica.
Echipa alaturi de care m-am decis sa intru in politica este formata din profesionisti care au demonstrat ca vor si pot sa lucreze pentru oameni. Am fost ministru technocrat intr-un guvern politic si am lucrat alaturi de o parte din profesionistii care acum imi vor fi colegi de partid. O parte din masurile luate in Guvernul din care am facut parte ca ministru de Finante isi produc efectele si astazi. Altele au fost amanate pana azi, modificate sau chiar uitate.
Cred ca oamenii asteapta de la clasa politica mai mult profesionalism si viziune si am convingerea ca Pro Romania poate oferi aceste lucruri, in interesul romanilor, indiferent de statutul lor social sau de varsta. Vom fi aproape de cetateni si ne dorim sa orientam Romania spre modernizare, sa oferim conditii mai bune pentru toti cei care, prin munca lor, contribuie la dezvoltarea intregii tari.
Avem oameni valorosi, care fac performanta in diverse domenii si care se remarca prin competitivitate si inovatie. Ne dorim sa le oferim conditii pentru a-i pastra acasa.
Eu am ales Romania acum 5 ani. Si astazi am ales Partidul Pro Romania pentru a ma implica si politic in dezvoltarea si modernizarea acestei tari. Am convingerea ca, unindu-ne fortele, vom face din nou ca Romania sa insemne “acasa” pentru toti cetatenii sai", a scris Ioana Petrescu , pe pagina sa de Facebook.

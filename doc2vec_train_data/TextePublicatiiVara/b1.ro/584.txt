Directorul SRI , Eduard Hellvig, a anunţat demarării procedurii de desecretizare a protocolului secret încheiat în 2009 între serviciul secret şi Înalta Curte de Casaţie şi Justiţie şi Parchetul General. 
"Serviciul Român de Informații a trimis în cursul zilei de astăzi, 31.05.2018, documentele pentru a fi consultate și validate de către Parchetul de pe lângă Înalta Curte de Casație și Justiție și Înalta Curte de Casație și Justiție", a anunţat SRI .
SRI dă asigurări că activitatea serviciului "se desfășoară strict în conformitate cu legile în vigoare, iar SRI își îndeplinește misiunile legale pentru asigurarea securității naționale numai în limitele constituționale și în serviciul cetățenilor României".
În luna martie, SRI a desecretizat un prim protocol încheiat în 2009 cu Parchetul General, iar în mai a fost descretizat şi protocolul încheiat în 2012 cu Consiliul Superior al Magistraturii.
Citeşte mai multe despre:   SRI

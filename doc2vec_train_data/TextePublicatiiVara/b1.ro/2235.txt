Jucătoarea română de tenis Mihaela Buzărnescu (locul 30 WTA ) confirmă trendul ascendent pe care se află, reuşind o performanţă extraordinară la turneul de la Nottingham , acolo unde s-a calificat în sferturi de finală atât la simplu, cât şi la dublu.
Perechea Mihaela Buzărnescu/Heather Watson (România/Marea Britanie) a învins, miercuri, cu scorul de 1-6, 6-2, 10-4, cuplul Liudmila Kicenok/Alla Kudriavţeva (Ucraina/Rusia), cap de serie numărul 1.
În sferturi, Buzărnescu şi Watson vor evolua cu perechea Priscilla Hon/Dalila Jakupovici (Australia/Slovacia).
Calificarea în sferturi este recompensată cu un premiu total de 1.820 de dolari şi cu câte 60 de puncte WTA , scrie news.ro.
Tot miercuri, jucătoarea noastră s-a calificat în sferturile de finală ale probei de simplu de la Nottingham , după ce a învins-o, cu 6-3, 5-7, 6-3, pe americanca Irina Falconi, locul 152 WTA , venită din calificări.
Pentru calificarea în sferturi, la simplu, Buzărnescu va primi 6.175 de dolari şi 60 de puncte WTA .

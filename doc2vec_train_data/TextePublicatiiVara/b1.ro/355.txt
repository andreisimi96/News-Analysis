Elena Udrea se află de luni bune în Costa Rica , unde a primit statutul de refugiat politic, după cum au anunțat avocații săi. 
Fostul ministru nu este însă singurul român celebru care trăiește în această țară. Și Dragoș Dolănescu, fiul regretatului cântăreț de muzică populară, Ion Dolănescu, locuiește în țara din America Centrală de mai bine de 15 ani, iar recent a devenit chiar membru al Parlamentului din San Jose. 
Cu toate acestea, Elena Udrea a declarat că nu s-a gândit niciodată să apeleze la sprijinul acestuia, potrivit unui material publicat de ”Gazeta Sporturilor” după discuția purtată în Costa Rica de jurnalistul Costin Ștucan cu fostul ministru. 
Întrebată dacă a încercat să-i ceară lui Dolănescu să negocieze în țară cu președintele Iohannis în zilele în care era așteptat verdictul în dosarul în care este judecată, Udrea a răspuns: „Iertați-mi aroganța, dar sunt Elena Udrea ! Adică îl trimiteam pe Dolănescu să negocieze pentru mine? Nu puteam să rog pe altcineva să negocieze cu Iohannis?!”. 

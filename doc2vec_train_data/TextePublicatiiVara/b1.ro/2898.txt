FC Viitorul şi-a aflat adversara din turul I preliminar al Europa League . 
Elevii antrenaţi de Gică Hagi vor da piept cu Racing FC Union Letzebuerg, din Luxemburg, anunţă digisport.ro. 
Primul meci se va juca pe 12 iulie, în deplasare, iar returul va avea loc în România, pe 19 iulie.
România este reprezentată în Europa League de Viitorul Constanţa (primul tur preliminar - meciuri pe 12 şi 19 iulie), vicecampioana FCSB (turul al doilea preliminar - meciuri pe 26 iulie şi 2 august) şi de CS Universitatea Craiova (turul al treilea preliminar - meciuri pe 9 şi 16 august).

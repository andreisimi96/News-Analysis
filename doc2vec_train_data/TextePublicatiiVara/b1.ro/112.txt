Traian Băsescu a declarat că plângerea penală depusă de Ludovic Orban împotriva Vioricăi Dăncilă este o prostie. Băsescu s-a referit întâi la jurnalistul Stelian Tănase, care afirmase că fostul şef de stat e invidios că nu a avut el primul ideea reclamării premierului.
"I-aş spune acestui ţuţăr, care se dă şi filozof, că era greu să îmi dea prin cap o asemenea prostie să fac o plângere penală pentru că premierul Dăncilă s-a întâlnit cu premierul Netanyahu să discute despre mutarea ambasadei”, a punctat Băsescu. 
Acesta a mai afirmat că și el a discutat acest subiect cu doi lideri israelieni.
”Îmi fac un autodenunţ. Acest subiect l-am discutat şi eu cu Bibi Netanyahu şi cu Shimon Peres. Ei m-au întrebat dacă pot, eu le-am spus că nu. Dar subiectul l-am discutat, de unde până unde înaltă trădare?", a mai spus Traian Băsescu, la RTV, potrivit striripesurse.ro.

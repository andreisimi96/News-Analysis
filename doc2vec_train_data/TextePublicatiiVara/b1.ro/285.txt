Dacă noi nu putem să construim autostrăzi la noi acasă, se pare că alţii pot.
Ucraina și Bulgaria au convenit să grăbească construcția, prin Dobrogea, a unui drum între Reni , din regiunea Odesa , și Varna .
Anunţul a fost făcut de preşedintele Ucrainei, Petro Poroșenko, după discuţiile avute cu premierul Bulgariei, Boyko Borissov , informează The Siver Post.
"Am fost de acord să accelerăm construcția unui coridor de transport rutier între Reni , din regiunea Odessa, și Varna , prin teritoriul României. Sperăm să atragem resursele materiale ale UE ", a scris Petro Poroșenko, pe pagina sa de Facebook, potrivit hotnews.ro. "Vom face tot posibilul pentru a face din drumul dintre Odesa și Varna un drum de câteva ore", a precizat Poroșenko.
Potrivit unei fotografii publicate de preşedinţia Ucrainei, în care cei doi lideri prezintă o hartă cu principalele drumuri din regiune, noul drum pare să urmeze itinerariul: Odesa - Cetatea Alba / Bolhrad - Reni , Tulcea - Negru Vodă - Varna .

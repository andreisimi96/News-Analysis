Alina Bica , fostă șefă a DIICOT, va afla pe 12 iunie sentința în dosarul ANRP . La termenul de marți, instanța a amânat pronunțarea deciziei, în dosarul despăgubirii frauduloase a omului de afaceri Gheorghe Stelian de către Autoritatea Naţională pentru Restituirea Proprietăţilor, în care prejudiciul depăşeşte 60 de milioane de euro. 
În acest dosar sunt judecaţi fosta şefă a DIICOT, omul de afaceri Dorin Cocoş şi fiul acestuia Alin Cocoş. 
La termenul precedent al dosarului, judecătorii au respins cererea Alinei Bica, aflată în Costa Rica alături de Elena Udrea, de a fi audiată prin videoconferinţă, pe motiv că documentele depuse de avocat nu dovedesc imposibilitatea acesteia de a se prezenta la proces.

Judecătorii Curții Constituționale se vor reuni joi în ședință, pentru a citi, în spatele ușilor închise, decizia CCR care stabilește că președintele Klaus Iohannis trebuie să o revoce pe șefa DNA .
Ştirea vine în contextul în care surse din cadrul CCR au declarat iniţial că decizia și motivarea Curții Constituționale ar urma să fie citite joi în plen.
Este o practică obișnuită sau procedura standard pentru orice decizie a CCR ca judecătorii să citească o hotărâre, într-o ședință nepublică a plenulului Curții, ulterior aceasta fiind publicată pe site-ul instituției, au precizat reprezentații Curții pentru Mediafax.
Astfel, cei nouă judecători vor citi între ei forma finală a deciziei, iar apoi ea va deveni publică, însă nimeni nu va ieși public să citească decizia CCR .
Motivarea CCR privind conflictul juridic între Ministrul Justiției și Președinție în privința revocării procurorului-șef al DNA , Laura Codruța Kovesi, cât și opiniile separate, vor fi publicate joi pe site-ul Curții, ulterior citirii de către judecători a motivării în plenul CCR .

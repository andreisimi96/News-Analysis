Ministrul Justiției, Tudorel Toader, a declarat vineri, referitor la achitarea lui Sebastian Ghiță, că trebuie întrebate autoritățile de la Ploiești sau superiorii ierarhici, făcând referire la șefa DNA, Laura Codruța Kovesi.
„Întrebații pe dânșii, întrebații pe cei care au efectuat urmărirea penală, pe cei care au avizat trimiterea în judecată. Dacă pe dânșii nu îi găsiți sau nu vor să vă răspundă, la rândul dânșilor au ierarhic superiori, care vă poate răspunde. Este ca și cum ați merge la Ploiești să întrebați cum se desfășoară activitatea la Ministerul Justiției”, a spus Tudorel Toader, la sediul MJ.

Vineri, în Parcul Alei din Giurgiu , sculptorul Petrişor Stoenescu a expus cea mai recentă lucrare de sculptură în inox, ctitorul Cetăţii Giurgiu - Mircea cel Bătrân. 
Mircea cel Bătrân din inox pare, însă, mai degrabă desprins din seria Transformers, decât din istoria românilor.
”Parcă ar fi un robot... Ce bine! Puteam să jur că e Don Quijote!...E din seria Transformers!...La noapte se muta statuia...la fier vechi”, au comentat unii internauți. 
Vechea Grădină Alei a fost construită în anul 1833 şi este printre primele grădini publice din Muntenia. Locul a fost transformat în parc, iar acum adăposteşte temporar şi această lucrare, notează Adevărul.

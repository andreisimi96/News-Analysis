Liderul WTA, Simona Halep , a învins-o pe germanca Angelique Kerber, scor 6-7, 6-3, 6-2, în sferturile de finală de la Roland Garros , calificându-se în semifinalele turneului de tenis.
Simona a precizat la sfârșitul meciului că este pregătită pentru meciul cu Garbine Muguruza din semifinale, unde românca își va apăra poziția de lider mondial în tenisul feminin.
”Fiecare meci cu ea e unul intens, trimite multe mingi înapoi, sunt multe schimburi. Trebuie să dau totul cu ea, nu trebuie să renunț. Am început agresiv, nu a funcționat, apoi am schimbat tactica. Nu mai știu programul, sunt pregătită pentru semifinală.”, a spus Simona Halep la finalul meciului.

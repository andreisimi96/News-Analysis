ÎPS Teodosie, ÎPS Ioachim şi PS Damaschin Dorneanul au sosit la poarta Bisericii „Sfânta Cuvioasă Parascheva”, din Baia , Suceava ,  pentru sfințirea acesteia, la bordul a două mașini de lux, spre indignarea localnicilor.
 „Dumnezeu să mă ierte, dar ce maşini au popii, parcã au muncit pe şantier în străinătate. Mi-e ruşine de neruşinarea lor”, a menţionat Elena Bistricianu.
 „Am crezut că e vreo nuntă cu manelişti. Strigător la cer”, a precizat şi Valentina Cantoriu, citată de Adevărul.
 „E frumos călare pe măgar, dar parcă tot mai bine-i în limuzină”, a spus Monica Avram. 
Pe lângă importanţii ierarhi ai Bisericii Ortodoxe Române, s-a aflat la slujba de târnosire și omul de afaceri Gigi Becali, cel care a dat bani şi pentru ridicarea catedralelor din Suceava şi Fălticeni.Începând cu ziua de ieri şi până sâmbătă, 23 iunie 2018, credincioşii se vor putea trece prin altarul Bisericii „Sfânta Cuvioasă Parascheva”.
Construcţia bisericii din Baia a fost începută în anul 2004. Ridicarea lăcaşului de cult a durat undeva la doi ani de zile, însă pentru ca întreaga biserică să fie zugrăvită a fost nevoie de încă 12 ani de zile.

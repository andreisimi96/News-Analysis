Un copil de 9 ani a fost spulberat de o mașină în localitatea Gefu, Tecuci , după ce traversase strada printr-un loc nepermis şi fără să se asigure.
Șoferul mașinii, un tânăr în vârstă de 26 de ani, s-a panicat și a fugit de la locul accidentului, informează Adevărul.
Astfel, după ce l-au depistat autoritățiile au deschis un dosar penal pe numele acestuia pentru vătămare corporală din culpă şi părăsirea locului.
 „Din primele verificări, a reieşit că un tânăr de 26 ani, din comuna Ghidigeni, a condus autoturismul pe raza localităţii Gefu, surprinzând şi accidentând un minor de 9 ani, care traversa strada prin loc nepermis, după care a părăsit locul faptei”, a declarat comisarul şef Gabriela Costin, purtătorul de cuvânt al Inspectoratului de Poliţie Judeţean Galaţi.
Citeşte mai multe despre:   Tecuci

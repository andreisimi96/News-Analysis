Andreea Marin şi Ştefan Bănică Jr. nu se uită la bani atunci când vine vorba de fiica lor, Violeta, cei doi plătind o avere pentru ca micuța să meargă la o şcoală privată cu predare în limba engleză din Capitală.
Astfel, cei doi au plătit la înscriere 1.000 de euro, iar în primii cinci ani au plătit 11.125 de euro.
La aceşti bani se adaugă 800 de euro pentru masă, anual, deci suma pentru anii primari ajunge la aproximativ 61.000 de euro.
Pentru anii de gimnaziu, Andreea Marin a plătit cca. 91.000 euro, deci până acum suma totală ajunge la 152.000 de euro până acum, scrie dailynews.ro.
În aceste condiții, fanii vedetei i-au sărit în cap, după ce şi-au dat seama că fetiţa ei merge la o şcoală privată, pe care nu mulţi şi-o permit.
O admiratoare i-a scris Andreei Marin că școlile private o jumulesc de bani.
”Fata Andreei Marin merge la o şcoală particulară, dacă îşi permite doamna. Particularii vă jumulesc de bani, crezi că va fi mai inteligentă?”, a scris fana.
Vedeta nu s-a lăsat mai prejos și i-a răspuns.
„Nu, nu este o şcoală de lux, ci doar una civilizată. Este o şcoală privată cu un buget moderat în comparaţie cu celelalte, dar care oferă foarte mult în privinţa educaţiei şi sunt foarte mulţumită ca părinte. Şi da, muncesc în primul rând pentru copilul meu. În rest, răutăţile gratuite nu îşi au locul aici”, a precizat Andreea Marin .

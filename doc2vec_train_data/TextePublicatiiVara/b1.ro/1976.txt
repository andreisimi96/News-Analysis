Foto: acasa.ro Monden
Andreea Marin a publicat un mesaj lung în care anunță un eveniment important, iar fanii au speculat că ar fi vorba despre o nuntă. Ea a scris că a ales un loc special şi că îi vor fi alături o mână de oameni, apropiaţi ai săi. Ulterior, însă, cu toţii vor putea vedea în imagini ce moment frumos s-a petrecut.
”Mi-am dorit să vă spun prin viu grai ceea ce simt în acest moment. Să ne putem privi în ochi şi să ne sprijinim, reciproc,  de privirea celuilalt îndreptata spre noi. Săptămâna aceasta, un moment extraordinar, gândit cu sufletul, va avea loc la capătul firului roşu, unde voi fi de găsit, în miezul zilei de joi. Nu vom putea fi cu toţii acolo. Dar vă promit că vom simţi cu toţii emoţia profundă a momentului, surprins în imagini ce vă vor fi dăruite ulterior şi pe care nu le veţi putea uita uşor. Uneori, nu e nevoie decât de 2 oameni, ţinându-se de mâini, privindu-se în ochi, dezbrăcându-se de orice i-ar putea împiedica să atingă maxima emoţie şi pura sinceritate. Uneori, totul porneşte de la ceva neaşteptat. Căci aşa e viaţa. Şi ajunge, la fel de neaşteptat, până departe. Am ales un loc special pentru mine pentru ziua de joi, cu semnificaţie la nivel personal. Voi avea alături o mână de oameni apropiaţi şi colegi din domeniul meu, doar pe cei ce vor simţi să îmi fie aproape. La capătul firului roşu”, a postat Andreea Marin .

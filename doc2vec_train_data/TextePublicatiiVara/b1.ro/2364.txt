Bercea Mondial a fost trimis în judecată după ce a fost acuzat de tentativă de omor.
De asemenea, și fiul său, Laurenţiu Anghel, a fost acuzat pentru complicitate, informează B1 TV.
„La data de 22 ianuarie 2009, pe raza municipiului Slatina, pe fondul unui conflict spontan, generat de neînțelegeri asupra unui teren, inculpatul Anghel Sandu a lovit cu un cuţit şi cu corpuri dure o persoană, ce vânduse anterior terenul respectiv unui terț. În același context, persoana vătămată menționată anterior, precum și o alta, ce o însoțea, au fost lovite de inculpatul Anghel Laurențiu (fiul inculpatului Anghel Sandu) cu un autoturism la volanul căruia se afla, rulând cu mare viteză şi urmărind victimele. În urma altercației, ambele persoane au suferit leziuni traumatice care le-au pus viața în pericol, una dintre ele necesitând pentru vindecare 12-13 zile îngrijiri medicale, iar cealaltă 80-90 de zile", au transmis procurorii Secției de urmărire penală și criminalistică din cadrul Parchetului de pe lângă Înalta Curte de Casație și Justiție.
Dosarul a fost trimis pentru soluționare.
Pe numele lui Bercea Mondial au fost deschise peste 100 de dosare penale.

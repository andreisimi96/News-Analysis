La școala de vară a Tineretului Social-Democrat, Liviu Dragnea s-a lăudat cu performanțele economice deosebite ale României sub guvernarea PSD -ALDE. În acest context, el l-a ironizat pe președintele Klaus Iohannis, care a criticat în repetate rânduri măsurile economice luate de cele două partide.
"Ni s-a spus anul trecut, dacă mai ţineţi minte: 'N-or să aibă bani de salarii, de pensii, de 2% pentru apărare, o să depăşească deficitul bugetar, o să crească datoria publică a României. Deci o să fie dezastru! Fugiţi!' Şi a venit sfârşitul anului anului: creşterea economică 6,9% - cu atât a crescut PIB - a treia din Europa, o creştere mare; PIB-ul potenţial a crescut cu peste 4%; am mărit şi pensiile şi salariile; am asigurat şi 2% din PIB, care este o sumă foarte mare, pentru Apărare. Ne spunea preşedintele: "dar nu se poate, asta e magie" - adică creşti salariile şi scazi impozitele. Nu e magie, asta e economie. Oricine are cât de cât dorinţa de a citi, de a se înţelege, de a se informa îşi dă seama că atunci când se relaxează fiscal un sistem, creşte baza de impozitare, creştere încrederea în acel sistem, în economia respectivă şi se dezvoltă investiţiile, Da, 270.000 de noi locuri de muncă, investiţiile şi private şi publice au crescut, puterea de cumpărare a crescut cu 14 - 15%, numărul de firme a crescut cu câteva zeci de mii, programul "Start up nation", cu toate piedicile sistemului, s-a unit şi va fi un motor important de dezvoltare pentru noi şi principala sursă pentru clasa mijlocie din România. (...) Aste e magia de care vorbeşte cineva care nu înţelege. Chiar dacă vorbeşte rar, tot nu înţelege. Ce ar dori? Să fie creştere economică, dar cu banii mai uşor. Adică cum să dăm banii la români?", a susținut preşedintele PSD , citat de Digi24.
Institutul Național de Statistică a transmis că inflația a crescut și în luna mai, rata anuală ajungând la 5,41%. Este cel mai înalt nivel din februarie 2013 până în prezent. (Detalii  AICI )
”Pensia medie lunară a fost de 1122 lei, mai mică cu 0,9% faţă de trimestrul precedent”, mai susține  INS . (Detalii  AICI )

Cotidianul sportiv Record din Portugalia anunţă faptul că plecarea lui Cristiano Ronaldo de la Real Madrid drept o "decizie ireversibilă". De altfel, despre acest subiect a vorbit prima dată chiar starul portughez după ce a câştigat al treilea titlu consecutiv al Ligi Campionilor.
"O decizie ireversibilă: Ronaldo va pleca de la Real Madrid ", titrează Record pe prima pagină. 
Publicaţia afirmă că în spatele plecării stă supărarea lui Ronaldo pe preşedintele clubului madrilean, Florentino Perez, care nu şi-ar fi respectat anumite promisiuni. De asemenea, fotbalistul ar mai acuza o lipsă de recunoştinţă din partea clubului.
Jurnaliştii de la Record susţin că singurele cluburi europene ce îşi permit să îl achiziţioneze pe Cristiano Ronaldo sunt PSG şi Manchester United.
Contractul lui Ronaldo la Real Madrid se întinde până în 2021, iar clauza de reziliere este stabilită la 1 miliard de euro.

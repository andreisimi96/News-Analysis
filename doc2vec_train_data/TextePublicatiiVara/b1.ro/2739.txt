De mai mulți ani, Mihai Bendeac și Delia Matache au o frumoasă relație de prietenie, iar, recent, cei doi s-au tachinat pe o rețea de socializare, lucru ce a stârnit imaginația fanilor.             
Recent, actorul a publicat, pe pagina sa de Facebook, o imagine neobişnuită cu Delia , la care a atașat un mesaj emoţionant, iar imaginaţia fanilor a fost trezită.
"Pe lângă talentul Dumnezeiesc al unei voci / sensibilități care mă determină / ajută să nu o omor, această ființă are și un alt talent nativ: acela de a mă călca temeinic pe nervi. Dar, în final, de ani de zile, mi-e imposibil să n-o iubesc cu toată ființa mea", a scris Mihai Bendeac .
Imediat, unii dintre fanii actorului au început să își pună întrebări în legătură cu relația dintre cei doi.
Un internaut nu s-a putut abţine şi a întrebat direct, deşi mesajul său conținea și o greșeală gramaticală.
"Mihai, ai arso?", a scris acesta.
Răspunsul actorului nu s-a lăsat aşteptat prea mult.
"Pe gramatică? Da. Eu, da…", a reacţionat, acid, Mihai Bendeac .

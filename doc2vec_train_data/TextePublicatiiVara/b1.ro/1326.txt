Aproximativ 6.000 de persoane din toată ţara vor fi chemate la audieri în dosarul Revoluției.
Este vorba despre toate persoanele afectate de evenimentele din decembrie 1989 şi aparţinătorii lor.
În data de 22 mai, Ion Iliescu s-a prezentat la Parchetul General pentru extinderea acuzațiilor în dosarul ”Revoluției”. El era suspect deja pentru infracţiuni contra umanităţii în perioada 27-31 decembrie 1989, iar acum procuroriii i-au transmis că au extins perioada în care a comis aceste infracțiuni, respectiv 22-27 decembrie 1989.
Pe 18 decembrie 2017, Parchetul Militar anunţa că, în urma administrării de probe în dosarul "Revoluţiei", concluzia anchetatorilor este că în decembrie 1989 nu a existat vid de putere. 
Procurorul militar Marian Lazăr declara atunci că a existat o diversiune militară începând cu seara zilei de 22 decembrie 1989, aceasta fiind principala cauză a numeroaselor decese, vătămări corporale şi distrugeri. ( Detalii AICI )

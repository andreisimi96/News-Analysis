Fostul baschetbalist Ghiță Mureșan vinde vila din Washington cu 2,1 milioane de dolari. 
El își cumpărase respectiva casă în 2005, pe suma de 1,1 milioane de dolari. 
Vila are 7 dormitoare, 9 băi și o piscină. Interioarele sunt spectaculoase, fiind aranjate de un designer. 
“Pe lângă faptul că este o casă mare, iar eu am nevoie de spaţiu, îmi plac verdeaţa şi pădurea. În fiecare dimineaţă ies şi ascult păsările”, a spus Mureșan, potrivit wowbiz.ro.
El a locuit în vilă alături de soția sa, Liliana, și de cei doi băieți, George și Victor.

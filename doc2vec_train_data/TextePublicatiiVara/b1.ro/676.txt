Foto: Inquam Photos / George Calin Eveniment
Premierul Viorica Dăncilă a transmis vineri un mesaj de Ziua copilului, precizând că educația este unul dintre cele mai importante cadouri pe care le putem face celor mici. 
”Astăzi, sărbătorim inocența și puterea copiilor de a găsi fericirea în orice. Nimic nu poate egala bucuria oferită de zâmbetele copiilor noștri și dragostea lor sinceră. Este datoria noastră, a adulților, să ne asigurăm că generațiile următoare se dezvoltă în armonie și în siguranță pentru că sunt cea mai valoroasă resursă a societății. Cele mai frumoase cadouri pe care le putem oferi copiilor sunt iubirea, sprijinul necondiționat și o educație care să-i ajute să devină adulții de mâine, de care să fim mândri.
La mulți ani, dragi copii români!
La mulți ani, copiilor din întreaga lume!”, se arată în mesajul premierului, publicat pe pagina de Facebook a Guvernului. 

În zilele următoare, temperaturile cresc în continuare în mai multe zone din țară.
Astfel, vineri, va fi din nou extrem de cald, iar termometrele vor indica până la 32..33 de grade Celsius în Lunca Dunării şi în Banat.
Ploile torenţiale şi furtunile vor reveni în zonele de deal şi de munte, în vest, nord şi centru şi pe suprafeţe mici în restul ţării. Izolat se vor acumula cantităţi mari de apă şi va fi grindină.
În Bucureşti, ziua va fi frumoasă, iar soarele va străluci fără probleme. Prin urmare, temperaturile vor creşte neîncetat şi vor ajunge până la 31 de grade Celsius, în timp ce presiunea aerului va scădea uşor.
Vineri va fi şi mai cald, după care, în zilele următoare, maximele nu vor mai trece de 30 de grade Celsius. Probabilitatea de apariţie a averselor, descărcărilor electrice şi vijeliilor va creşte în fiecare după-amiază.
În zona montană, vremea va fi capricioasă, ploi torenţiale, fenomene electrice şi grindină fiind prezente în fiecare după-amiază până luni, atunci când atmosfera va fi instabilă întreaga zi.
Riscul de apariţie a torenţilor şi viiturilor va fi ridicat.
La mare, vremea se va menţine prietenoasă şi caldă până la finalul săptămânii. Înnorări trecătoare vor apărea luni, dar condiţiile de ploaie vor fi ca şi inexistente. Vântul va agita marea care se va mai încălzi puţin şi va avea peste 21 de grade Celsius.
Vremea va rămâne instabilă inclusiv la începutul săptămânii viitoare.
Aversele cu tunete şi fulgere vor fi prezente în majoritatea regiunilor, mai puțin prin Muntenia, unde vor apărea doar izolat, după-amiaza, şi prin Dobrogea. Din loc în loc ploile vor fi torenţiale şi va creşte riscul de inundaţii, scrie Libertatea.ro. Noaptea vor fi peste 10 grade în toată ţara, iar după-amiaza, se vor înregistra până la 33 de grade Celsius în sud.

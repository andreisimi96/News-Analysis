Statele Unite ale Americii se angajează să acorde 'garanţii de securitate' Coreei de Nord, potrivit documentului semnat marţi de preşedintele american Donald Trump şi de liderul nord-coreean Kim Jong Un .
În acelașii timp, Kim se angajează în baza principiului unei 'denuclearizări complete a peninsulei coreene'.
Trump a vorbit despre 'un document foarte important, un document foarte cuprinzător', în timp ce Kim s-a referit la un 'document istoric', prin care cele două părţi vor 'lăsa trecutul în urmă' şi lumea va 'vedea o schimbare majoră', scrie stiripesurse.ro.
După summit, coloana oficială a liderului nord-coreean a părăsit hotelul Capella de pe insula Sentosa, delegaţia urmând să se îndrepte pe calea aerului spre Phenian.
În ce-l priveşte, preşedintele american Donald Tump rămâne în Singapore, intenţionând să susţină o conferinţă de presă despre acordul 'cuprinzător' semnat cu Kim.

Jucatoarea italiană de tenis Sara Errani, finalistă la Roland Garros în 2012 a sugerat că se va retrage definitiv după ce Tribunalul de Arbitraj Sportiv (TAS) de la Lausanne i-a prelungit de la 2 la 10 luni suspendarea pentru încălcarea regulamentului antidoping.
"Nu am utilizat niciodată substanțe dopante, mi-a fost recunoscută involuntaritatea. Dar timp de șapte luni am așteptat o sentința amânată de opt ori! Este o nedreptate profundă și vreau să strig cât mai tare, pentru că știu că nu am nimic să-mi reproșez. Nu știu dacă voi mai avea forță și voință să joc din nou tenis după toate acestea", a precizat Errani într-un comunicat.
În august 2017, o instanță independentă a Federației internaționale de tenis (ITF) a suspendat-o pe Errani pentru două luni, din cauza unui control pozitiv inopinat la substanță letrozol, din familia de hormoni și modulatori metabolitici, efectuat pe 16 februarie 2017,scrie sport.ro.
Errani, în vârstă de 31 ani, a justificat prezența substanței prin faptul că a intrat accidental în contact cu medicamentul pe care mama ei îl lua din motive de sănătate. Câștigătoare a 5 Grand Slam-uri la dublu, italiancă a făcut apel la TAS pentru anularea suspendării, dar forul de la Lausanne a majorat suspendarea la 10 luni.

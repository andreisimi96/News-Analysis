Joacă zi de zi pentru România şi tocmai le-a adus iubitorilor de sport din ţara noastră una dintre cele mai mari bucurii din ultimii ani: câştigarea trofeului de la Roland Garros.
Puţini ştiu însă că Simona Halep , liderul WTA, este născută într-o familie de aromâni.
Bunicii Simonei s-au născut în Grecia , după care au ajuns în Bulgaria, de unde au fost deportaţi în localitatea Stejaru, din Tulcea. 
Potrivit site-ului protagon.gr , bunica din partea tatălui, pe care o cheamă tot Simona, s-a născut în Soho, un sat din afara Salonicului. Stere Halep, tatăl Simonei, a dorit astfel să respecte tradiţia aromânilor, punând copiilor numele părinţilor.
Migrarea familiilor strămoșilor Simonei de la Salonic la Constanța este un exemplu al istoriei regiunii Dobrogei, o regiune multi-etnică și multi-religioasă care poartă amprenta imperiilor ce s-au luptat pentru a pune mâna pe acest teritoriu, notează sursa citată.
Simona Halep nu a vizitat încă Grecia , spre deosebire de părinții ei, care au putut fi surprinşi vara trecută în ţara înaintaşilor lor.

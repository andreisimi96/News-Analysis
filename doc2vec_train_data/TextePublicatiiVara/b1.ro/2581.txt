Într-un mic orăşel din Ungaria, Kecel, un bărbat a găsit o metodă inedită pentru a convinge autoritățile să asfalteze străzile pline de gropi!  
După ce o furtună i-a umplut strada cu apă murdară, bărbatul a apărut într-un videoclip care îl arată înotând. Înainte de a trece la acțiune, făptașul  nu s-a sfiit să facă o paradă, îmbrăcat în slip şi halat de baie, echipat cu ochelari de înot.
La trei zile după ce a fost realizat videoclipul, care a atins 1,3 milioane de vizualizări şi a fost distribuit de 17.000 de ori pe Facebook de la momentul postării, muncitorii au apărut şi au început să repare drumul.

Peste 4.000 de oameni sunt aştpetaţi sâmbătă să participe la marşul Diversităţii dedicat comunităţii homosexuale. Printre aceştia, Emil Rengle, câştigătorul show-ului ,,Românii au Talent", ambasadorul Marii Britanii la Bucureşti, Paul Brummell, ambasadorul Germaniei, Cord Meier-Klodt, Peaches, Dragoş Bucurenci şi Andreea Bălan
“Celebrăm dragostea”, susţine cunoscutul dansator, care va participa pentru prima dată la un astfel de eveniment.
Marşul va începe la ora 17.30, când din Piaţa Victoriei, pe Calea Victoriei, participanţii vor porni spre Universitate. Vor exista două platforme cu doi DJ, iar echipa va fi completată de 100 de voluntari.
Pe espalanda Pieții Universității vor fi rostite mai multe discursuri. Bucharest Pride se va încheia cu o petrecere în clubul Control, unde va cânta Peaches, pentru prima dată la Bucureşti.
În același timp, Noua Dreaptă va mărşălui pentru „familia tradiţională”.

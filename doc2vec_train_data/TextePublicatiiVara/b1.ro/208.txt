Luni a avut loc evenimentul de lansare al noului partid al lui Victor Ponta , PRO- România. Cu această ocazie, fostul premier a lansat mai multe atacuri la adresa fostului său partid, PSD.
"Pentru o societate care se schimbă este nevoie de o politică care să țină pasul cu schimbările", a afirmat Victor Ponta , precizând că actuala clasa politică a rămas în urma evoluțiilor din societate și acest lucru se vede prin prezența tot mai scăzută la urne.
Victor Ponta a mai menționat că actuala clasa politică ar putea duce România într-o nouă criză similară cu cea prin care a trecut țara înainte de 2000 sau în 2010.
"Am un mare regret că România a trecut printr-o criză înainte de 2000. Am părut că am învățat dar am repetat-o în 2010. În 2020 am putea să ne trezim în același loc, ci politici populiste care nu tin, cu oamenii care nu se pricep puși în poziții de vârf", a afirmat Victor Ponta .
Fostul premier a precizat că doar în săptămâna trecută au intrat în partidul său 5000 de persoane simple care nici măcar nu îi cunoșteau pe inițiatori, dar așteaptă și politicieni din alte partide.

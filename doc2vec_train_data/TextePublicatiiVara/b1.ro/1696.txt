Victor Ponta susţine că mitingul PSD a eşuat odată cu amânarea de către Înalta Curte de Casaţie şi Justiţie a sentinţei în dosarul lui Liviu Dragnea deoarece, susţine fostul premier, singurul scop al mitingului este de al apăra pe liderul PSD în faţa justiţiei.
”Judecatorii au fost mai inteligenti decat Dragnea si au amanat decizia in cazul lui pt 21 / ce o sa faca acum Daddy ? Ii trimite acasa de pe drum pe cei 100.000 de oameni luati cu japca la miting si ii aduce pe 22 din nou in Piata sa protesteze?!?", scrie Victor Ponta pe Facebook.
Victor Ponta condamnă felul în care Dragnea acţionează prin mitinguri şi oferă exemplul său care a obţinut achitarea în primă instanţă doar prin mijloace legale.
Mitingul PSD urmează să înceapă de la ora 20 în Piaţa Victoriei şi sunt aşteptaţi să fie aduşi câteva zeci sau sute de mii de oameni din teritoriu.

Compania CALDO PRIVAT SECURITY va asigura paza şi protecţia la meciul de handbal Romȃnia - Portugalia, ultimul meci din grupa de calificare pentru Campionatul European de Handbal Feminin, ce se va juca duminică, 3 iunie, de la ora 18:30, în Sala Sporturilor "Romeo Iamandi", din Buzău, și care va fi transmis în direct de Televiziunea Română.
De asemenea, compania va asigura şi liniştea şi ordinea la meciurile de clasament din cadrul Barajului de promovare al Ligii Naţionale Masculine.
Cu recunoscută experienţă în asigurarea liniştii şi ordinii la evenimente sportive (campionate interne şi internaţionale), compania CALDO PRIVAT SECURITY are capacitatea de a mobiliza pentru astfel de evenimente dispozitive de pază perfect adaptate situaţiei operative.
Liniştea şi ordinea sunt elemente absolut necesare pentru buna desfăşurare a unor astfel de manifestări, care necesită tehnici operative specifice, diferite de obiectivele statice, cu prezenţă şi aflux redus de oameni.
Acoperirea multiplelor puncte vulnerabile, previzionarea măsurilor de siguranţă în caz de situaţii speciale, atenţia acordată întregii mase a publicului, în distribuţia ei pe arealul operativ, logistica (tehnica operativă) – toate acestea sunt punctele cheie ale unei prestaţii de calitate, ce nu are voie să lase loc de umbre şi fisuri: publicul, sportivii, personalul tehnic, personalul administrativ trebuie să beneficieze de linişte, ordine şi confort pe tot parcursul desfăşurării competiţie, căci liniştea şi siguranţa reprezintă climatul necesar obţinerii celor mai bune rezultate.
Cu un serviciu ireproşabil, apreciat în timp de întreaga sa clientelă, CALDO PRIVAT SECURITY va fi şi de această dată la înălţime. Agenţii de securitate ai companiei sunt instruiţi special pentru a înțelege toate aspectele legate de gestionarea securității evenimentului. Ei sunt capabili să abordeze toate aspectele securităţii aferente prezenței unui public larg și gestionării fluxului de persoane, precum și protecției oaspeților și VIP-urilor la eveniment.
Fără a fi o listă exhaustivă, iată câteva exemple ale ofertei specifice de lucru: controlul accesului vizitatorilor la săli, împiedicarea intrării anumitor persoane în zonele rezervate (VIP, presă, vestiare etc.), patrule preventive de interior și exterior, asigurarea punctelor de vânzare și a eventualelor zone pentru tranzacții financiare, gestionarea parcărilor auto etc.
Ca de fiecare dată, personalul alocat va ţine cont de dimensiunea evenimentului (mărimea zonei sportive, marimea publiclui şi numărul invitaţilor, de asigurarea patrulării în zonele de parcare, de verificarea bagajelor la poartă, de supravegherea cu cea mai mare vigilenţă a zonei de joc.
Pȃnă atunci însă, naţionala condusă de Cristina Neagu va susţine în deplasare meciul cu Austria. "Tricolorele" vor să termine preliminariile CE cu două victorii şi să-şi asigure prezenţa la turneul final din Franţa, din luna decembrie, de pe primul loc al grupei.
"Trebuie să muncim, nu contează că este duminică sau sărbătoare, suntem la datorie. A fost un sezon greu, mai avem o săptămȃnă în care să fim concentrate la maximum. Abordăm la victorie meciurile, ne dorim să avem rezultate bune, trebuie neapărat să cȃştigăm cele două jocuri.
Meciul din Austria e foarte greu. Ne trebuie victoria, ca să cȃştigăm pe primul loc preliminariile", a spus extrema de la CSM Bucureşti, Aneta Udriştioiu, în timp ce interul Eliza Buceschi a punctat: "Pe lȃngă energie, acest ultim capitol al sezonului vine din inimă, ne place să fim la lotul naţional şi suntem fericite că terminăm sezonul împreună, sper cu două victorii. Nu îmi amintesc ultima dată cȃnd ne-am calificat la European de pe primul loc în preliminarii, mereu am avut adversari dificili. Acum trebuie să profităm că Rusia s-a încurcat în Austria şi să cȃştigăm meciul."
Meciurile de clasament din cadrul Barajului de promovare al Ligii Naţionale Masculine se desfăşoară în serii I şi II. Ambele evenimente sportive beneficiază de cele mai bune condiţii de desfăşurare sub ochiul vigilent al personalului companiei de securitate CALDO PRIVAT SECURITY .
"Desigur, acest gen de evenimente de amploare necesită o atenţie sporită – în mod general vorbind – din partea companiei de securitate solicitată, fie că este vorba de seminarii, conferințe, expoziții, târguri, spectacole, concerte, festivaluri etc. Iar în ceea ce priveşte manifestările sportive, compania noastră a acoperit cu succes toate angajamentele de pȃnă acum. Personalul nostru are toată pregătirea necesară supravegherii, controlului, intervenţiei în toate punctele de lucru fixe şi mobile, în toate zonele şi pasajele de patrulare. Agenţii noştri acordă atenţie deosebită fiecărui detaliu, în cadrul atribuţiilor planificate, pȃnă la ieşirea ultimului om din zona de desfăşurare, pînă în ultima clipă a competiţiei.", ne oferă garanţii Adrian Dobre, Directorul General al companiei .

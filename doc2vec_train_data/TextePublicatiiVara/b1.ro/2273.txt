Drumarii care lucrează în zonele montane izolate din România au parte adesea de întâlniri periculoase cu animalele sălbatice.  
Angajații Direcției Regionale de Drumuri din Sibiu  au trecut prin această experiență. Ei au filmat un urs care tocmai le ieșise în cale în timp ce lucreau pe Transfăgărășan.
Un incident asemănător a avut loc în județul Harghita, unde drumarii au surprins o ursoaică și pe cei doi pui ai ei care s-au urcat pe acoperișul Districtului Tușnad.
Specialiștii atrag atenția că aceste incidente sunt un real pericol și recomandă evitarea apropierii de animalele sălbatice.
“Atenție! Cu toate că par inofensivi, urșii sunt extrem de periculoși și trebuie să-i evitați în orice situație, chiar dacă îi întâlniți la marginea drumurilor intens circulate”, se precizează într-un comunicat  Direcției Regionale de Drumuri și Poduri Brașov.

După ce Renault a avut succes cu modelele  Dacia  în Europa le-a extins peste graniță. Însă conform ultimelor teste de siguranță derulate pe Sandero și Logan, aceste modele sunt extrem de nesigure, scrie Playtech .
Testat de Euro NCAP, noul model de  Dacia Duster a obţinut un calificativ similar cu cel acordat la testele efectuate cu prima generaţie, adică trei stele din cinci posibile. Conform criteriilor de testare, Duster a primit 71% din punctajul maxim în dreptul protecției pentru pasagerii adulți, 66% pentru protecția copiilor, 55% pentru protecția pietonilor și 37% în dreptul sistemelor de siguranță.
Acesta a fost momentul destul de prost pentru Dacia și pentru Renault la începutul anului. Acum, vine o veste extrem de rea din America de Sud.
Rezultatul înregistrat de Renault Sandero și Renault Logan în testele Latin NCAP e același: o stea din cinci pentru protecţia pasagerilor.
Mașinile acestea nu le vezi pe străzile din Europa, acolo unde sunt vândute sub marca Dacia . Aceste versiuni sub brand Renault sunt produse în Brazilia, Argentina şi Columbia pentru piețele din America de Sud.
Directorul Latin NCAP a declarat că rezultatul este inacceptabil pentru vehicule aflate în topul vânzărilor şi a încurajat producătorul să facă schimbări rapid. Dincolo de aceste rezultat dezastruos, mai trebuie să știi că sunt câteva diferențe între ce se vinde sub marca Dacia și ce vinde Renault sub propriul brand.
Mașinile Renault Sandero şi Logan nu au, în varianta standard, multe dintre sistemele de siguranţă care intră în dotarea de bază a aceloraşi modele vândute în România şi Europa sub sigla Dacia .

Fructele puțin acre, încă necoapte sunt preferate de unele persoane, însă medicii recomandă renunțarea la mâncarea acestora.
Fructele necoapte au un nivel ridicat de aciditate și îți pot irita stomacul.
În plus, anumite astfel de fructe sunt și greu de digerat.
În ziua de azi, multe fructe din supermarket sunt, din nefericire, oferite spre vânzare când sunt încă verzi, iar unele nici nu se mai coc așa cum ar trebui.
Pentru a le consuma în siguranță ar trebui fie să fie gătite, astfel vor deveni dulci și vor fi mai ușor de digerat, fie să fie depozitate în pungi de plastic alături de o banană ori de un măr, care va emana o substanță ce le va ajuta să se coacă, scrie Realitatea.net.

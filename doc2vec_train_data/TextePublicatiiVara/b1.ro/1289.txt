Ministerul Muncii ia în considerare, ca odată cu reevaluarea legislaţiei privind sistemul public de pensii, să introducă posibilitatea ca femeile care au născut sau crescut copii să primească pensie pentru limită de vârstă cu reducerea vârstei standard de pensionare, arată un document oficial al ministerului prezentat de profit.ro.
În prezent, legislaţia care prevede vârsta de pensionare să fie 63 ani pentru femei și 65 ani pentru bărbați. Dacă vârsta standard de pensionare pentru bărbaţi a 65 de ani în 2015, la femei procesul de creştere a vârste standard este în curs de realizare, astfel că, la nivelul anului 2030 vârsta standard de pensionare a femeilor va fi, în urma creșterii eșalonate, 63 de ani.
În plus, conform dreptului european, deși diferențierea vârstei de pensionare pentru femei și bărbați este acceptată, se presupune că este temporară, urmând a se ajunge la o egalizare între cele două sexe.
În acest context, ministerul arată că noua legislație națională privind pensiile ar putea acorda femeilor care au născut și crescut copii să se pensioneze mai devreme decât celelalte femei sau, în cazul egalizării vârstei de pensionare cu bărbații, mai devreme și decât aceștia. 
”În prezent, este demarată o amplă activitate de reevaluare a legislației sistemului public de pensii, studiindu-se aprofundat cerințele asigurării, pentru toți pensionarii, a unor venituri echitabile in raport cu necesitățile vieții, corelate cu aportul avut în timpul vieții active La bugetul asigurărilor sociale de stat. Se va urmări identificarea celor mai potrivite modalități de reformare a sistemului pensiilor”, arată Ministerul Muncii .

Franţa e în doliu, după ce unul dintre cei mai importanţi oameni de afaceri s-a stins din viaţă. 
Serge Dassault , creatorul celebrelor avioane militare Mirage, a murit luni la vârsta de 93 de ani, potrivit unui comunicat al familiei publicat de ziarul Le Figaro, care este deţinut de familia sa, anunţă Agerpres.
Familia a precizat că Serge Dassault a murit de insuficienţă cardiacă, chiar în biroul său de pe Champs-Elysees din Paris.
Omul de afaceri şi familia sa aveau o avere netă de 26,1 miliarde de dolari, potrivit revistei Forbes, care a evaluat că aceasta era a patra avere din Franţa şi cea de a 41-a din lume.
Pe lângă afacerile din zona media, el a condus afacerea familiei, Groupe Dassault , care fabrică avionul francez de luptă Rafale .
Dassault a exercitat mai multe mandate de senator pentru formaţiunea de centru-dreapta Les Republicains, între 2004 şi 2017.
(Foto: Serge Dassault / captură Youtube)

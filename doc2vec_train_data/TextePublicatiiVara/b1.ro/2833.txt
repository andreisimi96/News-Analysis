În sfârșit o veste bună pentru părinții cu copii mici. După două luni în care a lipsit cu desăvârșire, vaccinul hexavalent va fi distribuit de luni în toată țara.
Ministrul Sănătății, sorina Pintea, a anunțat că 225.000 de doze au ajuns vineri în România.
"Au intrat 225.000 de doze şi de luni va fi distribuit. Noi avem un acord-cadru cu reluarea competiţiei anuale. Reluarea competiţiei a fost contestată de foarte multe ori, modificându-se procedurile Legii achiziţiilor; cred că lucrul acesta se va rezolva, dar în acest moment, a fost ultimul vaccin care trebuia să intre, hexavalent, 225.000 de doze", a precizat Sorina Pintea, scrie Hotnews.

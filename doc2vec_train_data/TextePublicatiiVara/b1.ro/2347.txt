Primăria Capitalei, prin creart – Centrul de Creație, Artă și Tradiție al Municipiului București, organizează între 15 și 17 iunie 2018, în Parcul Izvor, cea de-a treia ediție HeyDay Music Festival, cel mai mare festival internațional de trupe tribute din România.
Pentru al treilea an consecutiv, evenimentul aduce pe Park Stage, River Stage și Stars Stage, cele mai apreciate trupe tribute din străinătate, care au concertat la festivaluri prestigioase din Europa, dar și trupe din România, recunoscute pentru interpretarea pieselor unor formații celebre și pentru stilul vestimentar adoptat, devenind sosii ale artiștilor legendari.
Prin intermediul HeyDay, Bucureștiul se aliniază unor trenduri internaționale în lumea muzicii, și anume reinventarea și reinterpretarea unor hituri care au scris istorie de-a lungul timpului (cântate în renumite festivaluri de tribute din S.U.A., Marea Britanie, Germania sau Italia), devenind unul dintre punctele de reper importante pe harta festivalurilor de renume din Europa și încurajând turismul de festival și muzica tribute în România.
18 TRUPE DIN MAREA BRITANIE, ITALIA, GERMANIA ȘI ROMÂNIA
Anul acesta vor concerta peste 18 trupe tribute din Marea Britanie, Italia, Germania și România, oferind show-uri inedite în cadrul cărora vor răsuna cele mai iubite hituri din anii ’40 până astăzi. În weekend-ul 15-17 iunie, Parcul Izvor devine un spațiu dedicat în totalitate muzicii și relaxării, reprezentând destinația perfectă de festival, indiferent de vârstă sau de generație. HeyDay reunește, astfel, unele dintre cele mai cunoscute ”tribute acts”, oferind fanilor șansa de a vedea live legende ale scenei muzicale, într-un festival fără precedent în București.
Atmosfera festivalului este completată de o paletă diversă de activități și zone dedicate, în care fanii trupelor își pot face tatuaje, se pot machia sau coafa în stilul artiștilor îndrăgiți. De asemenea, cei mici se pot distra într-un loc special amenajat cu jocuri și activități interactive.
Mai mult decât atât, in incinta festivalului există şi o zonă de gastronomie și de băuturi răcoritoare. A Food Trip, Lazy Duck, Van Pizza, Smokin’ Pig, Vonk’s Lady, Vanilla Elephant sunt cei care vor asigura preparatele culinare și produsele din zona FOOD la HeyDay Music Festival.
TRIBUTE PINK FLOYD
_VINERI, 15 IUNIE_ - Prima seară de festival este deschisă de la ora 17:00 cu un tribute Spice Girls din Marea Britanie, care va reda pe scenă energia caracteristică uneia dintre cele mai cunoscute trupe feminine de muzică pop ce a marcat pe plan internațional anii ’90 cu hituri precum: ”Wannabe”, ”Goodbye” sau ”Say You’ll Be There”. De la ora 17:50, The Lizberries din Italia va încânta publicul prezent la festival cu melodiile formației irlandeze The Cranberries, ”Dreams”, ”Zombie” și ”Linger” fiind doar o parte din cântecele preferate ale fanilor, iar American MultiDivas din Marea Britanie vor aduce pe scenă de la ora 18:40 un concert tribute dedicate unora dintre cele mai bune voci feminine, precum Cher, Tina Turner și Madonna. De la ora 19:30, Jeff Dingle din Marea Britanie îl impersonează pe Bruno Mars, într-un show desăvârșit din care nu vor lipsi melodiile ”Millionaire”, ”Just The Way You Are” sau ”When I Was Your Man”. The CashBags din Germania urcă pe scenă de la ora 20:20, aducând un omagiu lui Johnny Cash, unul dintre cei mai influenți muzicieni ai secolului XX, care a revoluționat muzica country cu hituri precum "Hey, Porter", "Folsom Prison Blues" sau "I Walk The Line". Seara va fi încheiată de Speak Floyd din România, care vor adduce începând cu ora 21:20 un tribute Pink Floyd, trupă care ne-a încântat de-a lungul timpului cu piese nemuritoare precum ”Another Brick In The Wall”, ”Hey You” sau ”Time”.
 FRANK SINATRA, ÎN INTERPRETAREA LUI HORIA BRENCIU  _SÂMBĂTĂ, 16 IUNIE
Cea de-a doua seară începe cu un tribute George Michael din Marea Britanie, de la ora 17:00, pe scenă răsunând hiturile ”Careless Whisper”, ”One More Try”, și ”Amazing”, urmând ca de la ora 17:50, Forevermore din România să ofere un concert Whitesnake, care va impresiona cu melodii binecunoscute precum ”Here I Go Again”, ”Crying in the Rain” sau ”Stormbringer”.
Legend Live din Marea Britanie urcă pe scenă de la ora 18:40 și va aduce un tribute lui Bob Marley, legenda jamaicană care a devenit un icon internațional al muzicii reggae, cu hituri nemuritoare precum ”Buffalo Soldier”, ”Could You Be Loved”, ”Get Up Stand Up”, ”No Woman, No Cry”. De la ora 19:30, The Rock din România prezintă un tribute AC/DC cu melodii precum ”Highway To Hell”, ”Thunderstruck” sau ”You Shook Me All Night Long”, urmând ca de la ora 20:20, JK din Marea Britanie  să-l impersoneze pe Robbie Williams, prin cântece precum ”Let Me Entertain You”, ”She’s
The One”, ”Strong”. La sfârșitul serii, de la ora 21:20, publicul se va lăsa emoționat de Frank Sinatra, în interpretarea lui Horia Brenciu & HB Orchestra Big Band, într-un proiect special care merită aplauze la scenă deschisă.
TRIBUTE PRINCE DIN MAREA BRITANIE_DUMINICĂ, 17 IUNIE
A treia seară de festival se deschide de la ora 17:00 cu un tribute din Marea Britanie adus lui Whitney Houston, una dintre cele mai remarcabile voci feminine ale tuturor timpurilor, care a lansat hituri precum ”I Will Always Love You”, ”I Have Nothing” sau ”Run To You”. De la ora 17:50, New Proscenium din România urcă pe scenă cu cele mai cunoscute melodii ale formației Nightwish:
”Over The Hills And Far Away”, ”Sleeping Sun” sau ”The Phantom Of The Opera”. Prince Xperience din Marea Britanie concertează de la ora 18:40, aducând un tribute lui Prince, geniul muzical cunoscut pentru timbrul special și stilul abordat, care a încântat oamenii de pretutindeni cu melodii precum ”Purple Rain”, ”U Got The Look” sau ”Kiss”. Who’s Next din Marea Britanie ne cântă melodiile celor de la The Who, una dintre cele mai importante trupe rock ale tuturor timpurilor, de la ora 19:30, urmând ca de la ora 20:20 publicul să se bucure de un show complet Queen, susținut de un artist italian, recunoscut pentru impersonarea fidelă a lui Freddie Mercury.
Seara se va încheia cu un concert The Daredevils, de la ora 21:20.
Biletele se găsesc în rețeaua Bilete.ro, la casa de bilete creart (Piața Alexandru Lahovari nr. 7 , iar în cele trei zile de festival pot fi cumpărate și de la cele două case special amenajate din Parcul Izvor. Prețul unui bilet este de 15 lei/zi, iar abonamentul pentru toate cele trei zile de festival este 29,99 lei! Intrarea copiilor în vârstă de până la 14 ani, însoțiți de un adult, a elevilor, studenților și pensionarilor este liberă.
Intrarea se face vineri, 15 iunie - începând cu ora 16:00, iar sâmbătă, 16 iunie, și duminică, 17 iunie - începând cu ora 12:00.
Concertele pe Park Stage și pe River Stage sunt programate în fiecare zi începând cu ora 17:00.
Vino la #HeyDay3 să asculți cele mai îndrăgite hituri care au făcut istorie, din anii ’40 până astăzi!
Event Facebook:  https://bit.ly/2Krd9i9 [2]

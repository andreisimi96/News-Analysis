Smiley și Gina Pistol formează unul dintre cele mai discrete cupluri din lumea mondenă. Până acum, cei doi nu au vorbit niciodată deschis despre relația lor, însă au fost surprinși de multe ori împreună, fie la concerte, fie în vacanță. 
Recent, Gina Pistol a fost prezentă la un eveniment monden, unde a fost întrebată dacă s-a pus vreodată problema unei căsătorii între ea și îndrăgitul artist. 
“De măritat nu știu, nu îmi fac planuri! Sunt sigură că Dumnezeu are el grijă şi de asta. Consider că în viață nimic nu este întâmplător! Am momente când sunt fericită, am momente când am motive de supărare sau de tristețe, sunt un om normal. Felul meu de a fi este acela al unui om optimist. Din cea mai întunecată zi încerc să văd lumina de la lună sau de la stele”, a declarat vedeta. 
Gina Pistol a vorbit și despre stilul ei de viață și de cum reușește să se mențină în formă. 
“Foarte important este să mănânci dimineața. Mănânc omletă dulce sau sărată, depinde cum am poftă, la prânz am ori pui, ori curcan la grătar, alături de broccoli, sparanghel sau salată, gustări între cum ar fi migdalele, ori clementinele, nu în cantități mari, iar seara ceva ușor, o salată sau un pește la grătar. Când îmi e poftă de dulce mănânc ananas și cam atât”, a mai declarat Gina Pistol pentru Click!

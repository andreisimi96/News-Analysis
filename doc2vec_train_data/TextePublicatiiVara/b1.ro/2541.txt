Foto: twitter.com/terraceimages Sport
Nici bine nu a început Campionatul Mondial că FIFA a și deschis o anchetă. Asta după ce meciul Uruguay - Egipt (1-0) s-a jucat pe un stadion aproape gol.
Partida a avut loc pe Ekaterinburg Arena, cel mai estic dintre stadioanele acestui turneu
Oficial, au fost 27.015 fani la meci, dar, probabil, cifra reprezintă numărul biletelor vândute! Nu au părut mai mult de 15.000 de oameni în tribune!
“Faptul că numărul celor prezenţi nu corespunde cu numărul biletelor vândute poate fi cauzat de mai multor factori, în legătură cu care FIFA anchetează în acest moment”, a declarat un oficial, citat de The Guardian.
Și la Maroc – Iran au fost multe locuri goale în tribunele arenei Krestovski, din Skt. Petersburg. Asta deși, oficial, au fost prezenți 62.548 de suporteri.

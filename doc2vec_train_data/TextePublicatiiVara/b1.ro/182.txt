Primăria Municipiului București anunță continuarea lucrărillor de reconstrucție și modernizare a patinoarului Mihai Flamaropol din cadrul Complexului Sportiv Lia Manoliu. Acestea au demarat la începutul lunii martie 2017, iar până în acest moment au fost executate aproximativ 25 de procente din totalul contractului.
„Incepand cu jumatatea anului viitor, loturile nationale de hochei si patinaj ale Romaniei, precum si copiii care isi doresc sa faca performanta pe gheata, vor avea un patinoar artificial olimpic nou, dotat la cele mai inalte standarde. Prin finalizarea acestei investitii vom pune Bucurestiul si Romania pe harta competitiilor internationale in domeniul sporturilor pe gheata si vom oferi in acelasi timp bucurestenilor un centru sportiv si de agrement modern”, a declarat primarul Capitalei Gabriela Firea. 
Noul patinoar va avea o capacitate de 3100 de locuri si se va adresa atat sportivilor de performanta, cat si publicului consumator de sport pe gheata.
Constructia, cu o suprafata desfasurata de aproximativ 9500 mp, va avea dubla functiune: patinoar si centru sportiv si de agrement.
In cadrul CENTRULUI SPORTIV SI DE AGREMENT vor exista spatii pentru exercitii fizice “clasice“ (bazin inot, wellness, sala de baschet, sali fitness, aerobic), dar si pentru disciplinele de sport urban (skateboarding, skating, byking, escalada). De asemenea, sunt prevazute si spatii comerciale dedicate sporturilor (magazin echipament sportiv) si gastronomie (cafenea si restaurant). Facilitatile oferite de Centrul Sportiv si de Agrement vor atrage publicul de toate varstele sa practice sportul. Mai mult, prin inchirierea acestor spatii va exista un suport material in vederea sustinerii cheltuielilor pentru functionarea patinoarului.
In cadrul proiectului, sunt prevazute 122 locuri de parcare, atat pentru public, cat si pentru sportivi, respectand astfel cerintele de omologare ale Federatiilor internationale de hochei, patinaj etc, precum si normele de urbanism existente. Astfel, vor exista 2 locuri de parcare dedicate autocarelor sportivilor, locuri pentru oficiali, pentru spectatori, dar si locuri speciale pentru persoanele cu dizabilitati.
In cadrul proiectului se vor  amenaja peste  14.000 DE MP DE SPATII VERZI ATAT LA SOL CAT SI PE ACOPERISUL CLADIRII, CARE VA FI PIETONAL.
Tot pe acoperis va fi amenajat un spatiu destinat practicantilor sporturilor pe role, skate sau bicicleta. Pe timpul iernii, suprafata va putea fi amenajata ca snow park, in acest scop fiind prevazuta amplasarea unui tun de zapada in varful pantei principale.
Reprezentantii Primariei Capitalei precizeaza ca suprafata spatiilor comerciale si a spatiilor cu destinatie de bar si cafenea din incinta centrului sportiv si de agrement este de aproximativ 5,5% din suprafata totala a constructiei.
Valoarea Contractului de servicii de proiectare si lucrari de constructii pentru obiectivul de investitie;_”REFACERE SI MODERNIZARE PATINOAR ARTIFICIAL MIHAI FLAMAROPOL SI REALIZAREA DE SPATII ADIACENTE NECESARE DESFASURARII ACTIVITATILOR SPORTIVE SI DE AGREEMENT”_ este de 99.935.947,53 LEI EXCLUSIV TVA. Contractul a fost atribuit asocierii Astaldi-UTI.
Patinoarul Mihai Flamaropol a fost construit in anul 1952, fiind amplasat in Parcul National al Municipiului Bucuresti. Vechea constructie, aflata intr-o stare avansata de degradare, a fost demolata, iar in luna martie 2017 au inceput lucrarile pentru contructia noului patinoar si a  spatiilor adiacente.
Acesta este unul dintre proiectele de investitii ale Capitalei care era blocat la preluarea mandatului actualei administratii, pentru demararea lucrarilor fiind necesara elaborarea unui Plan Urbanistic de Detaliu.

Artistul australian Mike Parr a stat timp de trei zile îngropat sub o porţiune de carosabil din  fără a avea niciun pic de hrană.
Acesta a fost adus la suprafaţă abia duminică cu ajutorul unui excavator. Aproximativ 3.000 de australieni au ţinut să fie martorii momentului în care conaţionalul lor Mike Parr r a fost dezgropat din încăperea în care a stat închis, fără mâncare, timp de trei zile, sub asfaltul de pe Macquarie Street, în oraşul Hobart din Tasmania, scrie abc.net.
Luna iunie este prima de iarnă în Tasmania, cea mai scăzută temperatură din toate timpurile, -13 grade, fiind înregistrată pe insulă în luna iunie 1983.
Mike Parr este cunoscut pentru acţiunile sale în care doreşte să împingă limitele de rezistenţă ale organismului uman dincolo de ceea ce este considerat suportabil, veteranul artei australiene a intrat în camera subterană joi noapte.
Momentul a fost prezentat drept un omagiu adus victimelor violenţei totalitare din secolul al XX-lea, indiferent de formele sale ideologice.
Pe de altă parte, reprezentanţi ai Tasmanian Aboriginal Centre's Heather au considerat gestul lui Parr o insultă, mai ales că nu au fost consultaţi cu privire la modul în care artistul intenţionează să îşi pună în scenă omagiul.

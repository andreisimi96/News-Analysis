Un bărbat din statul american Florida , în vârstă de 39 de ani, a fost arestat de şeriful comitatului Volusia după ce prietena lui, în vârstă de 28 de ani, pe care o ţinea prizonieră, a reuşit să îi strecoare pe ascuns un bilet veterinarului.
Bărbatul e acuzat că şi-a sechestrat prietena timp de 2 zile, după ce a bătut-o.
Într-un final, femeia a reuşit să îl convingă să ducă câinele la veterinar, dar bărbatul a însoţit-o, cu un pistol la el, ameninţând-o că o va ucide atât pe ea, cât şi familia ei, dacă încearcă să fugă.
Când au ajuns la clinica veterinară, aceasta a reuşit să strecoare un bilet cu textul „Cheamă poliţia, prietenul mă ameninţă. Are o armă Te rog, nu îi spune nimic”.
Astfel, angajaţii clinicii au chemat poliţia, care l-a arestat pe bărbat. Acesta avea antecedente penale. El a fost închis fără posibilitatea de a ieşi pe cauţiune.
La domiciliul său au fost găsite şi urme de gloanţe, dovadă că bărbatul probabil a şi tras în prietena lui.
Citeşte mai multe despre:   Florida

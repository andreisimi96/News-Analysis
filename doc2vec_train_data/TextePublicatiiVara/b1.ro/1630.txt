Dosarul în care fostul vicepremier Gabriel Oprea este judecat pentru moartea polițistului Gabriel gigină a fost declinat la Judecătoria Sectorului 1.
Decizia Curții Supreme este definitivă.
"În temeiul dispoziţiilor art. 346 alin. 6 Cod de procedură penală, cu referire la art. 50 alin. 2 Cod de procedură penală, trimite cauza având ca obiect rehizitoriul nr. 905/P/2015 al Parchetului de pe lângă Înalta Curte de Casaţie şi Justiţie – Direcţia Naţională Anticorupţie – Secţia de Combatere a Corupţiei, prin care au fost trimişi în judecată inculpaţii Oprea Gabriel (...), Mazilu Petre (...) şi SC GENERAL MPM IMPEX SRL (...), pentru comiterea infrac?iunii de ucidere din culpă, în modalitatea normativă prevăzută de art. 192 alin. 1 ?i 2 din Codul penal, spre competentă soluţionare Judectoriei Sectorului 1 Bucureşti, instanţă căreia i se va trimite dosarul. Onorariile parţiale cuvenite apărătorilor desemnaţi din oficiu pentru inculpaţii Oprea Gabriel, Mazilu Petre şi SC GENERAL MPM IMPEX SRL, până la prezentarea apărătorilor aleşi, în cuantum de câte 90 lei, rămân în sarcina statului. Definitivă", se arată în decizia ÎCCJ.
Gabriel Oprea a fost prezent vineri la Înalta Curte de Casaţie şi Justiţie unde a avut loc primul termen în dosarul morţii poliţistului Bogdan Gigină. Fostul vicepremier şi ministru de Interne este judecat pentru ucidere din culpă după ce poliţistul a decedat în timp ce deschidea pe motocicletă coloana oficială.
Fostul vicepremier continuă şi cu această ocazie să nu îşi asume nicio vină privind felul în care s-au desfăşurat evenimentele tragice. ( Detalii AICI )

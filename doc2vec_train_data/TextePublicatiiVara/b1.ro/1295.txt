Călin Popescu Tăriceanu reacţionează dur după ce judecătorii de la Curtea Constituţională au făcut o sesizare către Comisia de la Veneția, Consiliul Europei și președintele Conferinței Curților Constituționale Europene acuzând că se fac presiuni uriaşe după pronunţarea deciziei privind revocarea lui Kovesi.
Liderul ALDE acuză că s-a depăşit limita comentariilor politici, ajungându-se la nivelul în care se fac presiuni care afectează statul de drept.
"Dacă judecătorii CCR au recurs la acest demers înseamnă ăa situaţia e într-adevăr gravă. Contestarea hotărârilor CCR ridică o problemă fundamentală a statului de drept. Sigur, comentarii politice se pot face, dar criticile personale aduse unor judecători, tot felul de acuzaţii nu au nimic de-a face cu statul de drept şi reprezintă o presiune inacceptabilă asupra unei instituţii care trebuie să fie ultimul resort când chestiuni de drept sunt puse în discuţie", a declarat Tăriceanu.

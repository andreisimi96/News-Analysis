În week-end vremea se menţine deosebit de caldă, în mare parte a ţării, pentru această perioadă a anului, cu maxime de până la 32 de grade, însă sunt așteptate ploi de scurtă durată şi descărcări electrice.
Duminică vremea se menţine instabilă, în special în zonele de vest, nord-vest şi la munte. Temperaturile maxime se vor încadra între 24 de grade pe litoral şi 32 de grade în Lunca Dunării.
”În București, duminică sunt aşteptate din nou înnorări, în special spre seară, când din nou apar condiţii pentru ploi de scurtă durată şi descărcări electrice, maxima fiind 31 de grade”, a declarat Dinu Mărăşoiu, meteorolog în cadrul Administraţiei Naţionale de Meteorologie, scrie Adevărul.ro.

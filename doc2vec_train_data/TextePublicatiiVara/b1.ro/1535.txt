O înregistrare video  a stârnit revolta românilor pe rețelele de socializare! Clipul arată cum pasagerele unui microbuz dansează în picioare pe ritmuri de manele. Femeile sunt filmate chiar de şoferul profesionist, care transmite live pe Facebook.
 „Fraţilor, petrecere mare în autocar!“, comentează el, lăsând muzica şi dansul să curgă. „Hop, ca la Constanţa! Petrecere mare pe cursa de Bucureşti-Constanţa. Toată lumea se simte… life“, spune şoferul de microbuz, ca la un program de distracţie. Dansul din buric continua minute în şir, până când şoferul încheie transmisia cu un mesaj: „Vă pup, dragilor! Vă mulţumesc mult pentru atenţie!“.
Imagdinile au devenit virale în contextul în care acum câteva zile a avut loc un accident rutier teribil în Ungaria , în urma căruia 9 oameni au murit pentru că şoferul de microbuz transmitea cursa live pe Facebook.

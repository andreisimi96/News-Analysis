Mihai Cristian Cosmin , fiul fostului senator Cristian Dănuț Mihai, a fost reținut de DIICOT pentru proxenetism.
De asemenea, Bohus Pollak, zis Ben, un fost concurent al emisiunii Insula Iubirii, este cercetat pentru trafic de drogurii de mare risc, fiind și el reținut, au precizat surse judiciare, scrie stiripesurse.ro.
Cei doi făceau parte din clanul Ștoacă.
De asemenea, alte 31 de persoane au fost reținute în acest dosar.
Miercuri, procurorii DIICOT au descins în nu mai puţin de 57 de case ale membrilor clanului din Bucureşti, Giurgiu şi Ilfov. Iar acuzaţiile sunt din toate domeniile infracţionale, de la trafic de droguri şi de persoane până la dare de mită. 
Clanul Ştoacă este unul dintre cele mai vechi din Bucureşti, fiind în atenţia autorităţilor încă din 2000. Acesta acţionează în special în sectoarele 4 şi 5 din Capitală.

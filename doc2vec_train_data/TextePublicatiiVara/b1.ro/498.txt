Finalistul „Exatlon“ din echipa Războinicilor, Ionuţ Jaguarul, a mărturisit că va pleca să muncească în străinătate pentru a-şi îndeplini visul: acela de a face nunta cu iubita lui, Nela, și de a-şi construi o casă.
Astfel, fiindcă nu a reuşit să intre în posesia marelui premiului, Ionuţ a mărturisit că a și-a amânat planurile pentru a pleca, alături de Nela, să muncească în străinătate, cei doi alegând ca destinaţie Belgia.
Aceștia vor pleca la data de 9 iunie pentru a lucra acolo.
„Am câştigat oameni, oameni care mă iubesc. Mă bucur, nu regret că nu am câştigat. Mă bucur că aceşti bani se duc către o cauză nobilă. Mă bucur că sunteţi aici, în spatele camerelor, să vedeţi cum este. Am simţit că el o să câştige. În pauza de publicitate am mers la el, i-am strâns mâna şi i-am zis că el o să câştige. I-am zis că nu mă supăr. Nu voiam banii, trofeul. Eu am venit cu un scop, să ajung în vârful muntelui. Eu nu m-am gândit la bani, m-am gândit să ajung acolo. Publicul a votat cauza. Eu mă simt fericit, mă simt campion, sunt fericit că a fost aşa. Vorbeam cu Alex. Nu am de ce să fiu supărat. I-am invitat pe toţi la o terasă şi le-am zis că vreau eu să fac cinste, m-am simţit câştigător. Eu sunt câştigător că am ajuns până acolo. Dacă aş fi câştigat, îmi cumpăram un teren şi îmi construiam o casă. De asta mergem în Belgia, să muncim pentru a face o casă“, a declarat Ionuţ, scrie Adevărul.
În ciuda faptului că Vladimir Drăghia a declarat că-i va plăti, integral, nunta rivalului său din consurs, Ionuț a refuzat „oferta“.

Eveniment rar la Washington! Un înalt oficial din Coreea de Nord a fost primit de către preşedintele american Donald Trump la Casa Albă pentru a îi înmâna o scrisoare din partea liderului de la Phenian, Kim Jong-Un, informează Reuters.
Aceasta este prima vizită a unui oficial din Coreea de Nord la Washington din ultimii 18 ani.
Kim Yong-Chol, vicepreşedintele Comitetului Central al Partidului Muncitorilor din Coreea de Nord , a sosit la sediul Preşedinţiei SUA cu un vehicul, fiind întâmpinat de John F. Kelly, şeful cancelariei de la Casa Albă.
Această vizită vine în contextul în care cele două ţări încearcă să restabilească o întâlnire între Donald Trump şi Kim Jong-un, după ce primul summit stabilit pentru 12 iunie a fost anulat de Trump în urma unor declaraţii a nord-coreenilor.
Pentru stabilirea întrevederii, Statele Unite cer Coreei de Nord să asume angajamentul abandonării "complete, în mod verificabil şi ireversibil" a programelor de înarmare atomic şi balistic.

Apropiații Ionelei Prodan se obișnuiesc foarte greu cu dispariția îndrăgitei cântărețe de muzică populară. Dacă fiica cea mare, Anamaria Prodan încearcă să își vadă mai departe de viață și se ocupă denumeroase proiecte, partenerul de viață al artistei a luat o decizie radicală după moartea acesteia.
După moartea soțului său, Traian Tănase, în 1992, când fiica lor Anamaria abia devenise majoră, Ionela Prodan a reușit să-și găsească liniștea alături de inginerul moldovean Toni Antohi, lângă care și-a petrecut ultimii 20 de ani din viață. 
Cei doi nu s-au căsătorit niciodată, însă au fost legați de sentimente foarte puternice, iar acum, după ce partenera sa s-a stins din viață, a hotărât să se întoarcă în Moldova, acolo unde s-a născut și a locuit în tinerețe, pentru că nu suportă să locuiască singur în vila din Vitan, a Ionelei Prodan, anunţă click.ro. 
Ionela Prodan și Toni Antohi s-au cunoscut când artista avea 51 de ani. 
”Mărturisesc că mi-a fost greu după moartea lui Traian. Însă anii au trecut și mi-am regăsit liniștea sufletească lângă cel de-al doilea soț, inginerul Toni Antohi, un moldovean molcom, care s-a încumetat să clădească alături de mine un nou cămin”, povestea artista, despre partenerul său. 
Ionela Prodan s-a stins pe 16 aprilie, la Spitalul Elias din Bucureşti, din cauza unei boli grave. 

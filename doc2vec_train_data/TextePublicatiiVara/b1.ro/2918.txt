Marijuana va deveni legală şi în Canada , după ce Parlamentul ţării a aprobat legalizarea consumului acestei plante în scop recreaţional la nivel naţional.
"Legea Canabis" a fost aprobată marţi de Senat cu 52 de voturi "pentru" şi 29 "împotrivă". Legea reglementează cum poate fi crescută, distribuită şi vândută marijuana, scrie news.ro, citând BBC.
Canadienii vor putea cumpăra şi consuma canabis în mod legal începând cu septembrie. Astfel, Canada este prima ţară din G7 care legalizează folosirea în scop recreaţional a marijuanei şi a doua din lume, după Statele Unite ale Americii.
Posesia de marijuana a devenit infracţiune în 1923 în Canada , dar folosirea ei în scopuri medicale este legală din 2001.
"În multe ţări, mai ales în Canada , este mai uşor să cumperi o ţigară cu marijuana decât să cumperi o bere, iar acest lucru nu are nicio logică! Şi, în plus, este o sursă de venituri considerabilă pentru crima organizată", a declarat premierul canadian.

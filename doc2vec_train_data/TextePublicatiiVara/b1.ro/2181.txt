Banca Națională a României contrazice Guvernul cu privire la datele economice și atrage atenția că datoria externă a țării crește exploziv.
BNR a anunțat, miercuri, că datoria externă a crescut în primele patru luni ale anului, față de finalul anului trecut, cu 1,59 miliarde de euro, ajungând la un total de 95,07 miliarde de euro, potrivit news.ro.
Din total, datoria externă pe termen lung a însumat 67,73 miliarde euro la 30 aprilie 2018, iar datoria externă pe termen scurt a înregistrat la 30 aprilie 2018 nivelul de 27,34 miliarde euro.
Totodată, datoria publică a ajuns la 33,43 miliarde euro după primele patru luni, în scădere cu 103 milioane faţă de finalul anului trecut.

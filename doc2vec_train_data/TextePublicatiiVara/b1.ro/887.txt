Foto: Inquam Photos / Octav Ganea Politică
Preşedintele ALDE şi al Senatului, Călin Popescu-Tăriceanu, are o "rugăminte" expresă pentru ministrul Justiţiei, Tudorel Toader.
Tăriceanu vrea ca ministrul să intervină în scandalul protocoalelor secrete încheiate de SRI cu diverse instituții ale statului, în special cu cele din sistemul judiciar. 
Întrebat, la Antena 3, dacă aceste protocoale au fost reziliate, şeful Senatului a spus: "Documente nu, dar din declaraţiile publice... Parcă totuşi SRI a avut o declaraţie publică în acest sens că le-ar fi anulat". 
"E o întrebare care are rostul ei şi vă promit un lucru, că am să-l rog pe domnul ministru Tudorel Toader să-şi aplece atenţia asupra acestei chestiuni pentru că, într-adevăr, nu este suficient că ele s-au făcut publice", a precizat duminică seară Tăriceanu, potrivit Agerpres.

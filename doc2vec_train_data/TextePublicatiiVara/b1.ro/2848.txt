Foto: Politia Romana / Facebook Auto
Poliţiştii au intervenit, în ultimele zile, la peste 3.500 de sesizări venite din partea cetăţenilor, iar în urma activităţilor desfăşurate au constatat peste 800 de infracţiuni şi au aplicat peste 8.300 de sancţiuni contravenţionale.
Duminică, peste 7.700 de poliţişti au acţionat, la nivel naţional, la 3.587 de evenimente, dintre care 3.070 au fost sesizate prin 112.
În urma activităţilor, au fost constatate 706 infracţiuni, 148 de persoane fiind surprinse în flagrant delict, potrivit unui comunicat de presă al Poliţiei Române.
De asemenea, au fost depistate 4 persoane urmărite naţional sau internaţional, iar în cauzele instrumentate au fost dispuse 11 măsuri preventive.
Totodată, pentru neregulile constatate, poliţiştii au aplicat 8.300 de sancţiuni contravenţionale, în valoare de peste 2.700.000 de lei.
Poliţiştii rutieri au desfăşurat activităţi pentru creşterea siguranţei în trafic, fiind constatate 153 de infracţiuni la regimul circulaţiei pe drumurile publice. Au fost reţinute 523 de permise de conducere şi au fost retrase 109 certificate de înmatriculare, precizează sursa citată.

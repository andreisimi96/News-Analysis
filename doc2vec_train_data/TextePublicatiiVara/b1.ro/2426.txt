Klaus Iohannis a propus, joi, numirea în funcția de director al Serviciului de Informații Externe (SIE) a lui Gabriel Vlase, vicepreședinte al Camerei Deputaților.
Potrivit ultimei declarații de avere a lui Gabriel Vlase, acesta deține bijuterii în valoare de 25 000 de euro. La rubrica bunuri imobile înstrăinate în utimele 12 luni, vicepreședintele Camerei Deputaților a trecut un apartament în valoare de 70 000 de euro și două case cu teren propriu în valoare de 93 000 de euro, respectiv 132 000 de euro.
De asemenea, acesta deține acțiuni la SC INVESTICA GENERAL SRL și la SC GABRIO BUSINESS SRL, scrie bugetul.ro .
La capitolul împrumuturi, Vlase a luat un credit de 150 de mii de euro, în 2010, de la Banca Transilvania, credit care s-a stins, în urma vânzării imobilului și alte două, contractate în 2010 și 2015, în valoare de 55 000 de euro și 50 000 de lei.
În 2016, acesta a contractat un împrumut, scadent în 2021, în valoare de 18 387 lei, iar în 2017, un împrumut, scadent în 2022, în valoare de 67 104 lei.
Din punct de vedere salarial, Petre-Gabriel Vlase are un venit anual de 162 801 lei. Nici soția sa nu stă foarte rău. Vlase Raluca Miriam este şef serviciu în cadrul Complexului Muzeal de Ştiinţele Naturii “Ion Borcea” din Bacău. Aceasta câștigă 22 182 lei.
În concluzie, potențialul șef SIE nu are niciun bun mobil sau imobil pe numele său.

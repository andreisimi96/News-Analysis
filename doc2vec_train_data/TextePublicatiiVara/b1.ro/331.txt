Într-un experiment care va vedea impactul fake news și impactul site-ului de socializare asupra populaţiei, guvernul din Papua Noua Guinee va bloca accesul la platforma de socializare Facebook timp de o lună.
Sam Basil, ministrul Comunicaţiilor, a declarat că această întrerupere va permite departamentului său de analiză să cerceteze şi să analizeze care persoane folosesc platforma şi în ce scop, admiţând că există îngrijorări privind bună-starea socială, securitatea şi productivitatea.
„Această perioadă de timp ne va permite să colectăm informaţii despre utilizatorii care se ascund în spatele fenomenului de fake news, utilizatorii care încarcă materiale pornografice, sau utilizatorii care postează informaţii eronate în scopuri de manipulare”, a afirmat Sam Basil.

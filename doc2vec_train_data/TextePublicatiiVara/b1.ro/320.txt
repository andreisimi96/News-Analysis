În contextul lansării luni a programului politic al partidului PRO România şi al trecerii mai multor parlamentari PSD la această formaţiune, Ion Cristoiu lansează o ipoteză interesantă pentru scena politică.
Acesta susţine că partidul PRO România nu are niciun viitor, acest lucru fiind arătat de lipsa de poziţionare pe cele mai importate subiecte ale momentului şi concentrarea discursului doar pe mesaje anti Dragnea. Acest lucru ar avea loc pentru că Victor Ponta ar şti că Liviu Dragnea urmează să fie condamnat în dosarul angajărilor fictive de la DGASPC Teleorman şi se pregăteşte să revină la conducerea PSD .
"Să fie Victor Ponta atît de nătărău din punct de vedere politic încît să facă un partid fără nici o șansă electorală viitoare, doar din ambiția hormonală de a se răzbuna pe Liviu Dragnea ?
Ultimele declarații ale lui Victor Ponta ne dau un posibil răspuns negativ.
Prin aceste ultime declarații, Victor Ponta se înfățișează nu atît ca liderul Pro România, cît mai ales ca alternativă la Liviu Dragnea în fruntea PSD .
Să ştie Victor Ponta deja că Liviu Dragnea va fi condamnat în primă instanță și în aceste condiții operațiunea Pro România nu e altceva decît o manevră deșteaptă prin care conducerea PSD e preluată de Victor Ponta și echipa?
Tare mă tem că da”, scrie Ion Cristoiu, pe blogul personal.

Lumea lui Banciu
Lumea lui Banciu
Radu Banciu a vorbit în ediția de duminică seară a emisiunii Lumea lui Banciu despre victoria Simonei Halep în finala turneului de la Roland Garros .
” Simona Halep a câștigat turneul de la Roland Garros pentru prima dată în carieră și va rămâne lider mondial până la Wimbledon cel puțin. Asta cu Wimbledon este o informație interesantă. 
Scorul era interesant, mai ales că Halep s-a apropiat, după părerea mea, decisiv de Serena Williams. În momentul de față, rezultatul este de 23 la 1 pentru jucătoarea din SUA. Eu spun că ce e mai greu a trecut. Ăsta era, într-adevăr, pasul decisiv. Nu mai e 23-0 la titlurile de mare șlem, e 23-1.
”Ne-ai făcut mândri că suntem români!”, scrie Click!. Într-adevăr, mândria a fost extraordinară. Păcat, cum ar spune Tăriceanu, că peste timp, când lumea va vedea clasamentul... știți că și Na Li a câștiga Roland Garros -ul? De fapt, nu mai știe nimeni. Așa-i.... Sau Eva Majoli? O să se spună ”uite Simona Halep a bătut-o pe Sloane Stephens în finala de la Roland Garros !”. Asta a mai știrbit un pic din victorie. Dacă ar fi bătut-o pe Serena sau Sharapova ar fi fost, probabil, mai interesant.
Steaua a câștigat cum a câștigat finala Cupei Campionior, dar măcar a bătut Barcelona. Sigur, Barcelona era un nimeni atunci, dar azi nu mai poți spune că Steaua lui Talpan sau a lui Gigi sau a lui Iisus a bătut pe nimeni în finală... 
Feriți-vă de dictatura rezultatului în sport! Din păcate, e cam târziu să vă mai feriți. În general, azi numai rezultatul interesează. Ei bine, rezultatul în sport e, paradoxal, poate cel mai puțin important lucru. Sigur, el aduce banii, dar dacă facem abstracție de asta, e poate cel mai puțin important. Lucrurile importante sunt în substrat”, a punctat Radu Banciu .

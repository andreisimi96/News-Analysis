Premierul britanic Theresa May a avertizat Rusia că va suporta noi sancţiuni din partea G7, grupul ţărilor puternic industrializate, dacă va continua să se implice în politica internă a altor state. 
Declaraţia a fost făcută în cadrul summitului G7 de la Quebec care a avut loc în timpul acestei săptămâni.
Aceste ameninţări vin în contextul sancţiunilor drastice impuse Rusiei după otrăvirea fostului spion rus Serghei Skripcal pe teritoriul Marii Britanii.
De asemenea, acestea contrazic şi afirmaţiilor preşedintelui Donald Trump de la începutul summitului. Acesta afirmase că este în interesul tuturor ca Rusia să revină în grupul ţărilor puternic industrializate.
Cu toate acestea, oficialul britanic susţine că Rusia trebuie să facă schimbări inainte de a face din nou parte din Grupul ţărilor puternic industrializate, din care Rusia a fost exclusă în anul 2014, pe fondul anexării Crimeii.
"Dacă vor exista acorduri privind relaţiile viitoare ale Rusiei cu acest grup, trebuie să facă schimbări, trebuie să schimbe metodele abordate şi activităţile în care se implică", a declarat Theresa May .
Theresa May a mai lansat o critică la adresa lui Donald Trump afirmând că  Uniunea Europeană va adopta contramăsuri pentru tarifele impuse de Statele Unite la importurile de oţel şi aluminiu.

Camera Deputaților a decis ca vârsta de pensionare pentru medici, indiferent de sex, să crească de la 65, la 67 de ani.
Senatorii au votat pentru creșterea vârstei de pensionare la 67 de ani doar la cerere, însă deputații au decis să se întoarcă la formularea inițială, adică: toții medicii, bărbați sau femei, se vor pensiona la 67 de ani, obligatoriu, informează România TV.
„Medicii se pensionează la vârsta de 67 de ani, indiferent de sex", au votat azi deputații în Plen, proiectul de lege urmând să ajungă acum iar pe masa peședintelui.  Ca să se aplice în practică, documentul are nevoie de semnătura șefului statului și de publicarea în Monitorul Oficial.
Proiectul, trimis la promulgare, a fost expediat înapoi în Parlament de către președintele Klaus Iohannis.

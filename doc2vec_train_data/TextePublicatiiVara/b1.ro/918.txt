Este anchetă în oraşul prahovean Urlaţi după ce copiii care au participat la festivităţile dedicate lor de 1 iunie au primit în dar dulciuri cu termen de valabilitate expirat.
Cadourile au fost împărţite de Primăria din localitate însoţite de o felicitare pe care scria: "Să fiţi sănătoşi!"
“Este vorba de un singur produs. A fost un lot de câteva pachete expirate. OPC Prahova s-a sesizat, urmând a se stabili vinovații. Este vorba despre 800 de pachete. Produsele au fost cumpărate de la un magazin din Ploiești",  a declarat pentru B1 TV primarul orașului, Marian Măchițescu.
Acestea au fost împachetate de angajați ai Primăriei Urlați.
Primarul Măchițescu și-a cerut scuze public pentru această eroare.
Citeşte mai multe despre:   Urlati

Unul dintre cei mai vocali susținători ai Brexitului solicită rezidență în Franța.
Lordul Lawson, fostul șef al campaniei pentru ieșirea Marii Britanii din UE, faimos pentru negarea existenței schimbărilor climatice, a declarat pentru ziarul The Connexion că aplică pentru obținerea permisului de ședere (Carte de Sejour) în Franța, scrie Hotnews.
El are o casă în Gasconia, zonă în care locuiește de mai mult timp.
Ministrul francez de Interne a menționat anterior că britanicii care trăiesc în Franța ar trebui să caute să obțină permisul de ședere.

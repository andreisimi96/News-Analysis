Casa Albă se pregăteşte de o vizită supriză, în contextul summitului dintre preşedintele SUA, Donald Trump , şi liderul nord coreean Kim Jong-Un , preconizat să aibă loc pe 12 iunie.
Fostul şef al spionajului nord-coreean Kim Yong Chol se îndreaptă spre SUA, după o escală la Beijing, cel mai probabil pentru discuţii cu oficialii americani despre summitul dintre cei doi lideri, relatează Reuters.
Kim Yong Chol a fost implicat îndeaproape şi în convorbirile cu Coreea de Sud, iar vizita lui în SUA reprezintă încă un semn că pregătirile pentru summitul istoric continuă, notează Agerpres. Fostul şef al serviciilor secrete nord-coreene are în mod normal interdicţie de a intra pe teritoriul american. O vizită a sa în SUA ar indica faptul că beneficiază de o excepţie.

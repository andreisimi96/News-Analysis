La patru ani după ce Oana Român şi Marius Elisei și-au unit destinele, vedeta vrea să pregătească un eveniment special.
Ea îşi doreşte acum o petrecere aniversară de amploare pentru că ziua nunții nu a ieșit așa cum și-ar fi dorit, din cauza problemelor de sănătate pe care le avea atunci.
"Încep să fiu deja ușor stresată pentru evenimentul pe care îl organizez vineri ! Eu şi Marius împlinim 4 ani de la nuntă și pentru că nunta a avut loc la doar 3 săptămâni după ce mă operasem ca să-mi salvez viața, totul a fost făcut în mare grabă și nu am reușit să ne distrăm prea tare, anul asta o facem lată.
Facem o super petrecere cu prieteni ca să ne distrăm pe cinste. Voi purta și o rochie ce va fi așa cum mi-aș fi dorit să fie rochia de mireasă care nu a ieșit atunci fix cum am visat-o.
Avem o locaţie de 5 stele și sper că și prietenii vor fi alături de noi", a transmis Oana Român, potrivit wowbiz.ro.

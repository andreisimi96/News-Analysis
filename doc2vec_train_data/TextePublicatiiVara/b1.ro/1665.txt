Guvernul Dăncilă a aprobat un memorandum pentru susţinerea coproducţiilor cinematografice, acesta fiind  considerat un pas înainte pentru a impulsiona şi a sprijini realizarea de coproducţii internaţionale, a anunţat joi viceprim-ministrul pentru implementarea parteneriatelor strategice ale României, Ana Birchall .
„Astăzi în şedinţa de Guvern s-a adoptat un memorandum pentru susţinerea coproducţiilor cinematografice – încă un pas înainte pentru a impulsiona şi a sprijini realizarea de coproducţii internaţionale punând în valoare frumuseţea fizică a României, precum şi talentul celor care lucrează în industria cinematografică românească“, a anunţat vicepremierul Ana Birchall , pe blogul personal .

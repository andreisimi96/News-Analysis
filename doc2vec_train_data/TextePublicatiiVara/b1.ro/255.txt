Elena Udrea a anunțat că după sentința de pe 5 iunie se va întoarce în politică, pentru a termina ”ce n-a reușit încă să facă”.
Marți, 5 iunie 2018, se va da sentința în dosarul de corupție din sport: Gala Bute .
Gazeta Sporturilor a trimis doi ziariști în Costa Rica, scrie Tolontan p e tolo.ro.
Surprinsă de prezența ziariștilor români departe de țară, Elena Udrea a acceptat să dea declarații, după mai multe zile de gândire.
Astfel, Udrea a susținut că o condamnare pe 5 iunie „ar fi un abuz inimaginabil”, care crește miza verdictului de la Înalta Curte.
De asemenea, deputatul consideră că dosarul va fi trimis spre rejudecare și a precizat că atunci când se va termina totul, se va întoarce în politică.
„Mă voi întoarce imediat în țară și în politică. De ce să renunț la politică? De ce Iohannis a putut să conducă România și eu nu?! Aș fi fost un președinte mai bun decât Iohannis. Incomparabil! Poate și mai bun decât Ponta.  Cred că aș putea salva România. Eu cred că destinul meu ăsta este. Dar România nu poate fi condusă sau cu greu poate fi condusă cu democrație” a specificat Elena Udrea .

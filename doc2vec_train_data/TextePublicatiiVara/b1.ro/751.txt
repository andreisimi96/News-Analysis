Mihai Bendeac a fost centrul unui nou scandal, după ce fostul concurent iUmor Bogdan Zloteanu l-a acuzat pe actor că își face meseria doar pentru bani.
„Pe el îl interesa doar să aibă niște personaje care au atenția publicului. Ăla e un proiect din care el își ia bani", a afirmat Bogdan Zloteanu , făcând referire la jurat, informează România TV.
Afirmaţia l-a scos din minți pe Mihai Bendeac , care a luat un pahar cu apă și a spus că ar fi vrut să îi dea cu el în cap. Actorul s-a potolit însă la timp.
„Ai fost de patru ori și doar o singură dată a fost bine pentru că ești nesimțit cu această profesie. Ai avut timp să te pregătești și să vii cu un număr bun de patru minute! Tu, în continuare, crezi că am ceva cu tine... eu care te-am sunat pentru a-ți da un rol într-un serial. Tu crezi asta pentru că ești dobitoc. Ai un sâmbure de talent, dar vei rămâne un dobitoc. Deci tu crezi că îmi fac profesia pentru bani? Fac munca asta de la 16 ani și nu am mai dormit, de la 22 de ani, fără somnifere! Eu dacă aș fi vrut bani, m-aș fi dus la evenimente... eram milionar!", a spus Mihai Bendeac .
Dialogul dintre cei doi a fost presărat şi cu injurii, care au fost cenzurate.

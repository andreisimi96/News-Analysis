Furtunile care s-au abătut asupra României au perturbat și circulația feroviară.
CFR informează că au fost probleme pe tronsonul Timişu de Sus-Predeal din cauza copacilor prăbușiți pe calea ferată. 
“Avariile produse la componentele infrastructurii feroviare de arbori prăbuşi de pe versanţi pe calea ferată între Timişu de Sus şi Predeal au avut impact direct asupra circulaţiei trenurilor, fiind afectate 8 trenuri de călători care au înregistrat o întârziere totală la destinaţie de 1.252 de minute”, anunță CFR.
 “Menţionăm totodată că deranjamente similare produse de fenomenele meteo deosebit de violente şi de copacii căzuţi direct pe liniile de calea ferată, cu afectarea traficului feroviar atât în cursul zilei de 13 iunie, dar şi în timpul nopţii de 13 spre 14 iunie, s-au înregistrat şi pe raza regionalelor - Craiova şi Timişoara - unde alte 8 trenuri de călători, care tranzitau zonele Câineni - Cornet, Conop -Milova şiSimeria Triaj - Simeria - Bretea Streiului au înregistrat întârzieri totale de 1015 de minute, la sosirea în staţiile de destinaţie”, mai menționează sursa citată.
Oameni morţi, case lovite de trasnet, zeci de localităţi sub ape. Copaci smulşi de vânt, acoperişuri căzute, drumuri închise, localnici evacuaţi din calea viiturilor. Este peisajul apocaliptic lăsat în urmă de furtunile care s-au abătut în ultimele ore peste jumătatea de vest a României. Iar urgia continuă. ( Detalii AICI )

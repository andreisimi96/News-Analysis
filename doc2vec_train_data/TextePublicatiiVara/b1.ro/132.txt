În perioada 27 mai - 3 iunie mai vremea va fi caracterizată de temperaturi caniculare de peste 30 de grade Celsius în București.
Scăpăm de ploi, așadar, vara intrându-și în drepturi.
Însă, după această dată, temperatura aerului va marca o scădere spre valori diurne de 24...26 grade și nocturne, în medie, de aproximativ 13 grade, informează Antena 1.
Până la finalul celor două săptămâni de prognoză nu se estimează că vor mai fi variații semnificative de la aceste valori.
Manifestări specifice instabilității atmosferice (averse însoțite de descărcări electrice, intensificări de scurtă durată ale vântului și, posibil, grindină) se vor semnala pe aproape întreg parcursul intervalului de prognoză în Banat , Crișana, Transilvania, Maramureș și zonele montane.

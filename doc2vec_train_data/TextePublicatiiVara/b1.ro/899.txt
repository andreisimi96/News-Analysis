Lumea lui Banciu
Radu Banciu a comentat în ediţia de duminică seară a emisiunii Lumea lui Banciu proiectul de lege privind verificarea provenienţei sumelor de bani care vin diaspora şi depăşesc 2000 de euro.
"Traversăm momente hazlii, foarte interesante cap coadă. Ultima dintre ele pare să fie o glumă absolut colosală. Este intervenţia PSD în viaţa cetăţeanului român. Aşa ceva nu a mai văzut nici Parisul, dar o să vadă în curând. Dar şi Milano, Madriadul, locurile astea unde sunt foarte mulţi români. E o chestiune de zile până va intra în vigoare această lege care ar putea să bulverseze nu doar peisajul social-administrativ românesc, dar şi peisajul politic, chiar şi viitoarele alegeri ar putea fi influenţate, viitoare am putea spune următoarele 25.
Vom trece la un nou capitol şi anume ca toţi cei care trimit bani în ţară, dacă suma depăşeste 2.000 de euro vor fi luaţi la puricat. Începând practic de mâine cine trimite în România o sumă mai mare de 2.000 va fi luat la puricat, adică trebuie să trimiţi documente care să verifice suma, iar cel care primeşte banii, dacă nu vor putea justifica cu documente suma, atunci aceasta se va confisca. Aceasta este ultimă măsura prin care PSD sau ţărişoara vrea să recupereze golul de la buget", a comentat Radu Banciu .

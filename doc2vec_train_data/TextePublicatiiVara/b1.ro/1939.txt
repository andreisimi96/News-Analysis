Foto: Inquam Photos / Octav Ganea Sport
Simona Halep a ajuns luni după amiază în România cu trofeul de la Roland Garros. Halep s-a întors în țară cu o replică în miniatură a trofeului cucerit la Roland Garros, Cupa Suzanne Lenglen.
Sportiva a fost întâmpinată, la Salonul Oficial al Aeroportului Internaţional Henri Coandă, de ministrul Tineretului si Sportului, Ioana Bran, de preşedintele FRT, George Cosac, precum şi de ceilalţi membri ai Comitetului Director al FRT.
Aflat într-o intervenție telefonică în cadrul emisiunii ”Se întâmplă acum”, pentru a comenta revenirea în țară a Simonei Halep, fostul tenismen Ilie Năstase s-a arătat nemulțumit că la aeroport s-au aflat reprezentanți ai Ministerului Sportului. 
”Ce caută ăia de la Ministerul Sportului acolo? Ce merite au ăia?”, a spus Ilie Năstase. 

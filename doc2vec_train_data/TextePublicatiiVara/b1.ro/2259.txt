A știut de la bun început că el este alesul, iar acum au unul dintre cele mai unite mariaje din showbiz-ul românesc, înțelegându-se de minune.
Prezentatoarea de televiziune Gabriela Cristea formează un cuplu minunat cu muzicianul Tavi Clonda, cei doi având împreună o fetiță, Victoria.
De altfel, în emisiunea “Te iubesc de nu te vezi”, pe care o moderează, Gabriela Cristea a mărturisit că atunci când s-a îndrăgostit de Tavi Clonda a știut de la bun început că el este alesul și că nu a mai avut ochi pentru altcineva.
„Eu când m-am îndrăgostit de soțul meu, mai puteau să vină încă douăzeci și să-mi facă curte, că nu mă mai interesa. Știam sigur că vreau cu el!
Cum am procedat? L-am luat acasă, el m-a luat pe mine, ne-am căsătorit și am făcut și un copil, cam atât”, a declarat vedeta de televiziune, citată de Libertatea .

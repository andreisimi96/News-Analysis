Foto: gsp.ro Sport
Gigi Becali a vorbit luni, în cadrul emisiunii ”Dosar de politician” despre victoria Simonei Halep de la Roland Garros și a declarat că sportiva a devenit un model pentru el. 
„Eu i-am dat o dată un mesaj, i-am spus «închină-te din nou și le vei bate pe toate» și i-am mai dat o dată un mesaj și i-am spus «folosește-ți harul, tu ai har pe care Dumnezeu ți l-a dat, folosește-l și le vei bate pe toate». Ea mi-a răspuns atunci «mulțumesc!» și atât. 
Nu m-am rugat în viața mea pentru altă persoană în afara familiei mele cum m-am rugat pentru ea. M-am rugat și am vorbit cu Dumnezeu la rugăciune, cum rar am făcut-o când m-am rugat chiar și pentru mine, pentru că așa am simțit. Ceea ce a făcut ea este un semn de la Dumnezeu. O țară mică ca noi, cu posibilitățile pe care le avem, ca să câștige acest trofeu, să fie numărul 1 mondial...”, a declarat Becali. 
”Ea este un model pentru mine, un om de 60 de ani, nu numai pentru tineri. (...) Eu i-am dat telefon lui Meme Stoica și i-am zis «Uite ce îți spun, poate zici că sunt nebun, dar eu la 60 de ani, pentru mine Simona Halep deja a devenit model, eu vreau Liga Campionilor acum”, a mai spus Becali. 

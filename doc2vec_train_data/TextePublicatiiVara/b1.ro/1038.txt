Curtea Constituţională a respins marţi sesizarea preşedintelui Klaus Iohannis privind legea care trece Monitorul Oficial de la Guvern în subordinea Camerei Deputaţilor, afirmă surse din CCR pentru Agerpres.
Proiectul de lege de trecere a Monitorul Oficial de la Guvern la Camera Deputaţilor a fost adoptat de către Parlament în decembrie. 
Monitorul Oficial s-a mai aflat în subordinea Camerei Deputaţilor până în 2012 când pe atunci premierul Victor Ponta a decis mutarea acestuia la Guvern.
Monitorul Oficial a fost în mijlocul unei controverse în iunie 2017 odată cu disputa dintre PSD şi premierul Sorin Grindeanu. Atunci, secretarul general al Guvernului Mihai Busuioc a luat "ostatic" Monitorul Oficial şi a refuzat să publice hotărârile lui Grindeanu.
Acum legea va merge la preşedintele Klaus Iohannis pentru promulgare.

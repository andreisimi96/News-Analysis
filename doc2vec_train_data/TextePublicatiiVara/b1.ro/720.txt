Probleme pentru căpitanul lui Real Madrid, Sergio Ramos , după faultul groaznic prin care l-a scos pe Mohamed Salah din finala Ligii Campionilor cu Liverpool.
Atât spaniolul cât şi familia sa au primit mesaje de ameninţare cu moarte de la fani supăraţi pe faultul comis în finală, fiind nevoiţi să îşi schimbe numerele de telefon.
Mai mult, miercuri în faţa ambasadei Spaniei în Egipt a avut loc o manifestaţie la care au participat şi fani egipteni înarmaţi.
Mohamed Salah, component al echipei Liverpool, s-a accidentat la umăr în urma unui duel pentru balon cu Sergio Ramos , la finala Ligii Campionilor, câştigată cu 3-1 de madrileni. Salah a părăsit terenul în lacrimi, în minutul 31.

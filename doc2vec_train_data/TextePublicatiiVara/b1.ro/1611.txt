Pippa Middleton, sora mai mică a ducesei de Cambridge Kate Middleton, a anunţat oficial că este însărcinată cu primul său copil.
Pippa Middleton, în vârstă de 34 de ani, a făcut anunțul în rubrica sa din revista Waitrose Middleton, dezvăluind că ea şi soţul ei, James Matthews, vor deveni părinţi pentru prima oară.
"Am fost o norocoasă să trec de 12 săptămâni fără greţuri dimineaţa. Am avut o sarcină normală până acum", a declarat Pippa.
Aceasta este o mare amatoare de sport și a vorbit despre cum încearcă să-şi schimbe antrenamentul pentru a fi cât mai potrivit în cele nouă luni de sarcină.
"Am observat cum proporţiile corpului meu se schimbă, dar prin exerciţii şi sport voi reuşi să duc o sarcină sănătoasă şi să mă bucur de o recuperare rapidă după naştere (...) şi mai ales să pot încăpea în blugii mei preferaţi", a spus ea.

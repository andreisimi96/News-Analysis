Foto: 1tv.ge Politică
Adjunctul Secretarului de Stat al SUA pentru Europa şi Eurasia, Wess Mitchell , se va afla luni la Bucureşti, ca parte a unui turneu european care mai include Zagrebul, Praga şi Bruxellesul. Mitchell se va întâlni cu oficiali români şi cu analişti independenţi.
Din partea României, pentru pregătirea vizitei, au lucrat Ana Birchall, viceprim-ministru pentru implementarea parteneriatelor strategice ale României, și Ministerul de Externe.
În 18 iunie, Wess Mitchell ”se va afla la Bucureşti unde va avea întâlniri cu înalţi oficiali şi cu analişti independenţi pe tema securităţii regionale şi cooperării economice. Va conduce delegaţia SUA la cel de-al şasea reuniune a Dialogului de Parteneriat Strategic SUA - România şi va susţine un discurs la Universitatea Bucureşti", anunţă Departamentul de Stat, într-un comunicat. 
Pe 19 iunie, oficialul american se va afla la Zagreb, în Croaţia. În 20 şi 21 iunie, va fi la Praga, în Republica Cehă, iar în 21 - 22 iunie va fi în vizită la Bruxelles.

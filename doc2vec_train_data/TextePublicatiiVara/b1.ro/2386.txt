Gabriela Cristea a dezvăluit ce dietă a ajutat-o să slăbească șase kilograme. 
”În teorie, totul este foarte frumos. De exemplu, azi am sărit peste o masă pentru că aveam treabă în oraș. Teoretic nu trebuie să sari peste mese, pentru că asta e șmecheria. (…) Nutriționista mi-a făcut un regim alimentar care pe mine m-a șocat. Toate lucrurile care îmi plăceau și înainte erau acolo. Eu practic mănânc undeva între 1200 și 1500 de calorii pe zi și mănânc cinci mese, la ore fixe – trei mese principale și două gustări.
De dimineață ar fi trebuit să mănânc o sana împreună cu doi biscuiți de ovăz. După care aveam niște ananas, ca și gustare. Poți să înlocuiești cu kiwi sau pepene. După care, la 1 și jumătate, am avut o salată mare de ton tradițională: ton, ulei de sâmburi de struguri, lămâie, beau foarte multă apă cu lămâie. Beau lămâie dimineața pe stomacul gol și n-am mai avut probleme de gastrită vreodată. O sălățoaie, cu porumb, cu castravete, cu tot ce trebuie. Acum, la 16, aveam niște migdale. Iar seara am mămăligă cu brânză.
Slăbesc undeva între 800 de grame și 1 kilogram pe săptămână. Dacă exagerez și sar calul, într-o săptămână pot să slăbesc și 500 de grame. Sâmbăta și duminica mănânc lucruri mai sofisticate: creveți la grătar, pește cu broccoli. (n.r. Am dat jos) undeva pe la 6 kilograme și aș mai vrea încă pe atât”, a explicat Gabriela Cristea , pentru revista VIVA!.

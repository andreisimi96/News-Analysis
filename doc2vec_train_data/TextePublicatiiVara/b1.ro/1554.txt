Tragedie într-o familie de moldoveni stabilită în Israel. Fetița lor, în vârstă de doar un an și două luni, a fost omorâtă de una dintre îngrijitoarele de la grădiniță.
Inițial s-a crezut că fetița a murit din cauze naturale, dar înregistrările de pe camerele de supraveghere au arătat sfârșitul groaznic de care a avut parte.
Îngrijitoarea a luat-o cu forţa pe fetiţă şi a aruncat-o pe o saltea ce se afla pe podea, apoi a acoperit-o cu o pătură şi s-a culcat peste ea.
Tragedia a avut loc pe 16 mai, dar abia acum au ieșit la iveală detaliile cutremurătoare.
Suspecta este o femeie din Ucraina, care are permis de şedere temporară în Israel, notează publika.md . Ea a fost reţinută, alături de directoarea grădiniţei şi doi educatori.
“Cel care a făcut asta cu fetiţa mea nu este om, este un monstru, un monstru adevărat. Vreau să-şi petreacă tot restul vieţii în închisoare şi să simtă ceea ce simt şi eu. Nici până acum nu pot să cred că cruzimea cuiva ne-a despărţit de fiica noastră. Şi cel mai groaznic este că acest lucru se putea nu doar cu Yasmine, dar cu oricare alt copil!”, a spus Dorina Vintea, mama fetiţei.

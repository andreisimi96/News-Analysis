Mii de susținători ai partidului populist-naționalist Alternativa pentru Germania ( AfD ) au participat, duminică, la un marș de protest îndreptat împotriva politicii imigraționiste a cancecelarului Angela Merkel .
Beatrix von Storch, exponentă proeminentă a AfD , le-a declarat participanților la marș că "domnia islamului în Germania este pur şi simplu nocivă".
Ea a vorbit şi despre fotbalistul Mesut Ozil, cetăţean german,  despre care a spus că "în pofida paşaportului german nu este german". Ozil a fost criticat pentru că s-a întâlnit şi i-a dat un autograf pe un tricou preşedintelui turc Recep Tayyip Erdogan, scrie Agerpres, citând DPA.
Protestatarii au afișat, la fel ca la alte manifestanţii anti-islam anterioare, bannere cu mesaje precum ”Fără Islam in Germania ” și ”Merkel trebuie să plece”.
Un număr impresionant de poliţiști a fost mobilizat pentru a-i separa pe naționaliști de grupuri de contramanifestanţi pe traseul marşului lor prin Berlin .

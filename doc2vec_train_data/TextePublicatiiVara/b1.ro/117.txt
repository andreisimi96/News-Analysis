Criza politică din Italia pare să fie departe de a se termina.
Premierul desemnat, Giuseppe Conte , a renunţat duminică la formarea unui guvern.
Conte, un jurist de 53 de ani fără experienţă politică, i-a transmis preşedintelui Sergio Mattarela lista de miniştri, dar Mattarela a respins candidatul propus pentru Ministerul Economiei, pe economistul eurosceptic de 81 de ani, Paolo Savona.
Înainte ca întâlnirea dintre cei doi să se încheie, liderul Ligii Nordului, Matteo Salvini, a declarat că singura opţiune rămasă este organizarea de noi alegeri parlamentare, cel mai probabil la sfârşitul acestui an, scrie news.ro, citând BBC.

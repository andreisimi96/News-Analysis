Foto: Inquam Photos / George Calin Eveniment
Wess Mitchell , adjunctul secretarului american de stat pentru probleme europene și eurasiatice, aflat în România în aceste zile, ar fi avut o întâlnire cu președintele PSD Liviu Dragnea . 
Discuția dintre emisarul lui Donald Trump și liderul social-democraților nu a avut caracter oficial și s-ar fi desfășurat într-un hotel din București, potrivit unor surse citate de PSNews.ro. 
Aceleași surse menționează că un subiect care ar fi putut fi abordat de cei doi este cel al legii off-shore, amânată de patru luni în Camera Deputaților. 
Wess Mitchell s-a întâlnit luni cu mai mulţi oficiali români şi analişti independenţi, ocazie cu care a lăudat instituțiile anticorupție și sistemul judiciar din România.
Marți dimineață, adjunctul secretarului american de stat pentru probleme europene și eurasiatice a fost primit la Palatul Cotroceni de președintele Klaus Iohannis. (Detalii AICI ) 

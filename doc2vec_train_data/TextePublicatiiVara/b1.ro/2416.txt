Primaria Capitalei a publicat anuntul pentru achizitia primelor 100 de locuinte din pachetul de 600 de unitati locative destinate personalului medical din spitalele aflate in subordinea Administratiei Spitalelor si Serviciilor Medicale Bucuresti
Astfel, Primaria Municipiului Bucuresti intentioneaza sa achizitioneze un numar de 600 de unitati locative pentru personalul medical care isi desfasoara activitatea in cadrul spitalelor aflate in administrarea primariei, prin  Administratia Spitalelor si Serviciilor Medicale Bucuresti (ASSMB)
Achizitionarea locuintelor de serviciu vine ca urmare a aprobarii de catre Consiliul General, prin HCGMB  253/04.05.2018 , a proiectului propus de Primarul General, Gabriela Firea. Necesarul de locuinte a fost stabilit in baza cererilor depuse de catre personalul medical la ASSMB.
Locuintele de serviciu vor fi achizitionate in mai multe etape.
In prima etapa, pana la sfarsitul lunii iunie, vor fi achizitionate 100 de unitati locative astfel: 10 unitati locative cu o camera, 70 de unitati locative cu 2 camere si 20 de unitati locative cu 3 camere.
In a doua etapa vor fi achizitionate un numar de 250 de unitati locative, pana la sfarsitul lunii octombrie, urmand ca pana la sfarsitul lunii decembrie sa fie achizitionate alte 250 de unitati locative.
Mentionam ca anuntul a fost publicat pe site-ul PMB  www.pmb.ro la rubrica anunturi in data de 14.06.2018.

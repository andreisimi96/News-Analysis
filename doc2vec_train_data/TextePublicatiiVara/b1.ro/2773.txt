Propunerea președintelui Klaus Iohannis la șefia SIE este una extrem de controversată. Gabriel Vlase , pe lângă apropierea vădită de Liviu Dragnea și PSD, pare a fi un plagiator.
În presă au apărut informații conform cărora teza acestuia de doctorat, susținută în 2010, la Academia Naţională „Mihai Viteazul” a SRI, în urma căreia a obţinut titlul de Doctor în Ştiinte Militare şi Informaţii, este în mare parte copiată.
”Nu neg, dar, în 99% din cazuri, am o construcţie cinstită care s-a răsfrânt asupra activităţii mele”, a spus Vlase pentru Newsweek.
Potrivit sursei citate, Vlase a plagiat zeci de paragrafe în teza de doctorat cu titlul „Studiu cu privire la o strategie de securitate modernă pentru Europa de Sud-Est”.
În acest context, jurnalistul inpolitics.ro Bogdan Tiberiu Iacob avansează un scenariu interesant: “La nivelul SRI se știe cu precizie, din capul locului, cine și cum plagiază, existînd o bază de date care e folosită prompt, în caz de nevoie.”
Mai exact, dacă un personaj este pe punctul de  afi numit într-o funcție mare, SRI scoate de la naftalină, prin anumiți jurnaliști, teza plagiată. Dacă scandalul nu se propagă, iar respectivul obține votul de încredere al Parlamentului, mare parte a problemei e ca și rezolvată.
Pe de altă parte, poziția președintelui Iohannis e cunoscută deja, pe acest subiect: Șeful statului a spus clar că orice plagiator trebuie să plece din funcție.
Rămâne de văzut cum va gestiona Iohannis acest caz. Mai are cîteva zile la dispoziție pentru a retrage propunerea pentru SIE.
“În cazul în care nu o face, se cheamă că Vlase a fost ”grațiat” la nivel înalt, și chestiunea plagiatului se va închide definitiv”,  conchide jurnalistul incoplitics.ro.

Ludovic Orban , președintele PNL a precizat că va cere sprijinul oricărui „parlamentar care mai are o urmă de bun simţ”, inclusiv celor din PSD , pentru susţinerea moţiunii de cenzură.
„Noi solicităm susţinerea moţiunii de cenzură a PNL de către orice partid politic, grup parlamentar sau parlamentar individual care mai are o urmă de bun simţ şi de conştiinţă şi de dragoste faţă de România şi care înţelege că drumul pe care Dragnea şi camarila lui duc România este un drum care duce spre nicăieri. Cerem acum la toţi, indiferent cum se cheamă, cărei grupări aparţin, inclusiv individual parlamentarilor din PSD le vom cere susţinerea în cazul în care vor avea curajul să o facă", a declarat Orban, citat de Hotnews.
Momentan data la care va fi depusă moţiunea de cenzură nu a fost stabilită.
„O vom depune atunci când vom avea convingerea că avem maximum de şanse", a explicat liderul PNL .

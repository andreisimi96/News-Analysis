Black Cube a fost zguduită din temelii după arestarea celor doi angajați care desfășurau activități de spionaj împotriva șefei DNA, Laura Codruța Kovesi. Mulți angajați au demisionat imediat după ce Ron Weiner și David Geclowicz au fost arestaţi în România.
”Când scandalul din România a devenit public, mai mulți angajați din divizia corporate au plecat. S-a produs o ruptură în firmă și mai mulți oameni au demisionat aproape imediat”, a declarat un angajat al companiei pentru postul american NBC.
Ron Weiner și David Geclowicz au fost condamnați la câte 2 ani si 8 luni de închisoare cu suspendare pentru că au accesat ilegal adresele de e-mail ale unor apropiaţi ai procurorului şef DNA.
Black Cube a devenit în SUA un subiect de interes, mai ales după apariția acuzațiilor că ar fi fost implicată într-o campanie de discreditare a înțelegerii cu Iranul.

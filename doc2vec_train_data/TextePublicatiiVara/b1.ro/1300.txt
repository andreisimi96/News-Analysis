Masivul Bucegi Un turist american care a dispărut la scurt timp după ce s-a lansat cu parapanta de pe Vârful Caraiman este căutat, miercuri, de salvamontişti şi jandarmi.
Doi însoţitori ai acestuia, un american şi un neozeelandez, care şi ei s-au lansat cu parapanta, au sunat la 112 şi au anunţat că, în vreme ce ei au aterizat, prietenul lor a dispărut.
Pentru găsirea bărbatului, la nivelul Jandarmeriei Montane şi al Salvamont Buşteni, s-au format echipe care au început căutările.
Reprezentanţi ai Jandarmeriei spun că operaţiunea este dificilă pe de o parte din cauza locului accidentat, dar şi având în vedere aria foarte mare de căutare, scrie Observator.tv.

Actriţa Emilia Popescu a comentat scandalurile sexuale care se ţin lanţ în ultimul timp de industria cinematografică. Ea a povestit că nu a avut parte niciodată de astfel e situații și are o explicație despre modul cum ar putea fi evitate.
„Cred că a fost pornit tot scandalul ăsta, cred că a fost o chestie politică de plătit nişte poliţe cu acest producator şi mai cred că atunci când cineva este agresat trebuie să aibă curajul să vorbească atunci. Peste 20 de ani?! Să spui ce ţi s-a întâmplat?!
Sunt perfect de acord , înţeleg, dar lucrurile sunt un pic duse în extrem, adică dacă orice compliment poate fi luat drept agresiune , dacă orice glumă….. păi trebuia să fie lumea noastră…., trebuia să fim toţi la puşcărie (râde) e puţin…… E corect să iei atitudine atunci când e cazul şi când ţi se întâmplă , când ţi se întâmplă! Ştiu că există frică, ştiu că există frica de a nu fi crezută, ştiu ! sau crezut, cunosc! Dar e târziu peste zeci de ani, e târziu.
Nu am avut monstru nu, chiar monstru nu! Oameni care mi-au făcut “complimente” , sigur. Că s-a întâmplat ceva sau ca nu s-a întâmplat ceva, pentru că eu nu am răspuns acestor “complimente”, n-aş vrea să merg atât de departe, poate ca da.. Nu , hai monstru nu. Chiar nu. (râde) Oameni normali care şi-au încercat şi ei norocul (râde).”, a spus Emilia Popescu pentru Mediafax.
Emilia Popescu este una dintre cele mai iubite actriţe din România. A făcut senzaţie pe scenă, alături de Ştefan Bănică Jr. şi a participat la concursul „Dansez pentru tine”, în calitate de jurat.

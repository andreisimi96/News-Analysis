Klaus Iohannis a declarat că o decizie a CCR nu poate fi discutată prin referendum, ci, prin referendum, pot fi discutate problemele din punct de vedere al construcției statului.
"Este, sigur, o discuție care se poate purta, dacă se impune sau nu un referendum. Aici apar anumite riscuri. O decizie a CCR nu poate fi discutată prin referendum. Prin referendum pot fi discutate problemele din punct de vedere al construcției statului. Statul are o abordare clară: independența procurorilor și nesubordonarea politicului. Acest lucru este foarte bine ancorat în legislația românească și nu cred că trebuie supus acum unei consultări populare. Dar, sigur, vedem că sunt tot mai mulți politicieni care pun sub semnul întrebării anumite aspecte ale independenței justiției și sigur că poate fi organizat un referendum", a precizat președintele Klaus Iohannis .
Această reacţie vine după ce mai mulți politicieni l-au îndemnat pe Klaus Iohannis să apeleze la un referendum privind justiția în urma deciziei Curţii Constituţionale privind obligativitatea preşedintelui de a da curs cererii ministrului Justiţiei privind revocarea procurorului-şef DNA, Laura Codruţa Kovesi.

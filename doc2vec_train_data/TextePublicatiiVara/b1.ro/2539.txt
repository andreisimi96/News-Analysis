DJ Fontana , bateristul legendarului Elvis Presley, a murit în somn, la vârsta de 87 de ani. Rudele l-au găsit fără suflare. Vestea morții sale a îndurerat o lume întreagă. 
”Tatal meu a murit in somn, fara durere. Va rugam sa ne respectati intimitatea in aceasta perioada. Va multumim pentru rugaciunele voastre si pentru dragostea pe care ne-ati transmis-o”, a scris fiul său, David Fontana, pe internet.
Timp de aproape 15 ani, DJ Fontana a făcut parte din trupa iniţială a "Regelui", alături de Scotty Moore.
A fost omul din spatele lui Elvis la aproape toate concertele live din perioada 1954-1957, plus la înregistrările din studiouri din perioada 1956-1968. De asemenea, a apărut şi în câteva filme artistice alături de Presley, precum Loving You, Jailhouse Rock şi King Creole.

Curajul primarul PSD din localitatea maramureşeană Cavnic, Vladimir Petruţ, de a critica organizarea unui miting în Piaţa Victoriei şi a îl numi pe Liviu Dragnea un penal, a provocat mare supărarea în rândul liderilor PSD .
Senatorul Liviu Pop , fost ministru al Educaţiei, s-a lansat într-o serie de critice puternice la adresa acestuia spunând că primarul trebuie să demisioneze dacă nu îi convine că trebuie să vină la miting.
"Dacă ai demnitate, demisionezi când nu eşti mulţumit. Demisionezi de la un loc de muncă nesatisfăcător şi cauţi altceva sau chiar încerci o reconversie profesională, demisionezi dintr-un partid care simţi că nu te reprezintă şi eşti liber să mergi spre altă formaţiune sau, dacă eşti cu adevărat extrem de stăpân pe tine, rămâi independent şi îţi joci singur cărţile. (...) Vladimir Petruţ, primarul de Cavnic, ales cu sigla PSD în spate la alegerile locale din 2016, latră azi şi linge mâine, azi se dezice de PSD şi mâine se răzgândeşte… şi în tot acest timp poartă diverse negocieri aşteptând să vadă cine oferă mai mult. Cred că este inutil să spunem cine procedează în acest fel", a scris, pe Facebook, Liviu Pop .
Liviu Pop a susţinut că prin afirmaţiile sale nu a urmărit decât să îşi facă imagine.
"Vladimir Petruţ se simte pe val, pentru că o mână de susţinători #rezist îl aplaudă, în timp ce alţii, care speră să ajungă mai sus decât ar putea ajunge, spun că îl vor face candidat. Candidat la ce? Candidat unde? Am învăţat că e mult mai simplu să ataci decât să construieşti, e mult mai uşor să acuzi un program gândit de alţii decât să gândeşti tu propriul program. Oameni ca Vladimir Petruţ nici măcar nu merită atenţia noastră, pentru că a dovedit încă o dată că nu îi pasă de căvnicari şi nu are niciun respect pentru cei care i-au întins o mână, singurul lucru de care pare să-i pese este propria lui imagine. O imagine despre care nici măcar nu merită să vorbesc….", a mai transmis Pop.
Vladimir Petcuţ a devenit viral în mediul online după ce, invitat la o televiziune locală, a afirmat că, în opinia sa, mitingul PSD de la Bucureşti este organizat ”pentru penalul de Liviu Dragnea” care vrea să arate câtă lume îl susţine şi ce popularitate are. (Detalii AICI )

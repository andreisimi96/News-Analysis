Geamul unui avion cu 211 de persoane la bord s-a spart în timpul zborului din China spre Vietnam, pilotul întorcându-se de urgență pe aeroportul de pe care a decolat.
Pasagerii aflați la bordul aeronavei au anunțat că aeronava Beijing Capital Airlines a fost obligată să se întoarcă după ce au apărut fisuri în parbrizul din cabina de pilotaj, însă conducerea companiei aeriene a spus că a fost vorba de un geam din dreptul unor pasageri.
Astfel, zborul JD421, efectuat cu un avion Airbus A321, cu destinația Nha Trang, din sudul Vietnamului, a revenit în orașul Hangzhou, la aproximativ o oră după decolare.
În compensație, pasagerii au primit 400 de yuani, echivalentul a 47 de lire, iar unii dintre ei au refuzat să se îmbarce într-un alt avion susținând că suma pe care au primit-o a fost prea mică și compania aeriană nu și-a cerut scuze.
Citeşte mai multe despre:   China

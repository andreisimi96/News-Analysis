În ciuda faptului că Florin Bratu a reuşit să ridice moralul în vestiarul lui Dinamo după ce situaţie se aproapria de implozie în urma ratării calificării în play-off, situaţia nu este tocmai una bună.
GSP susţine că la ultimul meci din play-out dintre Dinamo şi Sepsi, Florin Bratu şi Ivan Pesic au fost foarte aproape să se ia la bătaie.
Totul după ce Bratu i-a reproşat mai multe greşeli în timpul primei reprize, iar fotbalistul a replica înjurându-l în limba sârbă. 
La cabine, tehnicianul de 38 de ani l-ar fi chestionat pe jucătorul său, care s-ar fi apropiat amenințător de antrenor. Contactul dintre cei doi ar fi fost evitat după ce au intervenit restul jucătorilor.
"Am țipat eu la el în timpul primei reprize și a zis nu știu ce în sârbește. La pauză, i-am atras atenția că am înțeles pe sârbește și să nu se mai repete, pentru că data viitoare mă supăr.
L-am pus pe Palici să traducă, el stătea cuminte pe scaun, nu s-a ridicat. A înțeles mesajul meu și s-a potolit. Nici vorbă de bătaie, să fim serioși. Îl mai băgam să joace în repriza a doua dacă ar fi fost vorba de așa ceva?", a afirmat Florin Bratu despre conflict.
Antrenorul dinamovist a recuscut la rândul lui că are scăpări în care îi mai înjură pe fotbalişti.
"Eu sunt un antrenor mai vulcanic, mai coleric și îmi mai scapă și câte o înjurătură la meciuri, doar că nu înjur pe cineva anume. Nu suntem nici la teatru, nici la biserică, există concurență, competiție, stres, nervi, iar eu îmi doresc să fim la un nivel ridicat. Normal că mai scapă și câte o înjurătură", a recunoscut Bratu.

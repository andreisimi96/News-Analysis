Fostul membru PSD Victor Stan s-a stins din viață, anunțul fiind făcut de fostul ministru al Transporturilor, Miron Mitrea .
„A murit Victor Stan . Un luptător. A luptat și cu cancerul. Lupta asta a pierdut-o astăzi. Bărbate, o să îmi lipsești. Încearcă să te odihnești. Meriți”, a scris Mitrea pe pagina sa de Facebook .
Victor Stan a fost membru al Partidului Social Democrat, el făcând parte din Comisia pentru Relații cu Organizații Neguvernamentale și alți parteneri sociali și președinte al Comisiei Transporturi și Infrastructură Urbană. De zece ani el era Consilier General al Municipiului București, scrie antena3.ro.

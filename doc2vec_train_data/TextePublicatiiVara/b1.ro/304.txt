Cartofii pot fi o garnitură perfectă, dar pot fi mâncați și simpli, alături de o salată.
Dar dacă dorești să-ți surprinzi musafirii cu bniște cartofi delicioși, îți prezentăm mai jos o rețetă cu care nu vei da greș, scrie likeachef.biz.
Vei avea nevoie de un kilogram de cartofi noi, de 3-4 căței de usturoi, de 3 linguri de ulei, de sare și de piper. Spală și curăță toți cartofii. Cartofii mai mari pot fi tăiați în jumătate sau în sferturi. Toacă usturoiul la presă sau direct cu un cuțit. Pune într-un vas uleiul, condimentele, usturoiul și desigur cartofii și amestecă toate produsele între ele.
Acum pune compoziția într-o pungă. pune punga într-o tavă și dă tava la copt într-un cupător setat la 200 de grade, pentru aproximativ o oră. Dacă vrei să-ți iasă niște cartofi rumeni, taie partea de sus a pungii cu zece minute înainte să îi scoți din cuptor.
Dacă vrei să obții pentru cartofii tău un gust și mai intens poți folosi 2 amestecuri la fel de simple ca până acum.
Poți să faci cartofi țărănești, pentru care vei avea nevoie de un kilogram de cartofi 3 linguri de ulei, 10 căței de usturoi, jumătate de ardei iute, un praf de boia, piper negru și sare.
Taie ardeiul iute rondele și ai grijă să nu rămână semințe după asta, toacă usturoiul și amestecă toate ingredientele. Condimentează după gust și coace-i exact ca în rețeta de mai sus. Nu uita de trucul pentru cartofii crocanți.
Sau de asemenea, mai poți pregăti și cartofi picanți. Pentru aceștia vei avea nevoie de un alt kilogram de cartofi, de 4 linguri de ulei de măsline, de 2 linguri de sos de soia, de 1 lingură de iere, de jumătate de lingură de muștar boabe, de jumătate de linguriță de boia, și de o linguriță de sare.
Combină toate ingredientele între ele și în cazul în care mierea a devenit mai groasă o poți topi la baie de aburi. Acum adaugă cartofii curățați și spălați. Rețeta de coacere se repetă ca până acum.
Partea cea mai bună în cazul pungii de copt este faptul că la final cuptorul nu va trebui curățat.

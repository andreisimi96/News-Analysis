O fetiță de șase ani din Arad a condus o camionetă pe câmp, încurajată de tatăl ei să apese mai tare pedala de accelerație. Tot tatăl ei a fost cel care a transmis în direct pe Facebook scena revoltătoare, informează Libertatea. 
În imagini se poate vedea cum fetița abia ajunge cu picioarele la pedalele camionetei și abia vede pe unde circulă, în timp ce tatăl ei se afla pe scaunul din dreapta. 
Potrivit mamei copilei, nu este pentru prima dată când fetița este lăsată să conducă mașina și nici măcar tatăl fetei nu ar avea permis de conducere. 
Imaginile cu minora la volan fimată de propriul tată vin în contextul în care, în urmă cu nici două săptămâni, nouă români au murit în Ungaria, într-un accident produs în timp ce șoferul făcea Live pe Facebook atunci când conducea.
Citeşte mai multe despre:   Arad

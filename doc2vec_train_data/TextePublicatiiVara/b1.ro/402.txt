Foto: gov.ro Politică
Premierul Viorica Dăncilă a anunțat miercuri că rezultatele obținute de fiecare minister vor fi evaluate la un an și jumătate de la preluarea guvernării, informează Agerpres. 
"Vom face o evaluare, se face o evaluare săptămânală, atunci când vom vedea că cineva rămâne în urmă, vom încerca să-l impulsionăm ca să-i ajungă din urmă pe ceilalţi. (...) O să facem o evaluare la un an şi jumătate de guvernare, o să facem evaluarea guvernării şi atunci vom vedea rezultatele guvernării pe fiecare minister în parte şi, bineînţeles, per ansamblu, rezultatele guvernării şi a Guvernului", a declarat premierul. 
Dăncilă a mai spus că nu s-a pus încă problema plecării vreunul ministru din Executiv. 
Viorica Dăncilă s-a aflat miercuri, în județul Vrancea, unde a participat la punerea în funcţiune a Staţiei de Pompare şi Repompare 5 Haret (SRP5) din Amenajarea complexă Rugineşti-Pufeşti-Panciu (Vrancea), care va iriga culturile cu apă din canalul Siret-Bărăgan. La inaugurare au fsot prezenți și ministrul Agriculturii Petre Daea și președintele ConsiliuluiJudețean Vrancea, Marian Oprișan. 

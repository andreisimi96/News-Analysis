Trei pakistanezi care intenţionau să intre ilegal în România au fost descoperiți de polițiștii de frontieră din Calafat ascunşi printre pepeni în compartimentul de marfă al unui camion..
Acționând în baza unei analize de risc, echipa comună de control formată din polițiști de frontieră români şi bulgari a efectuat un control amănunţit asupra mijlocului de transport. În interiorul compartimentului de marfă au fost descoperite ascunse, printre pepeni, trei persoane de sex masculin.
În cadrul cercetărilor preliminare, poliţiştii de frontieră au stabilit că cei în cauză sunt cetăţeni pakistanezi, doi bărbaţi, în vârstă de 20 de ani, respectiv 31 de ani şi un minor, în vârstă de 15 ani, scrie hotnews.ro .
La cercetări, cele trei persoane au declarat că s-au urcat în autocamion pe teritoriul Greciei şi intenţionau să ajungă în Germania, la rude.
Șoferul polonez a declarat că nu are cunoştinţă despre modul cum au ajuns pakistanezii în autovehicul.

Anamaria Prodan simte foarte tare lipsa mamei sale, care s-a stins din viață în luna aprilie. Deși încearcă să-și continue viața, impresara nu poate trece peste faptul că nu o mai are lângă ea pe cea care i-a dat viață. 
Iar acest lucru se vede și din postările pe care fiica interpretei de muzică populară le face pe internet. 
Aflată în Statele Unite, alături de sora ei, Anca, Anamaria Prodan a publicat un mesaj emoționant pe o rețea socială, alături de mai multe imagini cu mama ei.
Într-una dintre fotografii Anamaria apare ținându-se de mână cu mama ei, informează Libertatea. 
“Așa m-a ținut ea de mână de când m-am născut… MAMA MEA… MINUNEA MEA DE MAMA… Te iubesc, inima mea ….. #ionelaprodan #anamariaprodan #îmi iubesc mama #cea mai bună mamă”, a notat impresara.
O altă fotografie publicată de Anamaria Prodan este un extras dintr-un ziar mai vechi, cu un interviu acordat de Ionela Prodan .
Ionela Prodan a murit pe 16 aprilie, la vârsta de 70 de ani. 

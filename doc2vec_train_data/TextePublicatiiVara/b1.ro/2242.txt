Bitcoin a scăzut până la 6.450 de dolari, înregistrând o scădere de peste 6%, reprezentând cel mai scăzut nivel din februarie.
De asemenea, preocupările investitorilor privind viabilitatea criptomonedei pe termen lung au revenit, în condițiile în care s-a înregistrat o pierdere de peste 50% în acest an, informează Știripesurse.
Bitcoin înregistrase în decembrie 2017 un nivel record de 19.511 dolari.
Se vehiculează că scăderea bruscă a valorii criptomonedei are de-a face cu seria de vești proaste, ca atacul cibernetic asupra unei platforme sud-coreene de weekend trecut, care pare să aibă ca rezultat pierderea unui număr necunoscut de monede digitale.
„Nu consider că acest lucru s-ar datora unei anumite știri, aceasta fiind doar tendința generală descendentă după creșterea din 2017. O mulțime de oameni care au cumpărat bitcoin la prețul de 9.000 de dolari în aprilie, își dau seama că nu își vor recupera investiția curând și încearcă în schimb să iasă din piață”, a declarat Kyle Samani, managing partner la Austin, crypto hedge fund Multicoin Capital, din Texas.

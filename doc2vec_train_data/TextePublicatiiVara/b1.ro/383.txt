Scriitorull şi jurnalistul Dan Alexe susţine că Victor Ponta este "e la fel de vinovat ca şi Dragnea de deriva morală şi instituţională care s-a agravat în România de la ratatul puci parlamentar din 2012 încoace", informează epochtimes-romania.com. 
Totodată, acesta le amintește celor care îl apreciază pe Ponta că "doar pentru că, neavând alt debuşeu pentru a rămâne în atenţie şi a scăpa de puşcărie, nocivul manipulator s-a apucat să tragă în Dragnea, fostul lui stăpân".
Dan Alexe amintește și faptul că fostul premier are cetăţenia sârbă şi este consilier al președintelui sârb, Aleksandr Vucic, și îl acuză pe Ponta că ”minte, inclusiv la Bruxelles”. 
"Ponta, omul lui Ghiţă, are cetăţenia sârbă şi este consilier al lui Aleksandr Vucic, autoritarul preşedinte sârb, încă din 2016.
Fostul candidat al PSD-ului la preşedinţie, acum cetăţean sârb, Victor Ponta cu rânjetul lui fals de liftier (şi tot atâtea capacităţi intelectuale), e în stare să se dea cu oricine, numai ca să scape de puşcărie, pentru că şi el e sub cercetare.
L-am auzit cu urechile mele la Bruxelles, în martie la congresul euroscepticilor din ECR, minţind că el a fost întotdeauna un om de dreapta. Mâine o să anunţe că e ecologist, de fapt. Fugarul escroc Ghiţă, de la Belgrad, finanţatorul lui Ponta, are un dosar cât Casa Poporului despre acest rânjitor cu sclipiri psihedelice în ochelari", a scris Dan Alexe , pe Facebook. 
Victor Ponta și-a lansat luni partidul Pro-România. La eveniment au fost prezenţi mai multi foști miniștri din Guvernul Ponta, inclusiv Ecaterina Andronescu. 

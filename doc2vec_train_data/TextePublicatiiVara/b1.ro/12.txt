Anumite roci de pe Planeta Marte , care s-au format pe fundul lacurilor, ar fi cele mai bune locuri în care cercetătorii să caute dovezi fosile ale existenței vieții în trecut.
Un nou studiu, care face lumină în cazul locurilor unde pot fi conservate fosile, ar putea ajuta la căutările de urme de microbi pe Marte . Aceștia ar fi existat pe Marte acum aproximativ patru miliarde de ani, scrie playtech.ro .
O echipă de cercetători a determinat că rocile sedimentare alcătuite din noroi compactat sau din lut au șanse mari să conțină fosile. Acestea sunt bogate în fier și în siliciu, acestea contribuind la conservarea fosilelor.
Acestea s-ar fi format acum 3-4 miliarde de ani, când suprafața planetei era bogată în apă. Rocile sunt conservate mult mai bine decât cele de pe Pământ cu vârste similare. Asta e o consecință a faptului că Marte nu are mișcări tectonice, care pot distruge rocile și fosilele, de-a lungul timpului.

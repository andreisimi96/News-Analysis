Mașinile diesel creează adevărate polemici în Europa, mai multe state europene, printre care şi România, riscând să fie sancţionate de Comisia Europeană pentru că nu au luat măsuri clare pentru reducerea a poluării în marile orașe.
Dacă acest lucru se va întâmpla, sancțiunile pe care le vor primi statele ar putea fi foarte dure. Mai mult, există riscul ca unele dintre țări să fie obligate să limiteze accesul vehiculelor diesel în orașele foarte mari, acolo unde gradul de poluare depășește cu mult limitele admise.
În aceste țări sunt incluse și Germania, Italia, Franța, Marea Britanie și România.
Astfel, În Roma vor fi interzise maşinile diesel în centru începând cu anul 2024. În Germania, autoritățile sunt pe cale să ia aceleași măsuri după ce justiția germană a permis orașelor să interzică automobilele pe motorină, scrie playtech.ro.

O ploaie torențială a provocat haos, duminică după-amiază, în Alba Iulia . Sistemul de canalizare din oraș nu a făcut față cantității mari de apă, astfel că multe străzi intens circulate, dar și din zona turistică au fost inundate, informează Mediafax. 
Cea mai afectată zonă a fost cea cunoscută drept Oraşul de Jos, de la ieşirea spre municipiul Sebeş, unde apa de pe carosabil a depășit 20 de centrimetri. 
Probleme au fost și în zona turistică a oraşului, unde canalizarea a refulat. 

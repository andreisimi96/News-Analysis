Rizlaine Boular, o femeie de 22 de ani a fost condamnată la închisoare pe viaţă în Londra pentru planificarea unui atentat la British Museum.
Tânăra plănuise, după ce a fost împiedicată de poliţie să se alăture logodnicului său în Siria când avea 16 ani şi cu care voia să comită un atentat sinucigaş "ţinându-se de mână",  să atace cu arme de foc şi grenade muzeulul londonez în perioada de afluenţă de public.
De asemenea, în același plan au fost implicate și mama si sora mai mică a acesteia, informează Agerpres.
Mama sa, Mina Dich, 44 de ani, a fost condamnată la 11 ani şi nouă luni de închisoare, dintre care cinci cu suspendare, iar sentința  surorii ei va fi cunoscută la o dată ulterioară.
Cele trei și-au recunoscut faptele când au fost areste pe 27 aprilie.
„Cele trei femei erau pline de ură şi de o ideologie toxică şi erau hotărâte să comită un atentat. Dacă ar fi reuşit, ar fi putut provoca moartea sau rănirea gravă a unor persoane", a subliniat vineri un oficial al poliţiei londoneze, Dean Haydon, într-un comunicat.
Citeşte mai multe despre:   Londra

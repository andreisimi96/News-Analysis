Ivar Mountbatten , unul dintre verii reginei Elizabeth a II-a, se va însura în vara anului acesta, la reşedinţa sa din Devon, cu partenerul său de viaţă, James Coyle , în vârstă de 56 de ani.
Astfel, această căsătorie va fi prima nuntă LGBT din familia regală britanică, informează zf.ro.
Ce este și mai îndepărtat de tradițiile familiei regale este faptul că Mountbatten va fi condus la altar de fosta sa soție Penelope Anne Vere Thompson , cu care are trei copii și cu care a fost căsătorit timp de 16 ani.
Însă, abia în 2016, Mountbatten a făcut public faptul că este homosexual. Partenerul său de viaţă este un angajat al unei companii aeriene.
Viitorul soţ al lordului Mountbatten nu va prelua şi titlul nobiliar al acestuia, care este unul moştenit. Ivar Mountbatten este descendent direct al împărătesei Ecaterina a II-a a Rusiei şi al poetului Aleksandr Puşkin și al reginei Victoria, făcând parte din familia regală britanică.

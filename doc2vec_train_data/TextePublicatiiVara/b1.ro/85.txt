Foto: evz.ro Eveniment
Un tânăr de 28 de ani din localitatea vasluiană Tutova a ajuns la Spitalul din Bârlad, după ce a fost înjunghiat de către o femeie, în casa acesteia.
Din primele cercetări se pare că bărbatul era chiar amantul femeii, care are 50 de ani. Aceasta a fost prinsă în fapt de către soț și, ca să lase impresia că nu are nicio legătură cu tânărul, a început să strige ”viol, viol!” și l-a înjunghiat pe acesta. Ulterior, băiatul a luat bătaie și de la soțul femeii. 
Polițiștii sosiți la fața locului au întocmit un dosar penal pentru loviri și alte violențe pe numele femeii și tentativă de viol pe numele tânărului, pentru că femeia l-a acuzat de viol, ca să-şi justifice atacul ucigaş, notează observator.tv.
După incident, în loc să meargă la spital, amantul a mers la... cârciumă! Un prieten de pahar a fost cel care l-a sfătuit să meargă, totuși, la medic, notează Mediafax. 

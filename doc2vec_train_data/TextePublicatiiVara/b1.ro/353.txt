Lumea lui Banciu
Lumea lui Banciu
Radu Banciu a comentat în ediţia de marţi seară a emisiunii Lumea lui Banciu afirmaţiile politologului Alina Mungiu Pippidi care i-a criticat pe cei care ironizează gafele premierului Viorica Dăncilă, numindu-i "mizerabili".
"Nu pot fi comparaţi oamenii de pe stradă cu doamna Dăncilă. Nu e nicio ruşine, doamna Pippidi, dacă cei care o înjură pe Viorica Dăncilă sunt agramaţi. Nu e o ruşine pentru că ei nu sunt în postura de a conduce un guvern. 
Doamna Dăncilă este în această poziţie în care se face de râs nu numai prin modul în care vorbeşte ci şi prin modul în care face. Doamna Dăncilă ratează la ambele categorii: şi atunci când vorbeşte şi nu face şi atunci când face şi de fapt tot nu face. Ea este criticabilă fără nicio problemă.
Am ajuns să nu mai putem critica pe doamna Dăncilă după ce face asemenea dezacorduri şi practic mutilează limba română în asemenea mod? Sigur, cei care o înjură ar putea fi foarte departe de standardele Academiei Române sau măcar de o limbă română curată", a comentat Radu Banciu .

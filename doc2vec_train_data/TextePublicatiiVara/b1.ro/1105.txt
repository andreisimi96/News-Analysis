Începând cu 1 iulie 2022, TVA pentru comerţul intracomunitar cu bunuri se va plăti efectiv, conform unor norme pregătite de Uniunea Europeană.
În acest moment, din perspectiva numerarului, este mai avantajos să achiziționezi marfă din UE decât din România. Acest dezavantaj concurențial este o problemă esențială a sistemului comunitar de TVA încă din 1993 de când s-au eliminat barierele vamale în UE (și din 2007 pentru România), fiind în același timp o invitație la fraudă, conform hotnews.ro.
Pe lângă simplificarea obligaţiilor administrare, schimbarea regimului de TVA va aduce pe picior de egalitate achiziţiile locale cu cele intra-unionale.
Scopurile declarate al acestei schimbări sunt reducerea fraudei de TVA în UE, în special frauda carusel, și reducerea formalităților administrative aferente comerțului intracomunitar. În studiul de impact, Comisia estimează ca se vor reduce frauda transfrontalieră de TVA cu 41 de miliarde euro pe an și costurile administrative pentru societăți cu 938 milioane euro pe an

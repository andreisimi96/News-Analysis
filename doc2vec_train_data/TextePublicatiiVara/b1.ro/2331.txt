Antrenorul Marius Şumudică şochează lumea fotbalului. 
După ce saudiţii de la Al Shabab Riad au anunţat, pe Twitter, că tehnicianul român a semnat un contract, o echipă din Turcia pretinde că s-a înţeles cu Şumudică: Akhisarspor .
Turcii afirmă că tehnicianul ar fi semnat pe doi ani, va merge cu acelaşi staff pe care l-a avut şi la Kayserispor şi că peste câteva zile va începe antrenamentele cu echipa care la finalul campionatului trecut avea în lot 12 jucători străini, scrie fanatik.ro.
Marius Şumudică a fost dorit de CFR Cluj şi FC Voluntari, dar tehnicianul român părea să fi ajuns la un acord cu Al Shabab Riad , echipă din Arabia Saudită care a terminat pe locul 10 în ultima ediţie a campionatului. 
Tehnicianul, aflat în concediu, nu a făcut nicio declarație.

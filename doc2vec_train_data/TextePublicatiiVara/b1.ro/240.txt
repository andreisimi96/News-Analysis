Era maşinilor diesel se apropie de final.
Germanii care deţin autoturisme pe motorină încep să scape autoturisme cât mai repede cu putință înainte de a fi interzise. 
Din nefericire, multe din aceste autovehicule ajung în România, pe piețele de mașini vechi. 
În Europa, maşinile diesel încep să facă obiectul unor reglementări draconice. Mai multe state europene, printre care și România, riscă să fie sancționate de Comisia Europeană pentru că nu fac nimic pentru reducerea poluării produse de aceste autoturisme.
Presa din Occident a atras atenția asupra faptului că reprezentanții Executivului comunitar ar putea reclama la Curtea Europeană de Justiție statele care depășesc permanent limita de noxe și particule ultrafine.
Dintre cele nouă state aflate pe "lista neagră" a Comisiei fac parte țări precum Franța, Italia, Germania , Marea Britanie, dar și România.
Dacă vor ajunge în faţa Curţii Europene de Justiţie, aceste ţări riscă sancţiuni extrem de dure. Există riscul ca unele state să fie obligate să limiteze accesul vehiculelelor diesel în orașele foarte mari. Asta pentru că acolo gradul de poluare depășește cu mult limitele admise.
Peste 500.000 de oameni mor în țările ce fac parte din Uniunea Europeană din cauza gradului ridicat de poluare produs de noxe şi particulele ultrafine. Germania este cea mai poluată țară din Europa si a înregistrat 81.160 de decese în anul 2014, potrivit unui raport apărut în 2017. 
Top 5 este completat de Italia (79.820 de decese), Marea Britanie (52.240), Polonia (48.690) și Franta (45.840). În Romania , numărul deseselor înregistrate din pricina poluării a fost de aproape 20.000.

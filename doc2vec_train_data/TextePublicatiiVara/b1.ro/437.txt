Dupa o lunga perioada in care Alina a preferat sa tina departe de ochii tuturor relatia pe care o are cu iubitul ei, dar si sentimentele pentru acesta, artista s-a decis sa ii faca cea mai sincera declaratie de dragoste, in cel mai frumos si autentic mod, prin muzica. 
Cel care i-a furat inima artistei este un tânăr corporatist, cu care blonda locuieşte sub acelaşi acoperiş de un an. Alina Eremia (24 de ani) are fluturi în stomac şi îşi trăieşte povestea de dragoste fără perdea. Dacă până acum ea şi Edi Barbu (27 de ani) au ales să fie discreți în legătură cu relația lor, recent ei au acceptat să se fotografieze împreună și să dea mai multe detalii din casă. 
Alina i-a dedicat nouul single, „As da” lui Edi. De altfel, piesa redă povestea pe care o traieste alaturi de partenerul sau.
  „Eram intr-o seara acasa in fata pianului si, dintr-o joaca, am compus refrenul acestei piese. „As da” este o melodie extrem de personala, este una din cele mai sincere piese pe care le-am scris, dar si una din cele mai frumoase declaratii pe care le-am facut. Sunt sentimentele mele puse in versuri, sentimente atat de puternice pe care le poti compara cu dragostea mea pentru muzica. Ceea ce m-a inspirat este povestea de dragoste pe care o traiesc in prezent alaturi de Edi. O data ce am stiut despre ce va fi piesa, versurile au venit de la sine”, a declarat Alina despre noul single pe care l-a lansat.
  Asa cum era de asteptat, Alina a preferat ca prima persoana care va asculta piesa sa fie chiar cea careia i-o si dedica:
  „Iubitul meu a fost prima persoana care a ascultat piesa,  dupa ce am finalizat-o. A fost placut impresionat de rezultat pentru ca nu se astepta ca ideea pe care eu o cantam in seara respectiva acasa, sa infloreasca in maniera asta. Am simtit sa scriu despre povestea noastra, pentru ca sunt convinsa ca toti la un anumit punct al vietii noastre iubim atat de intens incat simtim ca am putea da ce ne e mai drag noua, in cazul meu, muzica. Bineinteles  metaforic vorbind, dar consider ca atata timp cat un om te iubeste, te iubeste pentru ceea ce esti si ceea ce iubesti, iar el nu ti-ar cere niciodata sa renunti la acele lucruri”, a completat artista. 
  Alina Eremia s-a facut cunoscuta publicului prin serialul „Pariu cu viata”, iar aventura ei in lumea muzicii a inceput impreuna cu Lala Band.
Artista l-a cunoscut pe Edi la sala de sport, iar de atunci sunt de nedespărțit.

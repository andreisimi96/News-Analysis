Continuă schimbările la legile justiției. Comisia parlamentară specială în domeniul Justiţiei se reuneşte luni pentru dezbateri asupra modificărilor la Codul de Procedură Penală, dar şi pentru reexaminarea, la solicitarea şefului statului, a Legii privind organizarea judiciară, informează B1 TV. 
Este de aşteptat ca discuţiile să fie rapide, având în vedere că legea privind Codul de Procedură Penală este programată pentru vot în plen luni după amiază. 
Vor fi dezbateri și la proiectul de modificare și completarea Legii 304/2004, privind organizarea judiciară. Propunerea de modificare a Codului de Procedură Penală a fost adoptată de Senat în calitate de primă cameră sesizată. Actul normativ urmează să fie adoptat și de Camera Deputaților care este for decizional.

Foto: Inquam Photos / Octav Ganea Sport
Simona Halep a avut parte de momente emoţionante luni seară, când a prezentat pe Arena Naţională din Bucureşti replica trofeului câştigat la Roland Garros , Cupa Suzanne Lenglen.
Printre cei aproximativ 20.000 de oameni veniţi să o aplaude, s-a numărat și un tânăr mai îndrăzneț, care a afişat în tribune, la un moment dat, o foaie cu mesajul "Simona, vrei să fii soţia mea?".
"Sunt foarte emoţionată, nu m-am aşteptat la aşa ceva. E un moment deosebit şi sunt foarte mândră că sunt româncă. Mereu am crezut că, chiar dacă provin dintr-o ţară mai micuţă se poate face performantă mare. Peste tot unde merg în lume am parte de dumneavoastră, un public numeros și călduros. La Paris a fost o atmosferă incredibilă și toți mi-au spus că nu s-a mai întâmplat în istoria turneului să se cânte imnul, să se rostească și cuvintele. Vă mulțumesc foarte mult!", le-a transmis numărul 1 WTA celor care au venit să îşi arate susţinerea faţă de ea (Detalii AICI ).

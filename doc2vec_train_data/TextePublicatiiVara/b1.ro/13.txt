Autoritatea Federală din domeniul Transporturilor din Germania ( KBA ) a cerut Daimler să recheme la service autovehiculele comerciale uşoare Mercedes Vito echipate cu motoare diesel Euro 6 de 1,6 litri deoarece aveau instalate dispozitive capabile să reducă emisiile în cadrul testelor de laborator, a anunţat vineri un purtător de cuvânt al KBA , transmit AP şi Reuters.
Joi, producătorul auto german a informat că pregăteşte actualizări ale softului pentru sistemele de control al motorului şi va efectua aceste actualizări fără niciun cost pentru proprietarii vehiculelor.
Grupul Daimler a respins acuzaţiile şi a anunţat că va contesta decizia, inclusiv la Tribunal, dacă va fi necesar. De asemenea, producătorul auto a dat asigurări că va coopera pe deplin cu autorităţile, dar nu a precizat câte vehicule sunt afectate de rechemarea la service, scrie agerpres.ro .
După ce Volkswagen a recunoscut că, în perioada 2005 - 2015, a echipat 11 milioane de vehicule vândute la nivel mondial cu un soft care falsifică rezultatele testelor antipoluare ale motoarelor diesel, Guvernul de la Berlin a ordonat efectuarea de teste de emisii la toatele modelele de autovehicule aflate în prezent în circulaţie în Germania .

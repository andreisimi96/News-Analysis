Delegația Comisiei de la Veneția aflată în România a fost primită marți, la sediul Înaltei Curți de Casație și Justiție. 
Potrivit unui comunicat de presă al ÎCCJ, reprezentanții Comisiei de la Veneția au fost primiți de preşedintele Înaltei Curţi de Casaţie şi Justiţie, Iulia Cristina Tarcea şi vicepreşedintele instanţei, Gabriela Elena Bogasiu. 
”Delegaţia Comisiei de la Veneţia a fost compusă din: doamna Hanna Suchocka, domnul Nicolae Esanu, domnul Jean-Claude Scholsem, domnul Kaarlo Tuori, domnul Thomas Markert şi doamna Artemiza-Tatiana Chisca.
În cadrul discuţiilor au fost abordate aspecte legate de propunerile de modificare ale Legii nr.303/2004 privind statutul judecătorilor şi procurorilor şi nr.304/2004 privind organizarea judiciară”, se mai arată în comunicatul citat. 

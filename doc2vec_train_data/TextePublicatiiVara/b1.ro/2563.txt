Traian Băsescu a primit titlul de preşedinte de onoare al PMP , la congresul extraordinar la care partidul își alege o nouă conducere. Delegaţii au votat în unanimitate conferirea titlului.
"Vreau să ne înţelegem foarte bine, nu este o funcţie, este un titlu. Pentru că în calitate de preşedinte am primit vreo 5 titluri de Doctor Honoris Causa, îl pun şi pe acesta în linie cu acele titluri de Doctor Honoris Causa, trebuie să vă spun că sunt de la universităţi prestigioase. Este un titlu prestigios, dar nu este o funcţie executivă, asta vreau să înţelegeţi toţi. Râmân mereu aproape de PMP şi de obiectivele lui şi s-ar putea să vă vizitez în ţară mult mai des decât până acum pentru că am timp", a spus Băsescu, potrivit Agerpres.

Parchetul german a cerut vineri extrădarea fostul preşedinte al regiunii Catalunia , Carles Puigdemont. Decizia finală va aparţine acum Tribunalului regional superior din Schleswig-Holstein, unde liderul separatist catalan a fost arestat la sfârşitul lui martie şi eliberat în aprilie pentru o cauţiune de 75.000 de euro.
Dacă acesta va fi returnat Spaniei, riscă şi până la 25 de ani de închisoare pentru că este acuzat de rebeliune, pentru referendumul de obţinere a independeţei Cataluniei, şi de deturnări de fonduri publice
Autorităţile germane intenţionează să-l extrădeze doar pentru acuzaţiile de deturnări de fonduri publice, nu şi pentru cele de „rebeliune“, conform Reuters. 
Cu toate acestea, odată întors în Spania , autorităţile de la Madrid vor putea să intenteze proces pentru toate acuzaţiile aduse.
După declaraţia de independenţă eşuată a Cataloniei pe 27 octombrie, care a condus la plasarea regiunii sub tutela guvernului central spaniol şi destituirea întregului guvern al lui Puigdemont, acesta din urma s-a exilat în Belgia. Recent, el a renunţat la conducerea regiunii, sperând să scoată Catalonia din impasul politic cu Madridul.

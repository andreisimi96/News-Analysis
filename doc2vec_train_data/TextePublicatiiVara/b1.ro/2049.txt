Unul dintre angajații Black Cube a recunoscut acuzațiile ce i se aduc și a încheiat un acord de recunoaștere cu DIICOT. Este vorba despre Yossi Barkshtein, cel care trebuia să primească mai multe informații obținute după spargerea conturilor de e-mail ale unor apropiați ai șefei DNA.  El a fost condamnat de Tribunalul București la 2 ani și 10 luni închisoare cu suspendare. Decizia nu e definitivă, precizează ziare.com.
Anul trecut, israelienii Ron Weiner și David Geclowicz, cei care s-au ocupat de strângerea ilegală a datelor, au pledat vinovați și au fost condamnați la 2 ani și 8 luni cu suspendare.
Yossi Barkshtein va presta munca neremunerata in folosul comunitatii pe o perioada de 60 de zile la Directia Generala de Asistenta Sociala si Protectia Copilului Bucuresti sau la Administratia Domeniului Public si Dezvoltare Urbana Bucuresti, afara de cazul in care, din cauza starii de sanatate, nu poate presta aceasta munca. 
El va fi obligat sa frecventeze un program de reintegrare sociala derulat de catre Serviciul de Probatiune Bucuresti sau organizat in colaborare cu institutii din comunitate.

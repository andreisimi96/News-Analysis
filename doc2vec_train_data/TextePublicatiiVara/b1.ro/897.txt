Mihaela Rădulescu a vorbit despre perioada în care s-a luptat și cu kilogramele în plus, mărturisind că a dus o luptă crâncenă pentru a reveni la formele inițiale după ce s-a îngrășat enorm în timpul sarcinii.
Astfel, vedeta a luat în greutate 32 de kilograme deoarece mânca fără noimă, de bucurie că urma să devină mămică și avea o sarcină fără probleme.
”Am exagerat cu mâncatul pe perioada sarcinii, o greșeală pe care o fac multe gravide. Și repet, este o greșeală. Am corectat-o după ce am născut, cu o dietă disociată construită pe tiparul meu de dr. Mihaela Bilic, dar mi-am revenit rapid și la disciplină fizică, am făcut sport zilnic, în special cardio, ca să ard sănătos grăsimile”, a declarat Mihaela Rădulescu.
Vedeta a slăbit în 6 luni.
”Mi-am revenit la forma inițială după vreo 6 luni, timp în care am și alăptat. Nu e o misiune imposibilă și nici nu trebuie făcută cu disperare, ci cu multă răbdare și consecvență. Ideal ar fi fost să nu ajung dublă cât am fost gravidă, dar am pierdut controlul. Și mi-am învățat lecția. Nu se va mai repeta”, a afirmat Mihaela Rădulescu, potrivit Cancan.ro.

Cinci persoane au murit în urma celui mai grav accident rutier petrecut în Banat în ultimii nouă ani, pe o şosea din Timiş.
Singurul supraviețuitor este un copil de opt ani, care a scăpat cu răni uşoare, dar a rămas orfan, ambii părinți murind pe loc, informează opiniatimisoarei.ro.
Şoferul maşinii, înmatriculată în Belgia, în care se aflau încă trei bărbaţi, o femeie şi copilul a pierdut controlul volanului într-o curbă, iar mașina s-a răsturnat zeci de metri. Cei trei bărbați și femeia au murit pe loc, iar cel de-al patrulea bărbat a murit ulterior.
Victimele aflate în autoturism erau din satul Toager, comuna Giera.
Poliţiştii fac în continuare cercetări pentru a stabili condiţiile în care a avut loc accidentul.
Incidentul este considerat cel mai grav accident rutier petrecut în Banat în ultimii nouă ani, ultimul accident pe o şosea din Banat având loc în iulie 2009 când Claudiu Hauptmann, un tânăr din Reşiţa a provocat un accident în urma căruia şase persoane au murit.
Hauptmann a supravieţuit și a fost condamnat la închisoare cu executare.

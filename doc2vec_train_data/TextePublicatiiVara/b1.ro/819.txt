Vremea rea provoacă haos pe calea ferată. Traficul feroviar este oprit, sâmbătă după-amiază, pe Magistrala 400 Braşov – Târgu Mureş, între staţiile Deda şi Topliţa, după ce un copac a căzut pe linia de cale ferată, potrivit Centrului Infotrafic al Poliției Române. 
"Din cauza unui copac căzut peste linia de cale ferată, traficul feroviar este oprit pe Magistrala 400 Braşov – Târgu Mureş, la kilometrul 206, între staţiile Deda şi Topliţa", a transmis Centrul Infotrafic. 
Potrivit sursei citate, două trenuri vor rămâne în stația Lunca Bradului, din judeţul Mureş, până când copacul va fi îndepărat de pe linia ferată. 
Până duminică la ora 23.00, județul Mureș este vizat de un cod galben de furtuni. 

Fostul premier Victor Ponta reacţionează după ce Claudiu Manda , președintele Comisiei pentru controlul activității SRI , a anunțat că 6 milioane de români au fost interceptați de către serviciul de informaţii în perioada 2005-2016. 
Ponta lansează un atac dur la adresa lui Manda şi susţine că cifrele prezentate de acesta sunt umflate artificial.
Liderul Pro România mai crede că  "'şeful' Liviu l-a pus (pe Manda, n.r.) să dea o tiribombă că să mai distragă atenția de la scandalul cu demiterea lui Kovesi și de la faptul că tocmai EL Dragnea tace că mortul în păpușoi și nu zice nimic să nu cumva să o supere pe 'prietena Codruța'"
"Nu am inteles povestea de “Ziua Copilului “ spusa de ditamai Presedintele Comisiei de control a SRI Claudiu Manda : de ce sa ajungi “din pix” de la 21.000 de interceptari la 6 milioane - de ce sa cazi in ridicol in loc sa faci lucruri serioase ?!?
Poate e influentat de Olguta care mareste in fiecare zi pensiile la televizor pana nu o sa mai stie bietii pensionari unde sa ascunda atatia bani? Il cunosc bine pe Manda si , lasand la o parte alte defecte, nu e prost deloc - deci inseamna ca a primit un ordin!
Eu cred ca ieri “Seful” Liviu l-a pus sa dea o tiribomba ca sa mai distraga atentia de la scandalul cu demiterea lui Kovesi si de la faptul ca tocmai EL Dragnea - marele luptator “impotriva abuzurilor” - tace ca mortul in papusoi si nu zice nimic sa nu cumva sa o supere pe “prietena Codruta”? Eu stiu si va spun de mult timp ca acolo este un blat intre LD si LCK mediat de “prieteni comuni” - dar sigur ca nu o sa vedeti asta daca va uitati la televiziunea platita de Liviu.
Mie si 21.000 de mandate imi par foarte multe - mai ales ca nu am auzit de mai mult de 2-3 teroristi care sa treaca prin Romania/ daca am avea un sef la Comisia SRI care chiar sa faca treaba ( nu politica de doi bani la ordinele lui Dragnea) ar trebui nu sa umfle cifrele ca pe gogosi ci sa intrebe exact pe ce motiv de “siguranta nationala” au fost interceptati demnitari, parlamentari, ministri sau sefi de institutii !!! Din pacate la PSD acum se promoveaza in functii doar yesmeni si executanti docili! Pacat", a scris, vineri, Victor Ponta , pe pagina sa de Facebook.
Claudiu Manda a prezentat joi, într-o conferință de presă, un raport al comisiei de control a activităţii SRI , bazat pe audieri, documente primite de la structurile de securitate şi de la instituţiile din justiţie, susţinând că șase milioane de români au fost interceptați de SRI (Detalii AICI ). 

Simona Halep , locul I WTA, a câştigat, sâmbătă, turneul de la Roland Garros , după ce a învins-o, în finală, cu scorul de 3-6, 6-4, 6-1, pe americanca Sloane Stephens, locul 10 WTA.
Pentru a cinsti performanța româncei, sponsorul tehnic a închiriat un panou uriaş chiar în Madison Square Garden, din New York. Poza cu Halep a fost însoţită de un mesaj special: "You never forget your first (Nu îl uiţi niciodată pe primul)", scrie digisport.ro.
Halep se află sub contract cu Nike din luna februarie a acestui an.

Șefa DNA Laura Codruța Kovesi s-a întâlnit luni cu ambasadorul Marii Britanii la București, Paul Brummel l. 
Întrevederea dintre cei doi a fost anunțată pe Twitter de diplomatul britanic. 
"M-am întânit cu doamna procuror şef DNA pentru a discuta despre importanţa luptei anticorupţie", a scris ambasadorul pe Twitter.
Discuțiile dintre cei doi au loc în plin scandal pe tema revocării Codruței Kovesi de la conducerea DNA. 
Curtea Constituțională a publicat săptămâna trecută motivarea deciziei privind revocarea șefei DNA. În documentul de 133 de pagini, magistrații au explicat că președintele Klaus Iohannis i-a încălcat prerogativele lui Tudorel Toader în momentul în care a decis să nu semneze decretul de demitere a Laurei Codruța Kovesi. Judecătorii au constatat existența unui conflict constituțional  generat de refuzul lui Iohannis 
Potrivit documentului, șeful statului și-ar fi arogat atribuții pe care nu le are în momentul în care a analizat evaluarea lui Toader.
”Nu este nici rolul Preşedintelui României şi nici cel al Curţii Constituţionale de a efectua un control al acestei evaluări pentru că, într-un atare caz, ar denatura rolul ministrului Justiţiei şi s-ar transforma în autorităţi de control al modului în care ministrul Justiţiei înţelege să îşi exercite competenţa constituţională discreţionară minimală ce se reflectă în evaluarea realizată. Or, Curtea constată că Preşedintele României a realizat în cazul dat o „evaluare a evaluării" ministrului Justiţiei, cu alte cuvinte a temeiniciei motivelor cuprinse în propunerea de revocare, plasându-se deasupra autorităţii ministrului Justiţiei”, se arată în document. Experții susțin, astfel, că președintele nu are altă soluție decât să o demită pe Kovesi.
Au fost și judecători CCR care au făcut opnie separată. Este vorba despre Livia Stanciu, Daniel Morar și Mircea Ștefan Minea. Cei trei au susținut că Iohannis avea dreptul să refuze cererea lui Toader.
M-am intalnit cu Doamna Procuror Sef DNA pentru a discuta despre importanta luptei anti-coruptie. pic.twitter.com/zjTg69t7GG

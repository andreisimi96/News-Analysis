Mihai Bendeac şi Delia Matache au de mulţi ani o frumoasă relaţie de prietenie şi uneori se mai tachinează în mediul online.
Doar că după ce actorul a publicat o imagine neobişnuită cu Delia, la care a atașat un mesaj emoţionant, imaginaţia fanilor a fost trezită.
„Pe lângă talentul Dumnezeiesc al unei voci / sensibilități care mă determină / ajută să nu o omor, această ființă are și un alt talent nativ: acela de a mă călca temeinic pe nervi. Dar, în final, de ani de zile, mi-e imposibil să n-o iubesc cu toată ființa mea”, a scris Mihai Bendeac , pe pagina sa de Facebook.
Astfel că unii dintre fanii actorului au început să își pună întrebări în legătură cu relația dintre cei doi.
Un internaut nu s-a putut abţine şi a întrebat direct, deşi mesajul său conținea și o greșeală gramaticală. “Mihai, ai arso?”, a scris acesta.
Actorul i-a oferit a răspuns acid, apreciat de fanii săi. “Pe gramatică? Da. Eu, da…”, a reacţionat Mihai Bendeac .

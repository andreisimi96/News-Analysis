Un tânăr în vârstă de 17 ani împreună cu prietenul său, de 23 de ani, au intrat cu maşina într-un stâlp în localitatea Curtişoara,  Olt .
În urma accidentului, minorul care se afla la volanul mașinii și-a abandonat prietenul rănit, din localitatea Schitu, de frica poliţiei, după ce a pierdut controlul direcției de mers și s-a izbit de un stâlp de iluminat din afara drumului, informează Adevărul.
Astfel, băiatului i-a fost deschis un dosar penal sub aspectul de vătămare din culpă.
 „Au fost întocmite acte procedurale, sub aspectul săvârşirii infracţiunilor de  vătămare corporală din culpă, conducerea unui vehicul fără permis  şi părăsirea locului accidentului“, a comunicat IPJ Olt .

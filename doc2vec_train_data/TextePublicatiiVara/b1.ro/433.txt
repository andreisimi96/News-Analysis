Sesizarea președintelui Klaus Iohannis privind neconstituționalitatea modificărilor la legea 304/2004 privind organizarea judiciară a fost respinsă drept inadmisibilă de către Curtea Constituțioală, a anunțat Valer Dorneanu.
"Legea pentru modificarea şi completarea Legii 304/2004 privind organizarea judiciară, în forma ajunsă la promulgare după deferirea ei de trei ori Curţii Constituţionale şi reexaminarea de către Parlament pentru a fi pusă de acord cu deciziile de neconstituţionalitate adoptate de jurisdicţia constituţională, încă mai conţine unele prevederi neconstituţionale", se arată în sesizarea președintelui.
Aceasta este doar una dintre cele trei legi din pachetul de legi ale justiției modificate de către Parlament care a fost sesizată la CCR de către Klaus Iohannis . În momentul depunerii sesizării, președintele cerea Curții să aștepte întâi punctul de vedere al Comisiei de la Veneția.
Această decizie vine în aceeași zi în CCR a decis și că există un conflict juridic de natura constituțională privind refuzul președintelui de a acceptare cererea ministrului Justiției de revocare din funcție a procurorului-șef DNA, Laura Codruța Kovesi.

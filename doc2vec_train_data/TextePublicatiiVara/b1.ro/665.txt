Monica Anghel a dezvăluit că vara trecută s-a confruntat cu grave probleme de sănătate și a trebuit să se opereze de urgență.
"Astă vară a trebuit să mă operez de urgență pe coloană pentru că făcusem o pareză pe piciorul drept, o pareză de 98%. Aveam niște dureri groaznice. După două zile de antiinflamatorii făcute injectabil, nu se simțea nicio îmbunătățire. Și atunci prietena mea, care este și medicul nostru de familie, pentru că ea mi-a făcut acele injecții, a spus:  ‘Eu nu îți mai fac acele injecții, du-te și operează-te! Nu vreau să te distrug!’ Trebuia să mă operez în acel moment ca să scot acele bucățele de disc care ajunseseră la nerv”, a declarat vedeta.
Totodată, aceasta a mai spus că doctorul care a operat-o i-a recomandat să slăbească.
”Doctorul care m-a operat pe coloană mi-a spus că ar fi bine să mai slăbesc puțin, că m-ar ajuta. Atunci mi s-a întâmplat ceva la nivel mental și am zis că trebuie să fac ceva”, a afirmat Monica Anghel , potrivit știrilekanald.ro.

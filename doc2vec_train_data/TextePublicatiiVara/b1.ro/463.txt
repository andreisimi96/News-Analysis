Florin Iordache , artizanul din spatele modificărilor legislative din justiție, a avut o reacție de bucurie după decizia Curții Constituționale privind revocarea Laurei Codruța Kovesi și a cerut ca aceasta să părăseacă șefia DNA.
"Decizia este clară. În trei cuvinte: Codruța go home! daca tot vorbește engleza”, a spus acesta, la Palatul Parlamentului. 
Florin Iordache a subliniat că indiferent dacă deciziile CCR sunt sau nu pe placul decidenților, aceștia trebuie să fie puse în practică.
"Au fost decizii care ne-au plăcut, cum e aceasta, au fost și decizii care nu ne-au plăcut, dar deciziile Curții trebuie respectate. Așteptăm motivarea. Ne place sau nu ne place, deciziile CCR sunt general obligatorii”, a subliniat el.
Întrebat de ziariști daca președintele va avea un rol simbolic, Iordache a răspuns: "Este simbolic".

Deputatul Ovidiu-Ioan Sitterli , intrat în Parlament pe listele PSD ,  şi-a anunţat, miercuri, afilierea la grupul PNL .
"Vreau să vă aduc la cunoştinţă că prin cererea înregistrată la Biroul permanent al Camerei Deputaţilor îmi încetez activitatea ca deputat neafiliat şi o să acţionez în calitate de deputat afiliat al grupului PNL din Camera Deputaţilor", a spus Ovidiu-Ioan Sitterli , potrivit Agerpres.
Sitterli este deputat de Sibiu. El a demisionat din PSD în octombrie 2017 și a rămas în Parlament ca neafiliat.
PNL a anunţat că va depune, miercuri, o moţiune de cenzură împotriva Guvernului Dăncilă.

Fanii senegalezi au oferit imaginile zilei la Campionatul Mondial din Rusia, după victoria neaşteptată a naţionalei lor în fața reprezentativei Poloniei.
Înarmaţi cu saci albaştri, suporterii senegalezi nu au părăsit stadionul Otkrytiye din Moscova până când nu au făcut curat în urma lor.
În imaginile care au devenit virale se poate vedea cum aceştia adună paharele și cartoanele rămase în tribune.
Senegal ul a produs, marţi, una dintre surprizele Cupei Mondiale 2018, reușind să învingă Polonia cu 2-1.
Primul exemplu de acest fel a fost oferit de fanii niponi, care au strâns, la finalul meciului contra Columbiei, câștigat cu 2-1 de Japonia , paharele de plastic și ambalajele care erau pe jos, printre scaunele stadionului din Saransk.

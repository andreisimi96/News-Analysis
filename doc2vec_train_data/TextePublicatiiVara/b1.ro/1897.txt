Romînii care au vârsta de 18 ani la 1 iulie 2018 pot să se înscrie online, începân de marți, pentru a putea obține bilete de tren gratuite pentru călătorii în statele din Uniunea Europeană, în cadrul programului DiscoverEU, finanțat de Comisia Europeană. 
Înscrierile se vor face AICI  începând din 12 iunie, ora 12: 00 CEST, până la 26 iunie, ora 12: 00 CEST, a anunțat Comisia Europeană.
Tinerii își pot depune candidatura pentru a obține un bilet care le oferă posibilitatea de a-și descoperi propriul continent, din iulie 2018 până la sfârșitul lunii octombrie 2018.
Prin programul DiscoverEU tinerii din statele membre UE ar trebui să li se ofere posibilitatea să înțeleagă mai bine diversitatea Europei, să profite de bogăția sa culturală, să își facă noi prieteni și să își formeze o idee despre identitatea lor europeană.
Candidații va trebui să furnizeze datele lor personale și să ofere detalii cu privire la călătoria pe care o planifică. De asemenea, ei vor trebui să răspundă la un chestionar (quiz) de 5 întrebări referitoare la Anul european al patrimoniului cultural 2018, la inițiativele UE dedicate tinerilor și la viitoarele alegeri pentru Parlamentul European. În cele din urmă, ei vor trebui să răspundă la o întrebare suplimentară referitoare la numărul de tineri care vor candida, în opinia lor, la această inițiativă. Răspunsurile vor permite Comisiei Europene să selecteze candidații.
Odată realizat acest lucru, participanții trebuie să își înceapă călătoria între 9 iulie și 30 septembrie 2018. Ei pot călători pe o perioadă de până la 30 de zile și pot vizita până la patru destinații din străinătate.

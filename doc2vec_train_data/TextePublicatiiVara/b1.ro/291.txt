Fostul arbitru Cristi Balaj face dezvăluiri incendiare despre Marian Iancu .
Balaj susţine că fostul patron al clubului Poli Timişoara obişnuia să aranjeze meciurile cu Dinamo în defavoarea clubului de pe Bega. Fostul mare arbitru spune că vorbeşte în cunoştinţă de cauză.
"Ajungeam la stadion, m-am plictisit cât am arbitrat meciurile dintre Timişoara şi Dinamo . Parcă era un făcut. Cu Iancu, când era la Timişoara, care a cum e la puşcărie. Şi ce regii făcea. Vorbesc în cunoştinţă de cauză. În marea majoritate a meciurilor exista o înţelegere între Iancu şi cei care erau atunci la Dinamo . Şi vorbesc în cunoştinţă de cauză. Înţelegeri în a pierde Timişoara. Cu mese organizate înaintea jocuirlor...", a afirmat, la Telekom Sport, Cristi Balaj .
Fostul arbitru a oferit şi un exemplu, dar care nu s-a terminat aşa cum şi-ar fi dorit Marian Iancu . Este vorba despre meciul Poli Timișoara - Dinamo , 1-1, disputat în martie 2007, în care timișorenii au trimis juniorii pe teren.
"Îmi aduc aminte de acel meci în care căuta o modalitate să bage juniorii sau să piardă. S-a terminat 1-1. Eu am arbitrat meciul acela. Alexa a fost singurul care a meritat cartonaşul roşu şi nu i l-am dat. În minutul 5, a venit şi a folosit cuvinte injurioase. M-au huiduit toţi spectatorii, pentru că atmosfera era făcută de Iancu.(...)
Mi-am dat seama atunci că el căuta cartonaşul roşu. Am avut discuţii cu el, l-am chemat la mine, au venit şi coechipierii lui mai tineri şi i-am zis 'de aceea m-ai înjurat, vrei să iei cartonaş roşu? Stai în teren să te faci de ruşine'. Din fericire, s-a terminat 1-1 şi m-am bucurat, pentru că spectatorii și copiii ăia nu aveau nicio vină", a mai povestit Balaj.

Andreea Marin este una dintre cele mai apreciate vedete din România, însă dincolo de lumina reflectoarelor, aceasta a avut o viață grea. 
Și-a pierdut mama de la o vârstă fragedă, a trecut prin două divorțuri, iar în urmă cu doi ani, tatăl ei s-a stins din viață. 
Pierderea părintelui său, în 2016, a fost un moment extrem de greu, mai ales că Andreea Marin și tatăl ei erau cei mai buni prieteni. 
„Anul acela a fost greu din punct de vedere personal pentru mine. În primul rând din cauza pierderii tatălui meu, pe care nu o așteptăm. Nu era ceva la care să mă aștept. Și, oricât de puternică aș fi, pentru că sunt un om care a trecut prin multe, după asta nu mi-am revenit. N-am reușit să mă pun încă pe picioare. Poate pentru că tatăl meu era un om foarte hotărât. Era un sprijin pentru noi toți cei din familie. Și practic acum am devenit eu cea mai vârstnica din familie. E o responsabilitate pe care o simț apăsătoare. Am o avere de la tata, că să spun așa. Era un izvor de înțelepciune, era un om care avea și partea asta practică foarte bine dezvoltată. Dar era și puțin poet, chiar boem. Era un bărbat romantic, care citise mult. Am rămas cu multe de la el. Pe de altă parte, el n-a fost pentru mine doar un tată. Gândește-te că noi am trecut împreună prin cel puțin o dramă, eu fiind copil la acea vreme. Și nici tata nu era atunci prea vârstnic, avea 38 de ani. În momentul pierderii mamei, căci despre el vorbim, noi am devenit cei mai buni prieteni ”, a declarat atunci Andreea Marin . 

Foto: libertatea.ro Monden
Maria Butaciu a încetat din viață la vârsta de 78 de ani. Trecerea în neființă a interpretei de muzică populară l-a îndurerat profund pe Fuego . 
“Cu tristețe am aflat acum de la Mioara Velicu, îndurerată, că a plecat buna noastră prietena, marea artista, Maria Butaciu ! Se-ntâmplă să mă copleșească amintiri, clipe frumoase petrecute împreună, turnee, emisiuni și nenumărate momente ce m-au marcat!
A fost un om bun, cald, vesel, plin de viață și înțelepciune! Ne-a bucurat pe toți cu învățăturile sale, iar mie mi-a fost model, exemplu de conduită!
Artiștii cumva nu mai sunt ai noștri, sunt ai publicului, și cred că publicul trebuie să și-o amintească veșnic, demnă, autentică, mândră, o pagină importantă a folclorului românesc!
Acum, de Centenar, la 100 de ani de la unire, Maria Butaciu și-a lăsat vălul, și-a asezat pălăria simbolică peste România mare, care o iubește ca pe-o nestemată! Rămas bun, prietenă dragă, mare doamnă a României!”, a scris Fuego .

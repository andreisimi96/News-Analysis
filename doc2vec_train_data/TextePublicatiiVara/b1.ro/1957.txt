Simona Halep a fost aclamată luni seară de mii de oameni prezenți pe Arena Națională din Capitală, unde sportiva a prezentat trofeul cu care s-a întors după victoria de la Roland Garros. 
Pe scenă, alături de Halep a urcat și fostul tenismen Ilie Năstase, care a felicitat-o pe Simona pentru că a avut răbdare până când a reușit să ajungă în acest punct al carierei. 
"Sunt foarte mândru de Simona, şi eu am trecut prin aceeaşi situaţie, am jucat trei finale, înainte să iau un Grand Slam. O felicit pe ea şi pe părinţi, că dacă nu erau părinții, federaţia mai puţin a ajutat-o. O felicit că a avut răbdare și după răbdare au venit şi trandafirii, adică victoriile", a declarat Ilie Năstase.

Viorica Dăncilă a fost huiduită de mai multe persoane, după inaugurarea Consulatului Onorific al Estoniei la Constanța. 
Oamenii aveau tricouri pe care scria ”fără penali” și afişe cu mesajul ”Demisia”. Ei au strigat ”Demisia! Demisia!”.
Cu câtă căldură este tratată Dăncilă a putut observa și premierul Estoniei, Jüri Ratas, prezent la eveniment.
Potrivit Mediafax , Jüri Ratas a vorbit despre cele peste 200 de consulate pe care le are Estonia şi despre relaţia dintre țara sa şi România: ”Faptul că premierul Viorica Dăncilă se află aici, alături de noi, este un semn puternic faţă de prietenia noastră. Sper ca, după deschiderea zborului direct între Constanța și capitala Estoniei, cetăţenii români să vină în Estonia.Sper că schimburile de experienţă între studenţi şi profesori din Estonia şi România să aducă numai beneficii”.

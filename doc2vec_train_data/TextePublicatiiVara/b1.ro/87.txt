Turcia s-a găsit să acuze Germania de lipsa democrației.
Ministerul de Externe din Turcia a vorbit de un „standard dublu”, după ce autoritățile germane au permis organizarea unui marş al partidului de opoziţie pro-kurd HDP în Koln , în contextul în care a interzis regimului Erdogan să organizeze evenimente de campanie pe teritoriul Germaniei.
“Această abordare cu două feţe, pe care o condamnăm dur, nu poate avea vreo legătură cu democraţia, lupta împotriva terorismului sau aşteptarea ca relaţiile dintre Turcia şi Germania să revină la normal”, se arată într-un comunicat al ministerului, conform news.ro.
Totuşi, poliţia din Koln le-a interzis unor politicieni din HDP să vorbească la o demonstraţie a kurzilor din oraş de sâmbătă pentru că s-au temut că ei se vor folosi de oportunitate pentru a face campanie.
Replica dură a Ankarei vine după ce Germania a anunțat anterior că politicienilor străini le este interzisă organizarea de evenimente de campanie pe teritoriul său înaintea alegerilor din Turcia , de pe 24 iunie.

Decizie de ultimă oră a Curţii Constiţionale ( CCR ) în ceea ce priveşte vârsta de pensionare.
Judecătorii constituţionali au hotărât că femeile trebuie să aibă dreptul de a alege dacă ies la pensie la 63 de ani sau își continuă activitatea până la 65, la fel ca bărbații.
Decizia a venit după ce magistrații au analizat o sesizare cu privire la vârsta standard de pensionare, anunţă realitatea.net.
Curtea a precizat, în decizia sa, că încetarea de drept a contractului individual de muncă pentru femei la o vârstă mai mică decât cea a bărbatului:
– poate fi discriminatorie pe criterii de sex;
– încalcă dreptul la muncă al femeii.
Prin urmare, la vârsta de 63 de ani, femeia trebuie să aibă dreptul de a opta pentru continuarea raportului de muncă până la vârsta la care legea prevede încetarea de drept a contractului individual de muncă și pentru bărbați, respectiv 65 de ani.

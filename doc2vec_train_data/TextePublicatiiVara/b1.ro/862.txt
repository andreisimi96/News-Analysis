Președintele Germaniei, Frank-Walter Steinmeier a cerut scuze persoanelor LGBT pentru suferinţele şi nedreptăţile provocate de legile din Germania nazistă şi în perioada de după al Doilea Război Mondial.
De asemenea, Steinmeier a amintit că în perioada postbelică, în ambele părţi ale Germaniei împărţite la acea vreme,  homosexulitatea a rămas mult timp o infracţiune penală, informează Hotnews.
 „De aceea cer iertare astăzi pentru toate suferinţele, nedreptatea şi tăcerea care au urmat", a declarat preşedintele german.
După care, Frank-Walter Steinmeier  a dat asigurări că „toţi gay-i, lebienele şi bisexualii, toate persoanele «queer», trans- şi intersexuale" sunt protejaţi în prezent în Germania.

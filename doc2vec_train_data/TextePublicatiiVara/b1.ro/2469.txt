UDMR întoarce spatele PSD și transmit că suspendarea președintelui Klaus Iohannis ar fi “cea mai mare greșeală politică”.
Liderul Kelemen Hunor a declarat, vineri, că Iohannis nu are un termen în care să decidă revocarea şefei DNA și că nu există motive de suspendare a acestuia.
”Există o decizie a CCR şi din declaraţiile preşedintelui Iohannis asta am înţeles, că deciziile Curţii trebuie respectate, nu se poate altfel. Dar nu există termen pentru preşedinte, fiindcă vorbim despre un conflict instituţional, constituţional, iar din acest punct de vedere preşedintele nu a greşit că nu a semnat decretul de revocare a şefei DNA. Din acest punct de vedere nu văd niciun motiv pentru suspendarea preşedintelui. Nu există motive pentru suspendarea preşedintelui şi cred că ar fi cea mai mare greşeală politică dacă acum cineva s-ar apuca de suspendarea preşedintelui Iohannis. Eu nu sunt de acord cu un astfel de demers. Sigur, preşedintele poate să se gândească încă o săptămână, două sau şase luni, neexistând termen. Este o lacună legislativă, dar sunt convins că, într-un termen rezonabil, va da un răspuns”, a spus Kelemen, potrivit hotnews.
Declarațiile acestuia vin în contextul în care, până acum aliații lor, PSD-iștii se întâlnesc în acest weekend la Nepun pentru a discuta o posibilă suspendare a lui Iohannis. ( Detalii AICI)

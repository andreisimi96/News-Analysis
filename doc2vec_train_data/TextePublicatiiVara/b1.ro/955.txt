Foto: evz.ro Politică
Liberalii iau în calcul organizarea unor mișcări de protest în toată țara, pentru susținerea moțiunii de cenzură împotriva Guvernului Dăncilă. 
“Am purtat discuţii legate de pregătire moţiunii de cenzură, despre stadiul negocierilor şi despre posibilitatea organizării unor ample acţiuni de protest în susţinerea moţiunii de cenzură. Vom face apel la toţi cetăţenii români care s-au săturat de PSD şi care îşi dau seama că PSD îşi bate joc de România şi compromite şansele fiecărui român de a trăi mai bine, îi vom chema la acţiunile de protest, alături de membrii şi simpatizanţii noştri”, a anunţat Ludovic Orban , potrivit HotNews.ro . 
La rândul lor, PSD-știi vor organiza un miting pe 9 iunie, în Piaţa Victoriei. Liviu Dragnea a avut și o explicație care a stârnit mirare: PSD vrea să protejeze justiția și să lupte împotriva abuzurilor! Social-democrații au anunțat că vor aduce câteva sute de mii de oameni în Capitală. (Detalii AICI )

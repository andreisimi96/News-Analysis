Interlopul Bercea Mondial și fiul acestuia au fost trimiși în judecată într-un nou dosar.
Anghel și Laurențiu Sandu, aflați în arest în altă cauză, sunt judecați pentru tentativă de omor, potrivit unui comunicat al Parchetului de pe lângă Înalta Curte de Casație și Justiție.
Din probele administrate în cauză a rezultat următoarea situație de fapt:
La data de 22 ianuarie 2009, pe raza municipiului Slatina, pe fondul unui conflict spontan, generat de neînțelegeri asupra unui teren, inculpatul Anghel Sandu a lovit cu un cuţit şi cu corpuri dure o persoană, ce vânduse anterior terenul respectiv unui terț. În același context, persoana vătămată menționată anterior, precum și o alta, ce o însoțea, au fost lovite de inculpatul Anghel Laurențiu (fiul inculpatului Anghel Sandu) cu un autoturism la volanul căruia se afla, rulând cu mare viteză şi urmărind victimele. În urma altercației, ambele persoane au suferit leziuni traumatice care le-au pus viața în pericol, una dintre ele necesitând pentru vindecare 12-13 zile îngrijiri medicale, iar cealaltă 80-90 de zile.
Dosarul a fost trimis, spre competentă soluţionare, Tribunalului Olt.

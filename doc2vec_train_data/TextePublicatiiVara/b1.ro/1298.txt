Încă o acţiune propagandistică a PSD după mitingul pregătit pentru sâmbătă. Dacă în cazul altor fugari celebri, informaţii au venit greu de la oficiali, Tudorel Toader a ieşit imediat în conferinţă de presă privind extrădarea Elenei Udrea, chiar înainte de emiterea oficială a mandatului de urmărire internaţională.
Ministrul Justiţiei, Tudorel Toader, a anunţat, într-o conferinţă de presă susţinută miercuri, că extrădarea Elenei Udrea poate avea loc şi în lipsa unui tratat de extrădare cu Costa Rica pe baza a două prevederi reciproce între cele două state.
"Extrădarea este posibila chiar dacă nu avem un tratat bilateral de extrădere cu Costa Rica. În primul rând este necesar ca persoana condamnată ce urmează să fie extrădată să fie dată în urmărire internaţională. Darea în urmărire internaţională se dispune de centru de cooperare poliţenească internaţională la solicitarea instanţei emitente. Instanţa emitentă a mandatului de arestare urmează să se pronunţe cu privire la îndeplinirea condiţiile pentru a solicita Ministerul Justiţiei formularea cererii de extrădare", a anunţat Tudorel Toader.
Tudorel Toader a precizat că există două proceduri pe baza căreia se poate face extrădarea: reciprocitatea între cele două ţări, un precedent existând deja, cât şi prin baza tratatelor internaţionale.

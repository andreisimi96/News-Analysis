O femeie, în vârstă de 33 de ani, despre care există bănuiala că s-a aruncat, în timpul nopţii de vineri spre sâmbătă, de la o înălţime de 15 metri, de pe un pod din apropierea centurii ocolitoare a Braşovului, a fost transportată la spital în stare gravă.
"În jurul orei 03.40, poliţiştii au fost sesizaţi de Dispeceratul 112 cu privire la faptul că o persoană de sex feminin, în vârstă de 33 de ani, ar fi sărit de pe podul situat la intersecţia DN 11 cu centura de ocolire a municipiului Braşov, căzând de la o distanţă de aproximativ 15 metri, pe partea carosabilă. Poliţiştii s-au deplasat la faţa locului, unde au desfăşurat cercetări. Victima a fost transportată la Spitalul Judeţean de Urgenţă Braşov, fiind în stare stabilă", a declarat Ionuţ Marin, purtătorul de cuvânt al IPJ Braşov, pentru Mediafax.
La rândul lor, reprezentanţii ISU Braşov au transmis că femeia a suferit politraumatisme, dar este conştientă.
Citeşte mai multe despre:   Brasov

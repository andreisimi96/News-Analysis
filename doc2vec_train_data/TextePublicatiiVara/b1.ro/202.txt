Darea în plată ar putea fi aplicabilă în cazul creditelor “Prima Casă”.
La ora actuală, Legea nr. 77/2016 privind darea în plată a unor bunuri imobile în vederea stingerii obligațiilor asumate prin credite nu se aplică şi în cazul acestui program.
Iniţiatorii propunerii susţin, în expunerea de motive, că măsura este necesară pe fundalul creşterii accelerate a indicelui ROBOR din ultimul an – de la 0,8% (martie 2017) la 2,73% (mai 2018) - în funcţie de acesta modificându-se şi valoarea ratei lunare achitate.
Mai exact, dobânda este una variabilă, calculată după formulate ROBOR 3M (la trei luni) + marja băncii iar functuaţiile indicelui pot duce la apariţia unor dificultăţi în achitarea ratelor sau chiar la incapacitate de plată, scrie legestart.ro
Reprezentanţii BNR nu privesc cu ochi buni propunerea, spunând că este „aproape irelevantă” şi că oamenii care vor să renunţe la casă, chiar dacă e luată prin programul guvernamental, o pot face în instanţă.
Legea va trebui să treacă de Senat și Camera Deputaților, iar apoi promulgată de Klaus Iohannis.
De când a fost lansat programul „Prima Casă”, peste 230.000 de români au accesat astfel de credite, adică o medie de 20.000 de români pe an. Potrivit datelor BNR, aproape 8.000 de români au trimis notificări de dare în plată, scrie dcnews.

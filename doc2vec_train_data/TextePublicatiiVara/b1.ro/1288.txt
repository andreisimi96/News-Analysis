Ștefan Bănică Jr. a urmărit, într-o emisiune, videoclipul „Cum am ajuns sa te iubesc”, în care îi dă replica muzicală tatălui său, și şi-a amintit cum a fost posibilă realizarea sa, în anul 2000.
În arhiva TVR, există o înregistrare cu Ştefan Bănică senior în duet cu Ştefan Iordache, interpretând melodia “Cum am ajuns să te iubesc”. Este un fragment din emisiunea “Ora jocului”, realizată în 1970. Regizorul Petre Năstase l-a adaptat şi a suprapus imaginea lui Ştefan Bănică jr, peste corpul lui Ştefan Iordache, scrie libertatea.ro.
Astfel, ideea realizării unui show în care să apară artiştii Ştefan Bănică, tată şi fiu, a apărut după anii 90.
Carmen Movileanu, îşi aminteşte că s-a dorit realizarea unui show în care să joace cuplurile Stela Popescu şi Ştefan Bănică, iar alături de ei artiştii Emilia Popescu şi Ştefan Bănică Jr., debutanţi pe atunci, textul urmând să fie scris de Puiu Maximilian.
Proiectul s-a amânat, iar în 1995 Ştefan Bănică şi-a pierdut viaţa, trei ani mai târziu murind şi Puiu Maximilian.

Fostul președinte Traian Băsescu a condamnat în termeni duri decizia Curții Constituționale de a sesiza un conflict cauzat de refuzul lui Iohannis de o revoca pe Kovesi de la șefia DNA și de a cere președintelui să semneze actul de revocare.
"O decizia de o rară ricăloșie", a anumit Băsescu decizia de miercuri, anunțând că Liviu Dragnea și Călin Popescu Tăriceanu au reușit să îndeplinească visul din perioada USL de a subordona justiția.
"CCR a întors justiţia la nivelul anilor 2004, când deciziile cu privire la soarta dosarelor penale se luau în sediul PSD , de doamna Stănoiu, alături de Adrian Năstase, Victor Viorel Ponta, Mike Şpagă, Marian Oprişan şi mulţi alţi politicieni socialişti.
Practic, CCR a anulat 14 ani de progres în procesul de consolidare a Independeţei Justiţiei", scrie fostul președinte.
În încheiere, Băsescu susține că deși admite că în justiție au avut loc abuzuri, o astfel de decizie nu este în regulă de "punere a parchetelor sub control politic".
Redăm mai jos integral postarea lui Traian Băsescu:
Dragnea şi Tăriceanu au reuşit implementarea visului USL: „NU AVEM PUTEREA, PÂNĂ NU AVEM JUSTIŢIA.”
Curtea Constituţională a adoptat, în conflictul Kovesi - Tudorel Toader, o decizie de rară ticăloşie.
Practic, de azi, procurorii marilor parchete sunt subordonaţi guvernului politic, prin Ministrul Justiţiei.
CCR a întors justiţia la nivelul anilor 2004, când deciziile cu privire la soarta dosarelor penale se luau în sediul PSD , de doamna Stănoiu, alături de Adrian Năstase, Victor Viorel Ponta, Mike Şpagă, Marian Oprişan şi mulţi alţi politicieni socialişti.
Practic, CCR a anulat 14 ani de progres în procesul de consolidare a Independeţei Justiţiei.
P.S. Eu nu susţin că, în independenţa ei, Justiţia nu a făcut abuzuri, nu a hărţuit şi condamnat oameni nevinovaţi, dar acestea trebuie corectate prin legi, prin implementarea deciziilor CCR şi a directivelor UE în legislaţie sau prin acţiuni ale CSM şi ale Inspecţiei Judiciare, dar în nici un caz prin punerea parchetelor sub control politic.

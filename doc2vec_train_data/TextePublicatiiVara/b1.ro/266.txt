Roman Abramovici a devenit cel mai bogat israelian!
Magnatul rus şi patronul clubului de fotbal Chelsea Londra a sosit luni în Israel şi a obţinut cetăţenia israeliană, 
"El a aterizat la bordul avionului său privat pe aeroportul Ben Gourion şi a primit o carte de identitate israeliană", a anunţat presa locală, potrivit Agerpres.
" Roman Abramovici a făcut o solicitare de viză de imigrare în Israel pe lângă ambasada de la Moscova", a declarat un oficial din cadrul biroului premierului Benjamin Netanyahu, responsabil cu afacerile comunităţilor evreieşti din fost Uniune Sovietică
"Documentele sale au fost examinate în virtutea Legii Întoarcerii, iar el va avea dreptul la statutul de imigrant în Israel , obţinând în acelaşi timp o viză de imigrare", a precizat oficialul israelian.
Legea Întoarcerii conferă oricărui evreu, copil sau nepot de evreu, dreptul la naţionalitate israeliană dacă este cerută.
Roman Abramovici , cu o avere estimată la 12,5 miliarde de dolari a devenit, astfel, cel mai bogat om din Israel , potrivit Times of Israel .
Abramovici s-a confruntat cu refuzul autorităţilor britanice de a-i prelungi viza de şedere după expirarea celei precedente.

Foto: gds.ro Eveniment
Curtea Constituțională a admis miercuri sesizarea Guvernului privind existența unui conflict între Executiv și Președinție pe tema refuzului șefului statului de a o revoca din fucnție pe șefa DNA Laura Codruța Kovesi. 
La scurt timp după anunțul CCR , mambrii comunității Corupția Ucide s-au mobilizat pe Facebook și anunță organizarea unui protest, miercuri seară, în Piața Victoriei. 
„Ieșim în stradă! Să nu vii singur. Share, live, sunat prieteni! CCR a admis sesizarea lui Tudorel Toader legată de șefa DNA. Kovesi poate fi revocată. Curtea Constituţională a României a constatat, miercuri, că există conflict între puteri în cazul respingerii revocării şefei DNA, Laura Codruţa Kovesi”, se arată pe pagina de Facebook a evenimentului intitulat „NUcedăm! Apărăm Democrația!”. 
La ora transmiterii acestei știri, peste 370 de persoane au anunțat că participă la protest. 

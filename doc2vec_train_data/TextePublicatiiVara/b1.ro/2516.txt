Patru persoane au murit și trei sunt rănite grav, în urma unui accident care a avut loc sâmbătă dimineața, potrivit Mediafax. Accidentul a avut loc pe A1, între Deva și Orăștie, în județul Hunedoara, în urma ciocnirii a trei autovehicule.
"Din primele date ar fi trei decedați și patru răniți, dintre care doi grav. Echipajele sunt la caz", a declarat Călin Dumitrescu, purtătorul de cuvânt al Serviciului Județean de Ambulanță Hunedoara.
La fața locului se află un echipaj SMURD și două de la Ambulanță.
„Primele informații arată că în urma impactului dintre trei autoturisme, trei oameni au decedat iar alți patru au fost răniți. Dintre cele patru persoane rănite, se pare că una a suferit traumatisme severe iar alte 3 sunt rănite mai ușor și conștiente. Accidentul s-a produs pe A1, la km 355, sensul de mers Deva -Simeria. Persoanele decedate și rănitul grav sunt încarcerate”, a spus Anemona Doda, purtătorul de cuvânt al ISU Hunedoara.
Ulterior intervenției, unul dintre răniți a murit, numărul deceselor ajungând la 4.
Polițiștii au deschis o anchetă pentru a stabili cum s-a produs evenimetul rutier.
Citeşte mai multe despre:   accident

Sociologul Mirel Palada , fostul purtător de cuvânt al Guvernului Ponta, este audiat miercuri dimineață la DNA , informează B1 TV. 
La ieșirea de la DNA , Mirel Palada a declarat că a depus o sesizare cu privire la modul în care USR a strâns fondurile folosite în campaniile electorale. 
„Sunt în calitatea de cetățean al României. Am depus o sesziare privind neregulile care au fost în ultimul timp scoase în evidență în spațiul public la adresa partidului Uniunea Salvați România, și a felului în care au găsit de cuviință să adune fondurile în campaniile electorale din ultimul timp, locale și parlamentare. În urma emisiunilor și a informațiilor apărute în presă, rezultă că dânșii au strâns fonduri nerespectând legea partidelor politice și a legii electorale și e o suspiciune întemeiată cum că dânșii, nerepectând legea, pe de o parte au avut parte de un avantaj incorect în competiția politic, dând dovadă de lipsă de transparență, dânșii au luat bani prin intermediul unor entități non politice, făcând niște filtre prin intermediul cărora să nu se poată face delcarațiile pe propria răspundere și să nu se poată identifica persoanele care au depus fondurile. E vorba despre felul în care campania electorală nu a fost respectată în condiții legale, pe de altă parte este vorba de un lucru - felul în care dânșii e posibil să fi primit fonduri de la diverse entități internaționale, nu doar cetățeni români. Și instituții străine”, a declarat Mirel Palada .

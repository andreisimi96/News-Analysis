Miercuri, vremea va fi în general instabilă.
În țară, temporar înnorările se vor accentua și vor fi averse, descărcări electrice și intensificări de scurtă durată ale vântului pe arii extinse în nordul și în centrul țării, precum și în zona montană și local în celelalte regiuni.
Pe areale restrânse ploile vor avea caracter torențial și izolat va cădea grindină.
Temperaturile maxime se vor încadra între 23 de grade în nordul Moldovei și 32 de grade local în Muntenia; minimele termice vor fi cuprinse în general între 9 și 19 grade.
În București, vremea va fi călduroasă, cu temperaturi în creștere, maxima urmând a se situa în jurul valorii de 31 de grade.
Cerul va fi variabil, cu înnorări temporar accentuate după-amiaza și seara, când probabilitatea pentru averse, descărcări electrice și intensificări de scurtă durată ale vântului va fi în creștere. Minima termică va fi de 17…19 grade, scrie stirimeteo.com.

Marea campioană Serena Williams a uimit pe toată lumea cu apariţia sa de la ediţia de anul acesta a turneului de la Roland Garros .
Ea a purtat un echipament un echipament complet negru, nemaivăzut în lumea tenisului şi care a stârnit un val de reacţii, mulţi asemănând-o cu Catwoman .
Ilie Năstase, cunoscut pentru afirmaţiile sale critice la adresa fostului lider WTA, a fost întrebat despre decizia Serenei de a purta un asemena echipament neobişnuit, oferind o explicaţie interesantă pentru alegerea pe care a făcut-o americanca.
( Serena Williams / Foto: Roland Garros - Twitter)
"Am înţeles că ar avea ceva probleme cu circulaţia sângelui (n.r. – Serena Williams ). Nu ştiu exact de ce a apărut aşa. Dacă regulamentul permite aşa ceva...Spectatorii sunt cei care vor putea spune dacă sunt de acord sau nu cu o astfel de apariţie a ei. Eu ştiu că tot timpul am jucat în echipament de culoare albă. Între timp, văd că lucrurile s-au schimbat“, a declarat, telekomsport.ro, Ilie Năstase.
“Serena nu ştiu dacă joacă la Roland Garros , zicea domnul Ţiriac că e cam grasă. Nu cred că poate să slăbească până la Roland Garros . Aici e treabă de timp, e greu să revii. Dacă nu câştigi, pierzi încrederea şi gata, eşti cam terminat. Am văzut-o la nunta regală. Arăta bine, nu? Da, arăta bine”, declara "Nasty" în urmă cu o săptămână.
"M-am simţit ca o prinţesă războinică. Trăiesc o viaţă de poveste. Mereu mi-am dorit să fiu un supererou. Dar acest costum are şi o altă funcţionalitate. Am avut probleme cu cheagurile de sânge în ultimele 12 luni. Am purtat des pantaloni la meciuri pentru că acest lucru îmi permite o mai bună circulaţie sangvină", a afirmat Serena Williams , după primul meci jucat la French Open 2018.

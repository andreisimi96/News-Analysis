Trei persoane au fost transportate la spital în urma unui accident rutier produs în aproprierea orașului Însurăței, Brăila, pe DE584.
Potrivit autorităților, bărbatul, soția lui și copilul în vârstă de 12 ani s-au răsturnat cu mașina după ce o roată a explodat, iar șoferul a pierdut controlul mașinii, informează Știripesurse.
"În urma accidentului a rezultat vătămarea corporală a celor trei persoane, şoferul, soţia acestuia şi copilul lor în vârstă de 12 ani. Toţi trei au fost transportaţi la spital în vederea acordării de îngrijiri medicale. Şoferul a fost testat cu aparatul etilotest, rezultat fiind zero, iar în cauză s-a întocmit dosar pentru vătămare corporală din culpă", a declarat purtătorul de cuvânt al IPJ Brăila, Laura Dan.

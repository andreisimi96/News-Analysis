Deputatul PSD Liviu Pleşoianu a ţinut neapărat să profite de discursul de la mitingul PSD pentru a se da în spectacol. Acesta a venit cu mai multe cântece şi scandări, dar mulţimea nu prea a fost dornică în a îl susţine.
„Aștept de un an și jumătate să se audă adevărata majoritate. Am o veste. În aceste clipe, câteva personae Kovesi, Iohannis, Coldea, Maior și toți securiștii lor s-au închis într-o sufragerie, se uită la ce facem noi aici și le este frică. Poporului nu trebuie să-i fie frică (…) Doamna cucuvea, unde v-ați ascunselea? E sufrageristă și nu mai rezistă! (…) Ieși afară cucuvea torționară! Noi majoritatea, voi Securitatea! (…) Ludovic, nu fi trist, tu ești noul securest! (…) Cine e generalul care ia case cu japca? Cine e generalul `geacă roșie` care nu vă consideră oamenii lui (…) Werner și Codruța să-și facă bocceluța. (…) Din sufragerie, te duci la pușcărie”, a spus Liviu Pleșoianu în Piața Victoriei.
Acesta a terminat cu un mesaj în engleză pe care îl vrea preluat de presă internaţională. În tot acest timp, oamenii începeau să părăsească piaţa.

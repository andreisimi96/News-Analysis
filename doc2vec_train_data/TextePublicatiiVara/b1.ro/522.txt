Al Bano şi Romina Power ar face din nou nuntă la 48 de ani de la prima lor căsătorie, susține presa din Italia.
După ani de zile în care s-au bătut prin tribunale, Al Bano , în vârstă de 75 de ani, şi Romina Power , în vârstă de 66 de ani, sunt din nou împreună, cei doi îngropând securea războiului, în 2013, la insistenţele unui producător rus, care i-a convins să cânte din nou împreună.
Astfel, după ce au început să colaboreze profesional, împăcarea s-a produs, scrie Click.ro.
Inițial, ei s-au căsătorit în 1970, îndrăgostiţi nebuneşte. După căsătorie, au adus pe lume 4 copii: Yilenia (născută în 1970), Yari (44 de ani), Cristel (32 de ani) şi Romina Jolanda (30 de ani).
Viaţa lor a fost una frumoasă, până ce fiica cea mare a dispărut fără urmă, în 1994, la New Orleans. Al Bano i-a reproşat Rominei că nenorocirea s-a întâmplat din vina ei. Asta fiindcă ar fi învăţat-o pe Yilenia să se drogheze. Din această cauză au divorţat în 1999.

Meteorologii au emis prognoza meteo pentru perioada 4-17 iunie.
ANM anunță pentru următoarele două săptămâni temperaturi de peste 30d e grade, dar și instabilitate atmosferică accentuată.
PROGNOZA METEO BANAT
În prima săptămână, vremea se va încălzi ușor și treptat, astfel că pe 8 și 9 iunie valorile termice maxime vor atinge, în medie, 30...31 de grade. În timpul nopților, media minimelor a fi cuprinsă între 15 și 17 grade. Începând din 10 iunie, temperaturile diurne vor fi apropiate de cele normale pentru această perioadă din an, oscilând ușor, de la o zi la alta, în jurul maximei de 28 de grade. Nici media valorileor termice nocturne nu va avea variații semnificative, urmând să scadă ușor, de la 15...16 grade în datele de 11 și 12 iunie, spre 13...14 grade în diminețile zilelor de 16 și 17 iunie.
Fenomene specifice instabilității atmosferice (averse local însemnate cantitativ, descărcări electrice, intensificări ale vântului și izolat grindină) se pot semnala oricând parcursul celor 14 zile, cu o probabilitate mai ridicată în intervalele 6-8, 9-11 și 13-15 iunie.
PROGNOZA METEO CRIŞANA
În prima săptămână, vremea se va încălzi ușor și treptat, astfel că pe 9 iunie valorile termice maxime vor ajunge la o medie de 29...30 de grade. În timpul nopților, media minimelor va fi cuprinsă între 14 și 17 grade. Începând din 10 iunie, temperaturile maxime diurne vor avea mici variații de la o zi la alta, în jurul mediei de 27 de grade, menținându-se apropiate de cele normale pentru această perioadă din an. Media valorilor termice nocturne, la rîndul ei apropiată de normalul perioadei, urmează să scadă foarte puțin, de la 15...16 grade în datele de 11 și 12 iunie, spre 14 grade în diminețile zilelor de 16 și 17 iunie.
Fenomene specifice instabilității atmosferice (averse local mai însemnate cantitativ, descărcări electrice, intensificări ale vântului și posibil, grindină) se pot semnala oricând pe parcursul celor 2 săptămâni, cu o probabilitate mai ridicată în intervalele 6-8 și 9-14 iunie.
PROGNOZA METEO TRANSILVANIA
Procesul de încălzire a vremii se va resimți până pe data de 9 iunie, când media valorilor termice maxime va atinge, în această regiune, 29 de grade. Începând din 10 iunie și până la sfârșitul intervalului de prognoză, temperaturile maxime vor avea medii de 25...26 de grade, apropiate de cele normale pentru a doua decadă a lunii iunie. Variațiile în ceea ce privește media temperaturilor minime vor fi nesemnificative; de la 13 grade la debutul primei săptămâni, până în jurul a 15 grade în data de 10 iunie, iar ulterior, între 11 și 17 iunie, vor fi valori ale acestei medii de 12...13 grade în fiecare noapte.
Probabilitatea de apariție a averselor local însemnate cantitativ, însoțite de descărcări electrice, intensificări ale vântului și izolat de grindină va fi mai ridicată în intervalele 6-8 și 9- 15 iunie.
PROGNOZA METEO MARAMUREŞ
Vremea se va încălzi treptat în intervalul 4-9 iunie, media valorilor maxime urmând a ajunge la 29 de grade. Ulterior, temperatura aerului se va menține la valori maxime, în medie, de 25...26 de grade până pe data de 17 iunie. Minimele, în medie pe regiune, vor fi în scădere spre 12 grade în data de 7 iunie, apoi vor crește până la 15 grade pe 10 iunie, iar în a doua săptămână se vor situa între 13 și 15 grade.
Averse local mai însemnate cantitativ, însoțite de descărcări electrice, intensificări ale vântului și izolat de grindină vor avea o probabilitate mai ridicată de apariție între 6 și 10 iunie și în unele zile ale intervalului 11 -16 iunie.
PROGNOZA METEO MOLDOVA
În intervalul 5-7 iunie valorile temperaturii maxime vor marca o scădere în această regiune, apoi media acestora va fi în creștere, urmând a atinge 29...30 de grade pe 9 iunie. Ulterior, temperatura aerului se va menține la valori maxime, în medie, de 27...28 de grade până pe data de 17 iunie. Minimele, în medie pe regiune, vor fi în scădere spre 12 grade în data de 7 iunie, apoi vor crește până la 16 grade pe 10 iunie, iar în a doua săptămână se vor situa între 15 și 17 grade.
Averse, însoțite de descărcări electrice, intensificări ale vântului și izolat de grindină vor avea o probabilitate mai ridicată de apariție în zona de deal a regiunii, în intervalele 10-12 iunie și în unele zile ale intervalului 13 -17 iunie.
PROGNOZA METEO DOBROGEA
Temperaturile maxime vor marca o creștere până la valoarea medie de 27 de grade în data de 6 iunie, apoi aceasta va scădea la 23 de grade în data de 7 iunie, urmând a reveni la 27 de grade pe 9 iunie. Între 10 și 17 iunie, temperaturile maxime se vor situa, în medie, în jurul valorii de 26 de grade. Temperaturile minime nu vor avea variații semnificative de la o zi la alta pe parcursul celor 2 săptămâni, urmând a fi apropiate de media de 18 grade.
Probabilitatea de apariție a ploilor în general slabe cantitativ, dar posibil însoțite de descărcări electrice, va fi mai ridicată în intervalul 4-7 iunie și în unele zile ale celei de a doua săptămâni.
PROGNOZA METEO MUNTENIA
În primele 3 zile, temperaturile maxime vor marca o creștere până la valoarea medie de 31 de grade, apoi aceasta va scădea până la 26 de grade în data de 7 iunie, urmând a urca spre 32 de grade pe 9 iunie. Între 10 și 17 iunie, temperaturile maxime se vor situa, în medie, în jurul valorii de 29 de grade. Temperaturile minime nu vor avea variații semnificative de la o zi la alta pe parcursul celor 2 săptămâni, urmând a fi apropiate de media de 16 grade.
Probabilitatea de apariție a ploilor în general slabe cantitativ, dar însoțite de descărcări electrice și local de intensificări ale vântului va fi mai ridicată pe 4 iunie, în intervalul 6-8 iunie și în unele zile ale celei de-a a doua săptămâni.
PROGNOZA METEO OLTENIA
În primele 3 zile, temperaturile maxime vor marca o creștere până la valoarea medie de 30 de grade, apoi aceasta va scădea până la 27 de grade în data de 7 iunie, urmând a reveni la 31 de grade pe 9 iunie. Între 10 și 17 iunie, temperaturile maxime se vor situa, în medie, în jurul valorii de 28 de grade. Temperaturile minime nu vor avea variații semnificative de la o zi la alta pe parcursul celor 2 săptămâni, urmând a fi apropiate de media de 15 grade.
Probabilitatea de apariție a ploilor în general slabe cantitativ, dar însoțite de descărcări electrice și local de intensificări ale vântului va fi mai ridicată pe 4 iunie, în intervalele 6-8 și 9 -11 iunie precum și în unele zile ale celei de-a a doua săptămâni.
PROGNOZA METEO LA MUNTE
Deși vor fi variații de la o zi la alta, media temperaturilor maxime va marca o creștere pe parcursul primei săptămâni, de la 16 grade în data de 4 iunie până la 20 de grade în data de 9 iunie. În a doua săptămână, această medie regională va fi cvasistaționară și se va situa în jurul valorii de 17 grade. Pe durata celor 2 săptămâni, temperaturile medii nocturne se vor situa între 9 și 11 grade.
Ploile, mai ales averse local însemnate cantitativ, însoțite de descărcări electrice, intensificări ale vântului și izolat de grindină vor avea o probabilitate mai ridicată de apariție în intervalele 4-7 iunie, 9-11 iunie și în unele zile ale intervalului 12 -17 iunie.

Cătălin Cazacu, unul dintre cei mai iubiți concurenți de la Exatlon, și Maria Constantin au ieșit, în urmă cu câteva zile, într-un club din zona de nord a Capitalei, alături de câțiva prieteni.
La un moment dat, când distracția era în toi, în jurul orei 3 dimineața, Cătălin Cazacu și Maria Constantin au fost surprinși, de reporterii Cancan.ro, îmbrățișați.
Astfel, după aceste ipostaze, Maria Constantin a declarat că l-a cunoscut pe sportiv în acea seară.
”Este bun prieten cu o prietenă de-ale mele. L-am cunoscut în seara respectivă (...) Eu îl știam de la televizor. Am petrecut în club câteva ore, este un tip foarte tare. M-am distrat și m-am simțit bine în compania lui. Nu este nimic între noi. Nu am timp de combinații, sunt prinsă cu școala în această perioadă”, a afirmat vedeta.
La rândul lui, Cazacu a spus că au petrecut câteva ore în club, apoi a plecat acasă singur.
”Eu am ieșit târziu din casă pentru că nu m-am obișnuit cu fusul orar. Am ieșit în club pentru că nu puteam să dorm. Acolo m-am întâlnit cu niște prietene, am petrecut câteva ore, apoi am plecat acasă singurel. Eu sunt un tip foarte sociabil, așa că am socializat”, a precizat Cătălin Cazacu, pentru Cancan.ro .

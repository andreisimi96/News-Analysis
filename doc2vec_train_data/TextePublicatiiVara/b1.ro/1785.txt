Cel mai mare fotbalist român Gică Hagi a stat alături de părinţii Simonei Halep în timpul finalei de la Roland Garros.
Prietenul şi fostul său coleg Gică Popescu a povestit după meci că "Regele" a fost extrem de agitat şi plin de emoţii tot meciul, dând sfaturi chiar şi în timpul punctelor.
"Gică (n.r. - Hagi) comenta şi în timpul game-urilor, dădea indicaţii despre cum trebuia să lovească mingea. Făcea pe antrenorul. A fost genial Gică. Îi făceam semn să tacă, pentru că suntem în timpul punctului", a dezvăluit Gică Popescu la Digisport.
În schimb, Popescu a spus că părinţii Simonei au fost extremi de calmi în timpul meciului.
"Erau de o calmitate incredibilă, probabil că au căpătat experienţă şi erau foarte echilibraţi. La punctele câştigate de Simona, se ridicau în picioare şi aplaudau", a mai spus Gică Popescu.
Gheorghe Hagi a fost la Paris la ultimele faze ale turneului, fiind prezent şi la semifinala cu Muguruza. De altfel, acesta este cunoscut drept un apropriat al lui Halep încă de când aceasta era junioare.
"Am mers pentru meciul ăsta și pentru următorul, pentru finală. Știam că va juca finala. Eram convins că va câștiga cu Muguruza. Gestionează foarte bine momentele cheie, partea tactică e completă, are forță mentală. Puterea unor jucători mari e mentală. Trebuie ai autocontrol, să domini, să ai inițiativă", a spus Gică Hagi, imediat după victoria din semifinale.

O adolescentă din Sântana, județul Arad , în vârstă de 17 ani, a fost înjunghiată, joi, în zona gâtului.
Medicii de la Ambulanță au fost alertați, după ce o tânără a fost înjunghiată cu un cuțit și a pierdut mult sânge.
„După apelul la 112 a fost trimis un echipaj al ambulanței din substația Sântana. Echipajul medical a găsit o fată de 17 ani, cu o plagă înjunghiată în zona gâtului, cu hemoragie masivă. A pierdut o cantitate mare de sânge. În acest moment echipajul medical efectuează manevre de resuscitare. A fost trimis în sprijin și un echipaj cu medic SMURD. Din păcate șansele fetei sunt destul de mici”, a declarat Mircea Merea, directorul medical al Serviciului Județean de Ambulanță Arad .
Din primele informații, suspectat pentru această faptă este concubinul fetei, scrie Libertatea.
Citeşte mai multe despre:   Arad

Mugur Isărescu a făcut, joi, o declarație controversați. Guvernatorul BNR a spus despre românii cu credite pentru locuințe că sunt “prizonierii propriilor aspirații”.
”Se spune că oamenii care şi-au luat case au devenit robii băncilor. Nu au devenit robii băncilor. Ei au devenit prizonierii unei aspiraţii pe care doreau să şi-o îndeplinească, de a-şi face o casă. De a-şi face o casă rapid, fără să aştepte 20-30 de ani, dotată de la început, pe care s-o plătească în 20-30 de ani”, a spus Isărescu, scrie news.ro.
El consider că tinerii care îşi iau un credit ipotecar trebuie să fie conştienţi de riscurile asumate.
“Nu o discuţie de tipul ”alba-neagra”: Banca Naţională descurajează sau omoară creditul. Păi, asta vrem să promovăm? Cu lozinci din acestea care nu spun mai nimic?”, a spus Isărescu.
Reamintim că același Isărescu a declarat acum câțiva ani că românii ar trebui să-și negocieze individual dobânda la credit, dându-se exemplu chiar pe el, care a negociat dobânda cu o anume bancă pentru casa pe care i-a cumpărat-o fiului său.
Întrebările sunt: Cu câți români ar sta băncile de vorba cu privire la negocierea dobânzilor și câți dintre noi ar reuși să strângă, în viața aceasta, bani pentru o casă?
Ar mai fi de menționat și că, în multe orașe, chiria unei garsoniere depășește cu mult rata pentru un spațiu asemănător.

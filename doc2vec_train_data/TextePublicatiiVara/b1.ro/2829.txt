Anexarea Crimeei în 2014 continuă să provoace o reacţie extrem de dură la adresa Rusiei, pe plan internaţional.
Uniunea Europeană a decis, luni, să prelungească pentru încă un an sancţiunile economice impuse peninsulei Crimeea şi oraşului Sevastopol.
Autorităţile de la Brixelles afirmă luni, într-o declarație, că "rămâne ferm angajate faţă de suveranitatea şi integritatea teritorială a Ucrainei" şi "condamnă această încălcarea a dreptului internaţional". 
Sancţiunile vor fi în vigoare până la 23 iunie 2019 şi îi împiedică pe cetăţenii şi companiile din UE să investească în Crimeea şi la Sevastopol, precum şi importurile de bunuri de acolo, relatează Agerpres, citând DPA.
Măsurile prelungite luni includ interzicerea exporturilor europene de bunuri şi de tehnologie din sectorul transporturilor, telecomunicaţiilor şi al energiei, mai ales cu privire la petrol, gaze naturale sau minerit.
Relaţiile dintre Rusia şi UE s-au răcit din 2014, nu doar din cauza evenimentelor din Crimeea , ci şi din cauza sprijinului acordat de Moscova separatiştilor proruşi din conflictul din estul Ucrainei.

Câteva sute de persoane s-au strâns în Piaţa Victoriei în jurul orei 13 pentru a participa la "marşul pentru normalitate" organizat de Partidul Noua Dreapta. Aceştia militează pentru modificarea articolului din Constituţie privind familia pentru ca aceasta să fie definitivă drept a fi formată între un bărbat şi o femeie şi cer autorităţilor să organizeze referendumului privind familia tradiţională.
Manifestaţia acestora a primit autorizaţie şi urmează să se desfăşoare pe traseul bd Lascăr Catargiu - Piaţa Romană – Bd Magheru - Bd Nicolae Bălcescu - Piaţa Universitătţii - Bd I C Brătianu - str. Halelor - Splaiul Independenţei - Dealul Patriarhiei, între orele 12.00-16.30.
Acest eveniment va fi urmat în Piaţa Victoriei de un eveniment al taberei opuse. "Marşul Diversităţii pentru vizibilitatea comunităţii LGBT” va începe la ora 17:30.

Cristian Tudor Popescu, un fan declarat al Simonei Halep, a dezvăluit schimbul de mesaje pe care l-a avut anul trecut cu tenismena, după finala pierdută de la Roland Garros în fața Jelenei Ostapenko.
„Simona să ştiţi că a suferit groaznic după finala de anul trecut, nimeni nu ştie, poate doar apropiaţii săi să ştie cât a suferit. Îmi amintesc că i-am dat un mesaj şi i-am spus: O să-ţi treacă în trei zile durerea asta. Şi după vreo trei săptămâni mi-a răspuns: N-a trecut. Deloc”, a povestit CTP, potrivit Adevarul.

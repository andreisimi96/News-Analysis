O româncă a fost atacată cu acid de soțul ei, în Torino, Italia , iar aceasta a ripostat și a aruncat, la rândul ei, cu acid spre el, ambii fiind internați în spital.
Femeia a suferit răni superficiale dar agresorul a luat contact cu o cantitate mai mare de acid, fiind ars pe umăr, pe piept și pe braț.
Carabinierii și ambulanța au fost chemați în seara incidentului de fiul celor doi soți care a asistat la atacul tatălui său, scrie Libertatea.

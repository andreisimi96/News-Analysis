Foto: Mashable Externe
Circa 69% dintre irlandezii care s-au prezentat vineri la referendum au votat în favoarea abrogării articolului din Constituţie care interzice avortul.
John McGuirk, purtătorul de cuvânt al campaniei pro-viaţă ”Salvaţi Amendamentul 8”, a recunoscut înfrângerea și a susținut că rezultatul acestui vot reprezintă ”o tragedie de proporţii istorice”, informează BBC .
”Sunt oameni care au inima frântă după ce acest deznodământ”, a mai punctat John McGuirk, insistând, totodată, că majoritatea ar trebui ”să arate respect şi bunătate” față de aceste persoane.
”Ceea ce au făcut votanţii irlandezi ieri este o tragedie de proporţii istorice ... Copilul nenăscut nu mai are un drept la viaţă recunoscut de statul irlandez. În scurt timp, va fi introdusă o legislaţie prin care se va permite uciderea copiilor în ţara noastră. Ne vom opune acestei legislaţii. Dacă şi când se vor deschide clinici pentru avort în Irlanda , ne vom opune de asemenea.”, au mai transmis reprezentanții campaniei, într-un comunicat.

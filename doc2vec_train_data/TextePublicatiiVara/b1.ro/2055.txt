S-a dat startul sezonului estival, iar până plecăm în concediile programate cu mult timp înainte pentru această vară nu mai este decât un pas. Pentru că trebuie să fii pregătit din timp, pentru a te asigura că nu uiți nimic acasă, iată câteva sfaturi de care să ții cont atunci când îți faci bagajul.
Lucruri pe care trebuie să le pregătești înainte de plecarea în concediu
Ia-ți cu tine trusa de prim ajutor. Indiferent de locul în care urmează să pleci, asigură-te că ai întotdeauna la tine o mini trusă care să conțină medicamente pentru diferite afecțiuni, nu știi niciodată când te alegi cu o indigestie alimentară, pastile pentru dureri de cap, răceală sau chiar medicamente folosite împotriva diverselor alergii. Trusa de prim ajutor este recomandată pentru orice persoană care știe că are nevoie de anumite medicamente, dar și preventiv pentru a nu-ți strica vacanța.
Renunță la cosmeticele în exces. Gândește-te, în primul rând, la spațiul pe care îl economisești atunci când nu îți iei cu tine o mulțime de sticluțe și loțiuni de corp. Dacă pleci în vacanță cu scopul de a te bronza sau de a te odihni, atunci cu siguranță nu ai nevoie de o mulțime de produse de machiaj pe care să le cari cu tine. Mai mult de atât, mai puține sticluțe cu produse scad riscul de a exista scurgeri de lichide sau mai rău explozii în bagaj.
Păstrează în siguranță obiectele de valoare. Când călătorești cu avionul și nu numai este recomandat ca orice bun de valoare să fie păstrat cât mai aproape de tine. Păstrează-ți telefonul, tableta, bijuteriile în bagajul de mână pe care îl iei cu tine în avion pentru a te asigura că nu se pierd sau se deteriorează. Așa că, atunci când îți faci bagajul, asigură-te că toate obiectele de valoare ți le pui cât mai la îndemână.
Asigură-te că ți-ai schimbat banii în moneda de schimb care este folosită în țara în care călătorești. Dacă pleci de acasă fără să schimbi bani, vei rămâne surprins să constați că vei găsi un curs valutar mai mare în țara în care pleci. Mergi la o casă de schimb valutar București și schimbă-ți suma de care crezi că ai nevoie în concediu. Ai posibilitatea să îți negociezi cursul, mai ales dacă vorbim despre sume mari de bani, dar și norocul să găsești unul dintre cele mai avantajoase cursuri.
Împachetează-ți hainele potrivite. Nu pleca în vacanță cu o sumedenie de piese vestimentare, pe care oricum nu le vei folosi. Încearcă să îți adaptezi ținutele în funcție de zona în care urmează să mergi. Dacă este o țară caldă atunci asigură-te că ai la tine suficiente haine subțiri, care să îți ajungă pentru toate zilele în care stai. Dacă pleci într-o vacanță într-o țară cu o destinație mai friguroasă, atunci împachetează-ți haine groase, pentru a nu fi nevoit să îți cumperi altele noi când ajungi acolo.

Inquam Photos / Octav Ganea Sport
Simona Halep a vorbit, luni, la întoarcerea în ţară după câştigarea turneului de la Roland Garros , despre numeroasele mesaje de felicitare pe care le-a primit de la adversarele ei din circuit, inclusiv de la Serena Williams .
"Am mai multe prietene (n.r. - în cicuit) şi a fost foarte plăcut să văd că adversarele mele s-au bucurat pentru mine, ceea ce înseamnă mult şi înseamnă că în afara terenului ne înţelegm bine şi avem o altfel de relaţie. Mereu am spus că în tenis, pe circuit, suntem ca o familie şi vreau să le mulţumesc pentru mesajele frumoase, pentru reacţia lor, pentru că a fost o reacţie destul de mare, şi pe Internet şi mesaje personale am primit. Şi fetele din România mi-au scris, le mulţumesc şi lor, tuturor. Am fost surpsinsă foarte plăcut şi emoţionată de acest lucru. Mai mult fete sunt apropiate de mine, dar Petra (n.r. - Kvitova) a fost prima care mi-a scris mesaj pe telefon. (n.r. - Serena Williams ) i-a transmis mesaj lui Darren, pentru că nu are numărul meu de telefon, i-a transmis felictări pentru mine", a spus Simona Halep , într-o conferinţă de presă ţinută la Aeroportul Otopeni, potrivit news.ro.
"Dar Şarapova?", a fost o întrebare spontană când a vorbit de mesajele primite. 
"Şarapova... Nu am văzut-o, nu ne-am intersectat", a răspuns Simona, despre cea care este considerată una din marile sale rivale.
(Foto: Inquam Photos / Octav Ganea)
Simona a precizat că nu a văzut declaraţiie liderului ATP şi câştigătorului French Open, Rafael Nadal , despre ea. 
"Nu am vorbit cu Nadal, unchiul lui (n.r. - Toni Nadal) a venit la mine special acolo, în timpul unui interviu şi m-a felicitat. Am fost bucuroasă de acest lucru, ştiu că este un băiat deosebit (n.r. - Rafael Nadal ) şi mă aşteptam să spună câteva lucruri frumaose, nu am văzut exact ce a spus. Eu ce aş putea să spun despre el? Deja sunt cuvintele prea mici pentru el", a afirmat liderul WTA. 
"Halep şi-a meritat primul grand slam. Este o adevărată luptătoare şi munceşte foarte mult. Îmi plac oamenii care muncesc din greu pentru obiectivele lor şi care au succes, deoarece ei merită asta", a afirmat Rafael Nadal , după ce a câştigat, pentru a unsprezecea oară, turneul de la Paris.
(Foto: Inquam Photos / Octav Ganea)
Luni seară, de la ora 20.00, Simona Halep va prezenta trofeul de la Roland Garros într-o ceremonie pe Arena Naţională.

Liviu Dragnea a ținut să-l felicite pe Donald Trump , după discuțiile acestuia cu Kim Jong-Un .
”Îl felicit sincer pe Președintele Statelor Unite ale Americii, domnul Donald Trump , pentru efortul pe care îl face pentru normalizarea planetei și stabilirea unor garanții solide de securitate împotriva pericolului nuclear. Întâlnirea pe care a avut-o astăzi cu liderul nord-coreean Kim Jong-Un reprezintă un pas foarte important pentru construirea unei păci durabile în regiune și pentru denuclearizarea completă a Peninsulei Coreene. Chiar dacă evenimentele se desfășoară la mii de kilometri de România, ele au o semnificație uriașă pentru întrega planetă, deci implicit și pentru țara noastră”, a scris Liviu Dragnea .
După luni de insulte reciproce şi ameninţări, Donald Trump şi Kim Jong-Un s-au întâlnit pentru prima dată şi au semnat un document istoric pentru a rezolva divergenţele dintre cele două state şi a ajunge la o înţelegere privind denuclearizarea Coreii de Nord şi pacea în peninsula coreeană. După o strângere de mână care va intra în cărţile de istorie, a urmat un prim şir de discuţii, de care ambele părţi s-au arătat mulţumite.
Cei doi lideri au semnat un document istoric despre care Donald Trump promite că va aduce schimbări masive. 
Documentul în patru puncte prevede că Statele Unite şi Coreea de Nord sunt comise să stabilească noi relaţii în concordanţă cu dorinţa de pace şi prosperitate a oamenilor celor două naţiuni. De asemenea, acordul reiterează faptul că Phenianul va completa procesul de denuclearizară şi că se vor face în continuare eforturi pentru menţinerea păcii în Peninsula Coreeană. În acelaşi timp, este menţionat faptul că se va începe repatrierea imediată a prizonierilor de război şi a celor căzuţi pe câmpul de luptă.

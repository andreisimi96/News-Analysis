Victor Ponta a anunțat că cursul acestei săptămâni va depune o cerere pentru înfiinţarea de grup parlamentar al formațiunii Pro-România. 
Planurile fostului premier ar putea însă să nu reușească, după cum susține președintele Comisiei de statut din Parlament, Ion Mocioalcă. Acesta a declarat că Ponta nu va putea să-și facă un grup parlamentar. 
„Doar acei deputați si senatori au dreptul să-și facă grup parlamentar, cei care au fost aleși pe listele aceluiași partid sau alianță politică, sau alianță electorală”, a declarat Mocioalcă, la Realitatea TV. 
Mai mulți parlamentari au demisionat în ultima perioadă din PSD, anunțând că se alătură partidului Pro-România. Este vorba despre deputații Nicolae Bănicioiu, Mircea Titus Dobre, Marilena-Emilia Meiroşu, Gabriela Podaşcă şi Cătălin Nechifor, precum și de fostul ministru al Comunicaţiilor în Guvernul Grindeanu Augustin Jianu și fostul deputat PSD Aurelia Cristea. 

Actrița Ellen Pompeo , cunoscută mai ales pentru rolul lui Meredith Grey din serialul ”Anatomia lui Grey”, a fost jefuită în timpul unei excursii în Florența. 
”Geanta mi-a fost furată chiar de sub nas. Dau vina pe vinul rose!”, a scris Ellen, pe Instagram.
Imediat i-a anunțat pe polițiști, iar aceștia au pornit în căutarea vinovatului, folosindu-se de imaginile de pe camerele de supraveghere și de telefonul victimei, dat în urmărire.
Într-un final, geanta a fost găsită pe o stradă, abandonată de hoț.
”Mulţumesc oricui a furat-o că a abandonat-o intactă. Îmi urmăream telefonul şi pe tine... dacă te prindeam, nu s-ar fi terminat bine pentru tine... Sunt draguţă, dar să nu uităm moştenirea mea... Napoletană...”, a concluzionat actrița.

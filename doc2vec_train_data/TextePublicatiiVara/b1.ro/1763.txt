Ionela Prodan a fost discretă în ceea ce privește viața ei personală, ea rămânând văduvă în 1992, când fiica lor Anamaria Prodan abia devenise majoră.
Ultimii 20 de ani din viață i-a petrecut în armonie, alături de Toni Antohi , un inginer moldovean cu care nu s-a căsătorit însă niciodată.
Bărbatul a iubit-o foarte mult pe artistă, iar acum îi este foarte greu să se împace cu ideea că partenera sa de viaţă nu mai este alături de el.
Astfel, după ce a rămas singur, Toni Antohi a luat o decizie surprinzătoare. Bărbatul a hotărât să se întoarcă în Moldova, acolo unde s-a născut și a locuit în tinerețe, pentru că nu suportă să locuiască singur în vila din Vitan, a Ionelei Prodan.
Interpreta de muzică populară l-a întâlnit pe inginerul originar din Moldova pe când avea 51 de ani, după ce i-a decedat soțul.
”Mărturisesc că mi-a fost greu după moartea lui Traian. Însă anii au trecut și mi-am regăsit liniștea sufletească lângă cel de-al doilea soț, inginerul Toni Antohi , un moldovean molcom, care s-a încumetat să clădească alături de mine un nou cămin”, a precizat artista.
Vă reamintim că Ionela Prodan s-a stins din viață pe 16 aprilie, la Spitalul Elias din Bucureşti.

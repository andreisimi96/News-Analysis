Curtea Constituţională a României (CCR) arată, în motivarea deciziei privind conflictul reclamat de Traian Băsescu, din anul 2012, că doar Parlamentul poate hotărî suspendarea preşedintelui, având dată această putere, iar odată declanşată procedura parlamentară de suspendare din funcţie a preşedintelui, potrivit Constituţiei, aceasta nu poate fi oprită.
Aceeași explicație a fost dată și de fostdul președinte al CCR, Augustin Zegrean. El a explicat că articolul 95, alineat 3 din Constituție este imperativ și impune organizarea referendumului de suspendare, pentru că în acest fel se află care este voința populară, scrie stiripesurse.ro.
Decizia CCR lovește în posibilele planuri ale PSD, dezvăluite de președintele Comisiei Juridice din Camera Deputaților, Eugen Nicolicea, care a avansat o ipoteză explozivă! Nicolicea a explicat că Parlamentul l-ar putea suspenda pe Iohannis, președintele Senatului merge la Cotroceni, semnează revocarea Laurei Codruța Kovesi, iar apoi, Parlamentul retrage Hotărârea de demitere, Iohannis revine la Cotroceni și referendumul de suspendare nu mai are loc.

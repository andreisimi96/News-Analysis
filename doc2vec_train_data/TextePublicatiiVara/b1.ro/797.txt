Tragedie în Bistriţa. Un bărbat de 50 de ani a fost pur şi simplu decapitat, după ce a fost lovit de un tren de călători. Mecanicul nu a putut evita impactul şi povesteşte că omul a apărut din spatele unor tufe și s-a aruncat în fața trenului, informează B1 TV. 
Trenul care circula pe ruta Vatra Dornei - Beclean - Bistrița a oprit brusc, iar cei 60 de călători au încremenit. Mecanicul locomotivei a descris cu groază scenele pe care le-a văzut. Un bărbat de 50 de ani a aşteptat ca trenul să se apropie şi s-a aruncat în faţa lui. Impactul a fost fatal. Mecanicul spune că nu a avut cum să evite tragedia, deoarece o omul a sărit dintr-un tufiş.
La faţa locului au ajuns şi mai multe echipaje de salvare, însă medicii nu au mai putut face nimic şi au fost nevoiţi să constate decesul. Poliţiştii bistriţeni nu iau în calcul doar varianta sinuciderii şi au spus că vor continua cercetările. Călătorii au fost nevoiţi să parcurgă restul drumului pe jos.

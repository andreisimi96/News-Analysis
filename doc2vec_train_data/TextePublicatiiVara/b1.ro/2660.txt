O filmare făcută de un  grup de romi din Bârlad a devenit virală  pe Facebook, stârnind revoltă pentru modul în care fără pic de ruşine sfidează organele de ordine. 
Din filmarea postată pe Facebook și distribuită de mii de ori, se vede intervenția polițiștilor, chemați pentru că mai mulți tineri de etnie rromă făceau gălăgie în toiul nopții, pe o stradă din municipiul Bârlad. Cel care a postat filmarea acuză intervenția polițiștilor, spunând că aceștia s-au „luat” degeaba de tinerii care stăteau „la stradă și nu făceau nimic”.
Pe film se vede cum  tinerii romi au adresat cu cuvinte jignitoare  polițiștilor, acuzând că aceștia l-au luat pe unul dintre ei în mașină degeaba și că îl băteau, iar tânărul ar fi avut mâna ruptă și nu putea fi bruscat. 
Până la urmă polițiștii au reușit să-l urce pe tânăr în mașina de serviciu, dar când să plece cu el la secție, pentru că acesta refuza să se legitimeze, unul din romi i aflați de fața la întreaga acțiune, s-a suit efectiv pe capota din față a mașinii de poliție, strigând  nervos  să-i dea drumul celui din mașină ridicat de patrulă. 
„Iote bulangii, echipa de poliție de la Bârlad, niște sclavi, iote l-o luat să-l omoare, iote! Băga-mi-aș….”, sunt doar o parte din cuvintele adresate „echipei” de polițiști bârlădeni, din care făcea parte și o femeie, potrivit Vremea Nouă .
Conducerea IPJ Vaslui a dispus efectuarea de verificări pentru a vedea dacă cele filmate se confirmă și va acționa în consecință.

Foto: Inquam Photos/ Octav Ganea Eveniment
Medicii şi ambulanţele deplasate în Piaţa Victoriei cu ocazia mitingului PSD din Piaţa Victoriei la care au participat aproximativ 150.000 de persoane au avut activitate pe tot timpul acesteia.
Nu mai puţin de 170 de persoane au avut nevoie de îngrijiri medicale, 30 dintre acestea fiind şi transportate la spital, scrie Mediafax.
Majoritatea persoanelor au făcut lipotimii, epilepsii, dar şi deshidratare pe fondul consumului de alcool. 
Daniel Vasile, purtătorul de cuvânt al Inspectoratului pentru Situaţii de Urgenţă Bucureşti-Ilfov, a precizat că, din numărul total de cazuri, 30 de persoane au necesitat transportul la spital. 
Majoritatea dintre cei care au avut nevoie de îngrijiri medicale au fost persoane vârstnice, dar a fost şi cazul unui minor de 15 ani care s-a lovit la genunchi după ce a alunecat.

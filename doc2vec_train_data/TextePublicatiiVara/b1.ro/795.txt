Airbus Helicopters ia în calcul încetarea activităților de producţie în România dacă nu primeşte o ofertă clară pentru intensificarea producţiei în uzina de la Ghimbav din partea Guvernului.
Oficialii companiei au făcut acest anunț în contextul în care ministrul Apărării, Mihai Fifor, efectuează o vizită oficială în Franţa, unde se va întâlni cu omologul său francez, Florence Parly, informează Mediafax.
Astfel, fie Bucureştiul cumpără elicoptere de la grupul franco-german, fie compania închide uzina.
„Răbdarea noastră are limite. Avem nevoie de o comandă de cel puţin 16 aparate H215M din partea armatei române pentru lansarea liniei de asamblare, dar românii nu prea mai par interesaţi. Sunt pregătiţi să sacrifice 50 de ani de cooperare. Este o imensă dezamăgire”, au declarat surse din interiorul firmei.

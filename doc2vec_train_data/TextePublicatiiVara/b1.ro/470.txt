Foto: gov.ro Eveniment
Prințul Charles, moștenitorul tronului Regatului Unit, a efectuat miercuri o vizită în România. Acesta a fost întâi primit de către președintele Klaus Iohannis, iar apoi s-a deplasat la Palatul Victoria unde a fost primit de premierul Viorica Dăncilă.
După stilul cu care a obișnuit, Guvernul nu a făcut publice imagini în care să se înțeleagă ce i-a transmis Viorica Dăncilă moștenitorului coroanei britanice, pe imagini putând să se observe că Prințul Charles spune mai multe lucruri, la care premierul doar răspunde scurt printr-un zâmbet.
După vizita la sediul Guvernului, mostenitorul Coroanei britanice s-a îndreptat către Palatul Elisabeta, unde a fost întâmpinat de către Margareta, Custodele Coroanei României.

Procurorul general al României, Augustin Lazăr, a declarat că preşedintele apreciază când va lua o decizie în ceea ce o priveşte şefa DNA, Laura Codruţa Kovesi, potrivit Agerpres.
"Întrebarea este sugestivă - preşedintele este cel care apreciază când dă decizia, decizia îi aparţine domnului preşedinte", a spus Lazăr, la sediul Consiliului Superior al Magistraturii.
Preşedintele Klaus Iohannis a declarat marţi că a citit motivarea deciziei CCR în cazul procurorului-şef al DNA, Laura Codruţa Kovesi, însă evaluarea nu este terminată, precizând că, în această etapă, motivarea aduce la suprafaţă mai multe întrebări decât clarificări.

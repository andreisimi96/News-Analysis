Curtea Constituţională a respins marţi sesizarea preşedintelui Klaus Iohannis privind neconstituţionalitatea modificărilor şi completărilor la Legea nr. 317/2004 privind Consiliul Superior al Magistraturii.
Aceasta este a doua sesizare de neconstituţionalitate respinsă de Curtea Constituţională privind pachetul celor trei legi privind justiţia contestate de preşedintele Iohannis.
Pe 2 mai, președintele Iohannis a anunțat că trimite la CCR întregul pachet al legilor justiței și sesizează Comisia de la Veneția. În același timp, șeful statului a făcut un apel la CCR să nu se grăbeacă cu deciziile și să conlucreze cu raportul pe care îl va întocmi organismul european.
Acum, legea va merge la preşedintele Klaus Iohannis pentru promulgare. Şeful statului mai are ca posibilitate să retrimită la reexaminare legea în Parlament.

Primăria Sectorului 5, condusă de edilul Daniel Florea , vrea să monitorizeze elevii claselor primare din sector cu ajutorul unor smartwatch-uri.
Primăria ar urma să cumpere ceasuri inteligente, cu buton de panică, pentru toți copiii.
„Pentru siguranţa copiilor sunt. Pentru siguranţă. Dacă au o problemă, apasă, ia legătura cu părintele. Părintele decide dacă anunţă mai departe poliţia“, a explicat un funcţionar la Primăria Sectorului 5, citat de Digi24.
Iniţiativa vine după ce Şcoala nr.124 din Sectorul 5 a ars în noaptea dintre 27 şi 28 mai.
Primăria cere acordul părinților prin intermediul învățătorilor.
Specialiștii nu privesc cu ochi buni inițiativa. Aceștia spun că pe lângă colectarea de date privind localizarea minorului, şi informaţiile stocate în dispozitivele părinţilor pot fi accesate și nu se știe la cine vor ajunge sau cum vor fi utilizate aceste date.

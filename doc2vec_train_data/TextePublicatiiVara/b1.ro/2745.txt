Aurelia Minescu, medic specializat în diabetologie, în vârstă de 64 de ani, a fost găsită fără suflare, după ce a luat o supradoză de medicamente.
Trupul neînsuflețit a fost descoperit, în propria locuință, de către soțul ei, Bogdan Minescu, cardiolog și fost consilier județean, informează debraila.ro.
Vestea i-a șocat pe toți apropiații săi și pe foștii ei pacienți, aceasta fiind cunoscută ca „cel mai zâmbitor medic din Braila”.
„Era o persoană plină de viață, care zâmbea fiecărui pacient. O doctoriță de o amabilitate rar întâlnită”, a susținut o femeie care i-a fost pacientă timp de aproape două decenii.
Femeia ar fi lăsat un bilet de adio în care a transmis că avea „probleme de sănătate”.
Înmormântarea va avea loc în cursul zilei de luni.

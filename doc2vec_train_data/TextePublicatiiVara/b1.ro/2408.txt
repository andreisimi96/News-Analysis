Foto: Captură Digi24 Politică
Liviu Dragnea vrea să instaureze dictatura până în 2040, să instituie Coreea de Nord aici sub numele de întemeietor de dinastie de Liv Jong Unu, a declarat Cristian Tudor Popescu , pentru Digi24.
Jurnalistul a insistat că șeful PSD vrea să ducă mai departe visul lui Nicolae Ceaușescu: "Am tot auzit spus, repetat acest lucru, că Dragnea doreşte să scape de justiţie. Să scape de condamnare, de dosarele penale. Nici vorbă. Domnul Dragnea nu doreşte asta. Vrea să instituie Coreea de Nord aici sub numele de întemeietor de dinastie de Liv Jong Unu. Ăsta a fost visul lui Ceauşescu şi nu a putut să îl ducă la capăt. (...) Acum domnul Dragnea duce mai departe visul lui. Ce dosare? Nu dosare, vrea controlul total al acestei ţări”.
Cristian Tudor Popescu a mai afirmat că ipoteza sa este demonstrată chiar de atitudinea și de limbajul lui Liviu Dragnea . Mai nou, într-un limbaj extrem de dur, șeful PSD a ajuns să se refere la adversarii politici cu termenul de ”șobolani”, adică exact așa cum naziștii vorbeau despre evrei, pe care apoi au început să-i omoare în masă, ducând la una dintre cele mai mari tragedii din istoria omenirii.
”Uitaţi-vă la ce a ajuns să debiteze domnul Dragnea. El vorbeşte de şobolani, toţi cei care i se opun.
A existat un precedent în istoria propagandei. E un film de propagandă făcut de un neamţ în 1940, cel mai virulent film antisemit care duce la o singură soluţie de exterminare a evreilor. Una dintre cele mai puternice soluţii e prezentarea evreilor ca şobolani. Sunt imagini care alternează din ghetou din Varşovia, în special, şi alternează cu imagini de cuiburi de şobolani care colcăie.
După asta a urmat soluţia finală. Acest om a pronunţat cuvântul şobolan. Ce relaţie e între om şi şobolani. Exterminarea şobolanilor de către oameni. Şobolanii pot să îi mai muşte să le transmită boli, dar oamenii pot să îi extermine. Acesta e Dragnea "Deratizatorul". E relaţia lui cu cei care i se opun. Un om care zbiară să nu îndrăznească vreun procuror să se atingă de dosarul lui Dăncilă.
Vrea instaurarea dictaturii Dragnea în România până în 2040. Vrea să fie un întemeietor de dinastie, să se pregătească fi-su. Următoarele alegeri nu mai ştiu cât de libere vor fi", a spus Cristian Tudor Popescu , pentru Digi24.

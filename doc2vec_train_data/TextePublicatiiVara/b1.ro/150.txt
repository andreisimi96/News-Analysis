Un angajat al aeroportului din Honolulu a fost filmat în timp ce arunca de la înălțime bagajele pasagerilor. 
Fără să-i pese că valizele sau conținutul acestora s-ar putea deteriora, manipulatorul de bagaje le lăsă să cadă pe o rampă de metal. Acesta aruncă de sus fiecare geantă de voiaj, care se izbesc violent de rampă. 
Întregul moment a fost filmat de un pasager care își aștepta zborul, iar imaginile au devenit virale pe rețelele sociale. 
”Misterul tuturor valizelor mele distruse a fost rezolvat”, a scris acesta pe Twitter.
O reacție a venit și din partea reprezentanților companiei Hawaiian Airlines . 
”Ne pare foarte rău să vedem acest lucru și apreciem că l-ați adus în atenția noastră. Modul în care au fost manipulate aceste genți este inacceptabil și echipa noastră va aborda această situație”, a transmis compania aeriană, potrivit Daily Mail. 

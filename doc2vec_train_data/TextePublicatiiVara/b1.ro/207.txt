Situație extrem de gravă pentru economia României. Peste 19% din românii apți de muncă, adică între  20 și 64 de ani, sunt peste hotare.
Într-un studiu al Biroului de statistică al Comisiei Europene – Eurostat –  din 2017 se arată că numărul conaționalilor care au părăsit țara a crescut îngrijorător, scrie Mediafax.
16,9% din românii apți de muncă ce locuiesc în alte state UE au educație superioară, comparativ cu un nivel de 16,7% în ceea ce privește populația României.
Și alte popare emigrează, dar situația variază mult. Spre exemplu, doar 1% dintre nemții apți de muncă sunt plecați din țara lor. La polul opus se află România (19,7%), Lituania (15%), Croația (14%), Portugalia (13,9%), Letonia (12,9%) și Bulgaria (12.5%).

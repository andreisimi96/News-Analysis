Bancii colectaţi prin Pilonul II de pensii ajung la bănci, producătorii de autoturisme, furnizori de electricitate şi gaze, operatori de telecomunicaţii, companii pharma, furnizori de servicii medicale, autorităţi publice locale sau centrale. 
Mai exact, banii ajung sub formă de investiţii, fie în acţiuni, fie în obligaţiuni sau titluri de stat emise de autorităţi, scrie libertatea.ro.
Şapte companii administrează în prezent Pilonull II de pensii: Aegon , Allianz-Ţiriac, BCR Pensii , BRD Pensii , Generali, Metropolitan Life şi NN Pensii . Toate acestea reinvestesc banii colectaţi, în vederea obţinerii de profit.
Printe beneficiarii banilor din Pilonul II de pensii se numără Primăria Capitalei, Ministerul Finanţelor, Romgaz , Transgaz , OMV Petrom, Nuclearelectrica, Digi Communications NV şi Volkswagen .
Totodată, banii contribuabililor mai sunt ţinuţi în depozite bancare în lei şi valută convertibilă sau investiţi în obligaţiuni emise de Banca Europeană de Reconstrucţie şi Dezvoltare ( BERD ).

Vara, multă lume preferă să mănânce roșii cu brânză. Pentru doamne în special, nutriționistul Mihaela Bilic atrage atenția că, dacă roșiile sunt foarte bune în curele de slăbire, nu același lucru poate fi spus despre brânză.
Cu sare sau fără, brânza aconține multă grăsime. Mai multă decât conține o felie de carne.
 “Ce poate fi mai savuros, delicios si de sezon decât roșiile cu brânză…fără pâine, o să spuneți, ca să nu ne îngrașăm:( Problema e că nu pâinea îngrașă (sau nu la fel de tare) precum brânza
Și când spun brânza mă refer la orice tip de brânzeturi, indiferent de cât sunt de sărate: caș și telemea proaspătă, telemea veche (maturată), mozzarella, cașcavaluri, brânza de burduf sau frământată.
Deși conține la fel de multe proteine ca și carnea si peștele, în brânzeturi avem de 3 ori mai multă grăsime. În plus o felie de brânza de 100g o mănânci într-o clipă, la carne e mai mult de mestecat.
Apropo de gramaj, porția corecta de brânză e de 70g, adică acele pachete ridicol de mici de la supermarket conțin 3 porții!!
Unde sunt vremurile în care cumpărai brânza cu calupul? Acum asist la o adevărată conspirație a producătorilor, parcă si-au propus cu toții să ne învețe ce înseamna porția corectă! O felie mare cât palma si groasă de un deget are DOAR 200g și e prețios pusă într-un pachet individual tras in vid. Deja când găsești pachete de jumătate de kilogram se numește desfrâu:)
E spre binele nostru, credeți-mă! E ușor sa mănânci prea multă brânză dacă bucata e mare. Așa, cu pachetul mic, ești mai atent. Nu de alta dar brânza nu e prietena siluetei, nu e un aliment de bază, care se mănâncă cu sutele de grame. Brânza e un răsfăț, un condiment, un ingredient al mâncării. Și da, puteti mânca fără grijă roșii cu brânză, cu condiția ca roșiile sa ocupe 80% din farfuria voastră.
Cu alte cuvinte puneți câteva cubulețe de brânză peste un castron de roșii. Si atenție la ulei, brânza are deja grăsimea inclusă!”, a scris Mihaela Bilic pe pagina sa de Facebook.

Bianca Drăgușanu și Victor Slav au făcut primele declarații și au confirmat că au ales să meargă pe căi separate, dar au precizat că rămân în relații bune.
Însă, au lăsat motivele despărțirii lor învăluite în mister, potrivit WowBiz.
De asemenea, cei doi au făcut un apel către fanii săi, rugându-i să le respecte alegerea, din moment ce prioritatea amândurora  este binele fiicei lor pe care ambii își doresc să o protejeze.
„Am ajuns într-un punct în care drumurile noastre se despart. Nu știm ce ne rezervă viitorul, dar știm că vom rămâne prieteni, avem un copil minunat de crescut împreună. Suntem doi oameni maturi, care își asumă decizia luată de comun acord, cu sentimentul ca este cea mai bună în acest moment al existenței noastre. Vă suntem recunoscători ca aţi fost mereu alături de noi si, de asemenea, vă rugăm cu tot sufletul să ne respectaţi alegerea. Ne dorim și sperăm ca orice speculaţie să se oprească aici. Vă mulţumim și vă asigurăm de toată aprecierea și afecţiunea noastră!", au spus Bianca Dragusanu si Victor Slav .

Un avion cu 169 de pasageri la bord a aterizat în afara pistei în Kiev după ce rafalele de vânt au determinat schimbarea traiectoriei aeronavei când era foarte aproape de pistă, scrie Libertatea .
Avionul care aparține companiei Bravo Airways și care efectua un zbor Antalya- Kiev , a aterizat pe spațiul verde din afara pistei aeroportului internațional din Capitala Ucrainei.
Din fericire nicio persoană aflată la bord nu a fost rănită și nici avion ul nu a suferit daune.
Aeroportul Zhuliany a fost închis câteva ore după acest incident, dar după miezul nopții de joi spre vineri a fost redeschis și activitatea a fost reluată în mod normal.

Tenorul Daian Dinulescu , tatăl copilului de 9 ani care și-a ucis bunica marți, a declarat că a aflat din rpesă despre tragicul incident.
Tenorul filarmonicii George Enescu se afla în proces cu fosta soție și nu își mai văzuse cei doi băieți de șase luni.
„Eu eram divorțat de fosta soție. Din cauza neînțelegerilor cu ea de șase luni nu i-am mai văzut. Nu îmi interzicea direct, dar indirect ea voia mărire de pensie. I-am spus, hai să discutăm, să stabilim cum a fost inițial la Judecătoria Buftea. Ea a spus că nu, că ea voia 30 la sută din venituri. Eu i-am spus că nu aveam posibilități financiare, și că trebuie să meargă ea în locul meu cu ei la mare și la munte”, a spus Dinulescu pentru Libertatea .
Danian Dinulescu a avut grave probleme cu legea înainte. El a fost condamnat în trecut la 4 ani de închisoare cu suspendare pentru că și-ar fi bătut copilul din prima căsnicie.
În acest caz, el a mers până la CEDO.
„Nu m-au chemat la poliție. Eu nu am fost implicat în nimic. Eu am niște bube în cap de la fosta soție, și acolo niște înscenări, și mi s-au pus în cârcă tot din ziare și au făcut asociație că, vezi Doamne, făceam copiilor același tratament. Nu, copiii dacă îi întrebați, vor spune că vor să vină tot timpul cu mine. Mi s-au pus în cârcă, și la CEDO am încercat să le combat, și CEDO  mi-a spus că nu pot schimba o hotărâre irevocabilă din România, și că nu pot cere decât despăgubiri. Dar eu nu am nevoie de despăgubiri, eu am nevoie să se spună adevărul”, a mai spus Dinulescu.
Amintim că un copil de 9 ani din București, diagnosticat cu ADHD, și-a ucis bunica cu mai multe lovituri de cuțit pentru că nu l-a mai lăsat să se joace pe calculator. Mama, medic oncolog de profesie, și tenorul Dinulescu mai au un fiu de 7 ani.

Primaria Municipiului Bucuresti dezminte categoric informatiile vehiculate in mediul online conform carora ar fi refuzat aprobarea desfasurarii evenimentului de prezentare a trofeului castigat de Simona Halep la Roland Garros, in alta locatie decat Arena Nationala.
"Pentru corecta informare a opiniei publice va informam ca duminica, in jurul pranzului, presedintele Federatiei Romane de Tenis, George Cosac, a contactat Primaria Capitalei in vederea organizarii impreuna a unui eveniment care sa marcheze performanta campioanei Simona Halep.
Primaria Municipiului Bucuresti a raspuns prompt acestei propuneri, mai ales ca, la initiativa Primarului General si prin votul CGMB, Simona Halep este cetatean de onoare al Bucurestiului", anunță PMB.
Astfel, reprezentantii Primariei Capitalei precum si cei ai Federatiei Romane de Tenis au stabilit, de comun acord, ca Arena Nationala reprezinta cea mai potrivita locatie unde se poate organiza un eveniment de inalta tinuta, asa cum merita o campioana de talia Simonei Halep.
Arena Nationala ofera toate facilitatile iubitorilor sportului, atat din punct de vedere al confortului cat si al sigurantei sau accesului si gazduieste cele mai importante evenimente sportive nationale si internationale.
"Subliniem inca o data faptul ca nu s-a pus in discutie nici un moment ca acest eveniment sa se desfasoare in alta locatie decat la Arena Nationala si ne exprimam regretul ca un astfel de eveniment, atat de important pentru Romania, este folosit ca instrument politic cu scopul de a denigra atat institutia Primariei Capitalei cat si numele Primarului General", spun reprezentanții PMB.

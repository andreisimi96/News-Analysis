Doi concurenți care au venit la showul iUmor i-au băgat în sperieți, la propriu, pe jurați.
Nu au stârnit hohote de râs, ba dimpotrivă. Cine a urmărit numărul trupei D’Argento a stat cu sufletul la gură pe tot parcursul reprezentației. Singurul relaxat a fost Cheloo, care părea să fie amuzat de tensiunea care se așternuse în platoul emisiunii pentru că cei doi concurenți au executat un număr de aruncat cuțite. Și nu oriunde ci cât mai aproape de o țintă vie, care, deloc întâmplător era o doamnă.
Până la urmă totul s-a terminat cu bine, deși Delia, Mihai, Vlad și Șerban au avut momente când au închis ochii în timpul momentului. 

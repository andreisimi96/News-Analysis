Antrenorul francez Zinedine Zidane a şocat, joi, pe toată lumea, anunţându-şi, într-o conferinţă inopinată, plecarea de la Real Madrid , după ce a câştigat 3 trofee Uefa Champions League cu echipa din capitala Spaniei (Detalii AICI ).
Acum, casele de pariuri cred că un alt francez, şi anume Arsene Wenger , are cele mai mari şanse să preia banca tehnică a "galacticilor", după mandatul de doi ani şi jumătate al lui Zidane, anunţă metro.co.uk.
După plecarea de la Arsenal Londra, Wenger și-a exprimat dorința de a rămâne în fotbal, la vârsta de 68 de ani, presa speculând că ar putea ajunge la PSG, Everton sau chiar la naţionala cocoşului galic.
Şi managerul lui Tottenham, Mauricio Pochettino, e văzut printre bookmakeri cu şanse de a prelua Realul, în ciuda semnării unui nou contract de cinci ani cu Spurs săptămâna trecută.

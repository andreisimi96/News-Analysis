Foto: gov.ro Eveniment
Prințul Charles s-a aflat miercuri în Romania, unde s-a întâlnit cu preşedintele Klaus Iohannis, cu premierul Viorica Dăncilă și cu membrii Casei Regale a României. 
La Palatul Victoria, moștenitorul Coroanei britanice a fost întâmpinat de premierul Viorica Dancilă, iar în momentul fotografiilor oficiale i-a adresat prim-ministrului mai multe întrebări, la care Viorica Dăncilă i-a răspuns doar cu un zâmbet. 
Cei doi au avut ocazia să schimbe mai multe cuvinte în timpul întrevederii pe care au avut-o ulterior, însă așa cum se întâmplă în ultima vreme, reprezentanții Guvernului au dat publicității imagini video fără sonor de la discuțiile purtate de Viorica Dăncilă și Prințul de Wales. 
După șirul de gafe comise de șefa Guvernului în cadrul întâlnirilor publice, echipa de la Palatul Victoria a luat măsuri pentru a reduce pe cât posibil șansele ca premierul să se facă de râs. 
Așa se face că și după întâlnirea dintre Viorica Dăncilă și Papa Francisc, pe site-ul Guvernului au fost publicate tot imagini fără sonor. 

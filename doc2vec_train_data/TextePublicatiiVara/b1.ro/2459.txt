Cabral Ibacka nu se sfiiește să vorbească despre originile sale și despre trauma prin care a fost nevoit să treacă în copilărie.  De-a lungul timpului, acesta a scris pe blogul său personal diferite episoade din viața sa, iar unul dintre acestea i-a fost dedicat întocmai tatălui său biologic.
'Mama, Argentina, o gagică mişto din Buzău, venită în Bucureşti la facultate…, s-a îndrăgostit de tatăl meu biologic, Alexandre, venit din Congo printr-un schimb politico-strategic de studenţi. Şi m-am născut eu. Pe când aveam câteva săptămâni de viaţă, tata a avut puţină treabă şi a trebuit să plece. Dar n-a lipsit mult, s-a întors când tocmai împlineam 13 ani. Evident că pentru mine era un străin, dar acest mic amănunt nu l-a împiedicat să spună c-a venit să mă ia în Congo… Nu m-am dus. A mai stat câteva zile şi a plecat. Iar.', a scris Cabral pe blogul său.

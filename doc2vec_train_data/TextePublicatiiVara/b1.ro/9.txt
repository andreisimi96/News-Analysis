Celebrul moderator de televiziune Cabral a prezentat pe blogul personal o recomandare privind locul ideal pentru a petrece timpul liber și pentru a fugi de aglomerația din marile orașe ale României.
Este vorba despre Buzludja, o regiune montană din Bulgaria, unde pentru a comemora înființarea în 1891 a Partidului Social-Democrat din Bulgaria, regimul comunist a ridicat aici un monument care a fost inaugurat în 1981.
“Vorbeam acum câteva zile cu un prieten, se văita că nu știe unde să meargă la plimbare, cu o destinație interesantă la final.
I-am dat o idee. Buzludja: Sigur, nu este neapărat ceva frumos. Dar e deosebit. Și dacă iei și copiii cu tine ai șansa să le povestești ce a însemnat comunismul pentru toate sufletele ce-au trăit cu Cortina de Fier pe figură.
Ai face bine să alegi o zi cât-de-cât însorită, toată treaba se întâmplă afară…
… pentru că înăuntru nu prea e recomandat să intri.
Noi am fost cu motoretele, dar poți merge și cu mașina, desigur…
Sigur, cea mai bună variantă ar fi să pleci vineri și să faci o călătorie care să se termine duminică seara.
Dacă ai timp și chef, ai putea să te întorci pe la Sozopol – Varna – Vama Veche”, a scris Cabral pe blog .
Citeşte mai multe despre:   Cabral

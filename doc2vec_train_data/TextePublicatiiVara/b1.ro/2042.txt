FMI recomandă o recalibrare a programului ”Prima Casă”, prin măsuri cum ar fi impunerea unei limită a îndatorării, care ar mitiga din riscurile expunerii băncilor pe sectorul imobiliar. O asemenea limită ar trebui impusă pe toate creditele ipotecare, inclusiv cele Prima Casă, susține FMI într-un raport dur la adresa sistemului bancar din România, citat de ZF . ”În acest context, FMI salută decizia guvernului de a reduce treptat programul Prima Casă” 
Sistemul bancar din România are de asemenea una dintre cele mai mari expuneri pe datoria publică, aproximativ 20% din active în 2017. Aceasta ar putea duce la o devalorizare puternică în eventualitatea unei creşteri a dobânzilor. 
Peste 200.000 de români şi-au luat o locuinţă prin programul ”Prima Casă”. ”Prima Casă” a fost în ultimii ani cel mai important pilon pe segmentul creditării ipotecare, împrumuturile acordate de bănci prin acest program totalizând echivalentul a 8 mld. euro.
Programul, administrat de FNGCIMM, are o alocare de 2 miliarde de lei în 2018, în scădere faţă de 2017 când a fost de 2,5 mld. lei sau faţă de 2016, când bugetul pus la dispoziţie de stat pentru acest program a fost de 2,94 miliarde de lei.

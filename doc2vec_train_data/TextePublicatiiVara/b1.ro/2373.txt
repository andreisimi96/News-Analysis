Primarii PNL din comunele Slătioara şi Voineasa , judeţul Olt , au fost excluşi din PNL după ce au participat la mitingul de sâmbătă din Bucureşti.
Decizia în şedinţa Biroului Politic Judeţean a fost luată pentru că acuzaţii au trecut „cu sufletul” la PSD , informează Mediafax.
„Motivele care au stat la baza excluderii sunt: participarea la congresul PSD , participarea la întâlnirile cu primarii la sediul PSD , participarea la mitingul organizat de PSD şi, nu în ultimul rând, lipsa de la activităţile politice ale PNL , filiala Olt . Menţionăm că nu s-a luat aceeaşi decizie în cazul consilierilor locali din cele două localităţi”, se arată în comunicatul remis de PNL Olt .

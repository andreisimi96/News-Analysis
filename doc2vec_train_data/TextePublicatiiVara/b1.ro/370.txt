Foto: ele.ro Monden
Sorana Darclee , fosta componentă a trupei ASIA și Ștefan Bănică Jr. sunt amândoi extrem de cunoscuți în România. Puțină lume știe însă că cei doi au o legătură foarte apropiată de familie, fiind verișori primari. 
Sorana a mărturisit, într-un interviu, că deși „sângele apă nu se face”, ea și Ștefan nu prea se văd.
„Cu Ștefan mă înțeleg foarte bine. Nu ne vedem! Nu ne vedem pentru că nu avem timp, avem vieți total diferite, până mai acum câțiva ani mai aveam timp. Distanța asta și lipsa întâlnilor noastre nu ne-a făcut niciodată să ține mai puțin unul la celălalt. Suntem o familie. Sângele apă nu se face. Nu avem timp, suflește suntem acolo”, a declarat Sorana, potrivit Libertatea.
Fosta componentă a trupei ASIA a mai spus că vărul ei nu a ajutat-o în carieră și că, la rândul lui, nici el nu a fost ajutat să devină celebru de tatăl său, actorul Ștefan Bănică.
„Nu m-a ajutat în cariera mea. Nu a intervenit niciodată și asta pentru că nu a vrut și nici eu nu mi-am dorit. Și Ștefan a fost lăsat pe cont propriu, chiar dacă tatăl lui avea un nume, chiar dacă împărțea un nume. El a fugit și a dat la teatru, el a fugit și a dat castingul la Liceenii, filmul care l-a și lansat foarte tare în acest domeniu. Ștefan, unchiul meu, nu era foarte de acord pentru că era o viață grea și nu a vrut să se implice. Așa a făcut și Ștefan cu mine. În momentul în care s-a aflat că noi suntem veri eu eram deja cu trupa ASIA”, a povestit Sorana.

Mitropolia Ortodoxă Română a Europei Occidentale şi Meridionale cere ajutorul credincioşilor pentru achiziţionarea unei biserici în Paris.
Apelul a fost publicat de părintele Răzvan Andrei Ionescu pe pagina personală de Facebook, din încredinţarea Mitropolitului Iosif.
Acesta ar fi a doua biserică românească de zid din Paris, după Catedrala Mitropolitană achiziţionată în 1882.
 „Va încredinţez ca nu am întâlnit o asemenea ocazie în ultimii 18 ani”, subliniază părintele Răzvan Andrei Ionescu, consilier în cadrul Mitropoliei Ortodoxe Române a Europei Occidentale şi Meridionale – Departament „teologie şi ştiință”.
Cei care doresc să contribuie la cumpărarea celui de-al doilea locaş de cult al Bisericii Ortodoxe Române din capitala Franţei pot trimite un email la cabinet@mitropolia.eu.

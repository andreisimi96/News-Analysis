Traian Băsescu a lansat, sâmbătă, un atac la adresa fostului ministru al Sănătății, Nicolae Bănicioiu, despre care spune că anunță triumfalist plecarea la partidul lui Victor Ponta , în condițiile în care îl consideră vinovat de proasta gestionare a situației la Colectiv.
"Mă uitam la fostul ministru al Sănătății, nărodul ăsta, Bănicioiu. Arătarea asta ciudată, care la dezastrul de la Colectiv nu a lăsat să fie trimiși oamenii, victime ale nenorocirii, în străinătate pe programul european de ajutor în caz de dezastru. Spunea că și noi facem ce fac în străinătate. Au murit o groază de oameni. Acest nenorocit azi sau ieri anunța triumfalist plecarea alături de complicele lui, de Ponta, complice al dezastrului de la Colectiv. Ăștia sunt oamenii pe care îi oferă PSD. Aceeași nenorociți care nu au fost în stare să aprovizioneze ara cu vaccinuri", a declarat Traian Băsescu, la Baia Mare, potrivit Mediafax.
Nicolae Bănicioiu, fost ministrul al Guvernului Ponta 2, a anunțat vineri că demisionează din PSD și se alătură formațiunii lui Victor Ponta și Daniel Constantin, Pro România.

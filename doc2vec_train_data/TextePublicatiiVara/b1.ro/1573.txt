Guvernul vrea să schimbe modul de calcul, pensiile crescând pentru toți cei care au stagiul de cotizare complet.
Astfel, formula de calcul a pensiilor se schimbă.
În momentul de față, punctajul e realizat printr-o formulă de calcul unde la bărbați stagiul complet de cotizare este de 35 de ani, în timp ce la femei este de 30 de ani și 10 luni.
Astfel, prin scăderea stagiului complet de cotizare la 25 de ani, pensiile vor crește substanțial.
"Pensiile bărbaților cu stagiu de 35 de ani vor crește cu 40% , iar în cazul femeilor care acum au un stagiu de 30 de ani și 10 luni creșterea va fi de 24%", a declarat Doina Pârcălabu, fostă șefă a Casei de Pensii, scrie A1.ro.

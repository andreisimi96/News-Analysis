Ministrul Justiţiei, Tudorel Toader, a dat o replică fulger pentru preşedintele Klaus Iohannis după ce acesta a anunţat că va trata decizia CCR în aşa fel încât să se respecte independenţa pe care procurorii trebuie să o aibă.
"A nu se confunda independenta procurorilor in instrumentarea cauzelor/constand in administrarea probatoriului, adoptarea solutiilor legale/, cu faptul ca acestia isi desfasoara activitatea sub autoritatea ministrului justitiei, referitoare la administrarea justitiei sau promovarea politicii penale !", a scris Tudorel Toader, pe Facebook.
Această reacţie vine după ce Klaus Iohannis a afirmat că autoritatea oferită prin Constituţie ministrului Justiţiei este folosită greşit de către Tudorel Toader pentru că acesta trebuie să îi apere şi să îi sprijine în activate pe procurori.
"Autoritatea ministrului ar trebui să fie orientată spre înlesnirea muncii, în niciunul caz autoritatea ministrului din articolului din Constituţie nu înseamnă ca procurorii sunt în subordinea ministrului, orice şi orice ar spune nu îi poate plasa în subordinea unui politician", a afirmat Klaus Iohannis . (Detalii AICI )

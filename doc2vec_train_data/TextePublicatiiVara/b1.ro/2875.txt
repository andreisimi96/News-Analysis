Foto: Inquam Photos / Octav Ganea Politică
Fostul președinte Traian Băsescu comentează, într-o postare pe Facebook, jocurile politice de după nominalizarea la coducerea SIE a social-democratului Gabriel Vlase . 
Concluzia lui Băsescu este că amânarea votării lui Vlase în Parlament arată că „dacă sistemul vrea să îşi primească omul său în fruntea SIE , trebuie să-l scoată achitat pe Dragnea”.
Desemnarea lui Gabriel Vlase în funcţia de director SIE amânată pentru săptămâna viitoare în condiţiile în care Dragnea a fost de acord cu numirea premergător desemnării lui Vlase de către Iohannis.
De ce? Simplu ... banii înainte ca la...”doamne”, adică întâi sentinţa în procesul lui Dragnea pe 21 iunie şi pe urmă omul sistemului în fruntea SIE .
Asta pentru că triada revocare, suspendare, achitare să fie respectată.
Dacă sistemul vrea să îşi primească omul său în fruntea SIE , trebuie să-l scoată achitat pe Dragnea, iar după aceea Dragnea va uita de revocarea doamnei LCK, dar şi de suspendarea lui Iohannis.
O fi bine, o fi rău, judecaţi voi.
PS-Vlase conduce şedinţa Camerei care acum trece CPP în pas alergător. Ca în orice clan mafiot, Vlase îşi primeşte porţia de umilinţă (nu cumva să fie degeaba). 
Bună treabă rea tocmeală”, a scris Traian Băsescu pe Facebook. 

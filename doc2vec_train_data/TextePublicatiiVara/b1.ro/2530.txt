Foto: IQads Monden
În ciuda eforturilor uriașe pe care le face, Smiley nu primeşte niciun leu pentru tradiţionalul spectacol anual de la Arenele Romane. Din acest motiv, el ajunge uneori în conflict cu fratele său, Filip, care e responsabil pe partea de finanțe.
”Concertul meu anual de la Arenele Romane nu este un business, este felul în care eu le mulțumesc celor care sunt «oamenii mei». Poate de asta și intru în conflict cu fratele meu, care conduce HaHaHa Production pe partea de business. Eu mă gândesc mereu cum să fac să fie un spectacol, să interacționez cu publicul meu într-un fel în care nu o pot face cu alte ocazii, să arăt că și în România se pot face show-uri așa cum vedem în străinătate, deși nu prea avem locuri în care să le facem. Încep să investesc timpul și energia mea în partea de concept și creație cam de prin ianuarie și, la presiunea lui Filip, ajungem ca la un moment dat să facem și un buget… Voi fi foarte sincer, niciodată până acum nu am câștigat bani din acest eveniment. Nici nu e scopul meu principal să fac asta”, a susținut Smiley .
Artistul a mai spus că vrea să ajungă cu acest concert și în țară și speră la un turneu în toamnă.
Citeşte mai multe despre:   Smiley

Foto: Inquam Photos / Octav Ganea Eveniment
Decizia-şoc de miercuri a Curţii Constituţionale ( CCR ), prin care preşedintele Klaus Iohannis e obligat să pe revoce pe Laura Codruţa Kovesi de la conducerea DNA, continuă să scotă oamenii în stadă.
În Piaţa Victoriei din Bucureşti sunt, anunţate, duminică, proteste masive împotriva deciziei CCR . Manifestanţii se vor aduna în faţa Guvernului începând cu ora 20.00.
"Decizia CCR a generat un precedent legal foarte grav, reconfigurand sistemul de putere din Romania. Astfel, Curtea Constitutionala devine legislatorul suprem, trecand peste vointa poporului. Separatia puterilor in stat e anulata, rolul presedintelui in stat devenind decorativ. Si toate aceste schimbari sunt pentru a scapa o gasca de penali de puscarie. Statul roman e facut praf pentru a salva un numar de cetateni infractori, care detin cele mai importante demnitati in stat. Va invitam sa protestam impotriva acestor abuzuri facute cu legea in mana, de catre o minoritate care a ajuns la putere prin minciuna si intimidare", se arată în anunţul de convocare a protestului de pe pagina de Facebook a comunităţii "Corupţia Ucide".

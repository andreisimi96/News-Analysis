În unele zone, pe Transfăgărășan, stratul de zăpadă măsoară până la șase metri., drumarii acționând, joi, cu două utilaje pentru curățarea șoselei.
Circulaţia pe Transfăgărăşan rămâne închisă și în luna iunie, a declarat purtătorul de cuvânt al Direcției Regionale de Drumuri și Poduri Brașov, Robert Elekes.
”Iarna și zăpada par să fie amintiri îndepărtate. Nu și pentru colegii noștri de la Districtul Bâlea, care lucrează intens la îndepărtarea zăpezii de pe Transfăgărășan. Având în vedere cantitatea mare de zăpadă şi piatra de pe carosabil, mai este cale lungă până când drumul va fi sigur pentru circulația publică. Stratul de zăpadă ajunge și la șase metri, între Bâlea Cascadă și Bâlea Lac. 1 iulie este data pentru deschiderea Transfăgărășanului, este termenul legal. Este problema cu versanții, de stabilizat, acolo trebuie să ne asigurăm că este totul în regulă”, a declarat Elekes, scrie Hotnews.

Un bărbat din Gorj , în vârstă de 57 de ani, a fost dus de urgență la București cu un elicopter SMURD după ce a căzut din cireș fracturându-și coloana.
Acesta a căzut de la o înălțime de aproximativ cinci metri.
“Bărbatul de 57 de ani, din Târgu-Cărbunești, a căzut dintr-un cireș. Are fractură de coloană cervicală cu deplasare și a fost transportat cu elicopterul SMURD la Spitalul Clinic de Urgență Bagdasar-Arseni din București”, a declarat Constantin Tîrziu, directorul spitalului din Târgu-Cărbunești, pentru Mediafax.
În acest caz, autoritățile au întocmit dosar penal pentru vătămare corporală din culpă.
Citeşte mai multe despre:   Gorj

Emil Rengle , câștigătorul de la ”Românii au talent”, i-ar fi ”furat” iubita lui Mihai Bendeac .
Dansatorul s-ar fi întâlnit cu Andreea Popescu, într-o perioadă în care aceasta încă era cu actorul, notează cancan.ro . 
Andreea Popescu era atunci dansatoarea Deliei, iar Emil activa în cadrul echipei de balet a emisiunii ”Dansez pentru tine”. Pasionați de aceeași meserie, dragostea pentru dans s-a transformat, treptat, în dragoste reciprocă. Totul, însă, nu a durat mai mult de o vară.
Detaliul intrigant care a ieșit la suprafață este că Mihai Bendeac încă era, cel puțin oficial, într-o relație cu fata respectivă, în momentul în care ea și Rengle au început să iasă împreună.
După despărțirea de Rengle și de Bendeac, artista și-a găsit alesul și pe cel ce urma să devină tatăl copilului ei, Rareș Cojoc, multiplu campion la dansuri sportive. Cei doi au o relație fericită, iar Andreea este în prezent în a noua lună de sarcină.

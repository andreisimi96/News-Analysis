Îndrăgostit peste măsură de propria lui persoană, președintele Tukmenistanului ține morțiș să se asigure ca nu cumva cetățenii să se șteargă la toaletă cu... fotografia sa! Ca urmare, polițiștii au primit ordin să inspecteze toaletele țării, publice și private. 
La fiecare loc de strângere a gunoiului o persoană are sarcina de a căuta prin resturile menajere eventuale fotografii mânjite ale lui Gurbangulî Berdîmuhamedov. Dacă găsește astfel de dovezi, trebuie imediat să afle din ce apartament provine gunoiul și să anunțe poliția, notează BBC . 
Deși bogată în petrol și gaze, țara trece printr-o criză economică, iar locuitorii se confruntă cu multe lipsuri. Au, în schimb, din belșug ziare în care este preamărit cuvântul președintelui. Prin urmare, mulți turkmeni renunță să-și mai cumpere hârtie igienică și folosesc ziarele.

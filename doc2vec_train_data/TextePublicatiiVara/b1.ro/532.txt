Veşti proaste pentru companiile care îmbuteliază apă minerală. 
Statul pare să fi făcut prima mişcare pentru a intra pe această piaţă. Societatea Națională a Apelor Minerale ( SNAM ), companie de stat care extrage ape minerale naturale pentru un număr mare de îmbuteliatori privați, a primit un buget de 7,2 milioane de euro pentru a-și cumpăra propria fabrică de îmbuteliere, precum și un brand sub care să pună pe piață apă minerală, anunţă  profit.ro . 
Achiziţionarea unei fabrici de îmbuteliere și crearea unui "brand național" apar în celebrul program de guvernare al PSD. 
De altfel, în 2017, Ministerul Economiei a cerut conducerii SNAM "întreprinderea tuturor demersurilor necesare în vederea ducerii la îndeplinire (...) în special a obiectivului".
Eventuala intrare pe piaţa apelor minerale a statului vine în contextul în care mai multe companii au întâmpinat probleme în ultimii ani: Bilbor Mineral Water, Azuga Waters sau Aguapur din Brașov.

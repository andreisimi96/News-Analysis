Cristian Borcea a vorbit luni, după ce a fost eliberat condiţionat, despre condiţiile pe care le-a avut în cei patru ani de detenţie. 
Fostul acţionar al lui Dinamo s-a plâns că avea apă caldă doar de două ori pe săptămână și că se speria de șobolanii de la duș, unde mergea alături de Victor Becali . 
El s-a arătat deranjat şi de faptul că în alte ţări cei care au făcut prejudicii în activitățile legate de fotbal, precum superstarurile Lionel Messi şi Cristiano Ronaldo , nu merg la închisoare, ci li se confiscă banii.
"Nicăieri nu am avut duș în cameră. Am avut de două ori apă caldă pe săptămână. La baie băteam cu bidonul de apă să fugă șoriceii, șobolanii. Eu eram fricos, noroc cu Victor Becali . Am avut, apoi, un duș la 200 de oameni. Trebuie să fac minim 100 de zile de psihiatrie și psihologie. Nu pot să dorm fără 4 medicamente psihotrope pe seară, de 3 ani de zile. Sunt trecute în fișa de penitenciar, nu e un secret. Spălam de la 5.30 dimineața culoarele secției și seara, împreună cu Victor. Am plătit prejudiciul, în plus 1.500.000 de euro ca penalizări și 500.000 de euro în solidar. Messi, Ronaldo au și ei probleme, dar nu li se întâmplă, interesul e să recupereze prejudiciul. Statul român face ce e mai rău, vrea să bage oamenii în pușcărie.
Am participat la toate activitățile, la toate cursurile, la noi e dorința asta de sânge. E mai cunoscut Borcea decât Messi și Ronaldo, care au făcut prejudicii de 17 și 25 de milioane de euro. Se face pușcărie pentru fotbal? Nicăieri, în nicio țară", a afirmat, la România TV, Cristi Borcea .
El a recunoscut că are grave probleme medicale și că va trebui să urmeze tratamente de psihiatrie. 
"Nu mă căsătoresc, nu am hotărât asta, când mă voi decide, voi anunța. Trebuie să mă refac mental, nu sunt OK deloc. Dacă nu îl aveam pe nașul Gigi Becali și pe Valentina, clacam demult. Eu eram un tip sensibil, dar Giovanni și Victor m-au ajutat”, a mai spus Borcea, potrivit stiripesurse.ro.
Magistraţii Tribunalului Ilfov l-au eliberat condiţionat, luni, pe fostul acţionar al lui Dinamo, condamnat la şase ani şi patru luni de închisoare în "dosarul transferurilor" (Detalii AICI ). 

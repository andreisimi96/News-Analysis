Realizatorul TVR Virgil Ianţu nu are cuvinte de laudă la adresa modului în care coaliţia PSD-ALDE a înţeles să guverneze.
Acesta ar fi afirmat, vineri, într-o întâlnire cu studenţii Facultăţii de Istorie, că actuala conducerea a țării ne apropie de Turcia lui Erdogan , acolo unde sunt arestați judecători și procurori, potrivit unei postări de pe Facebook a jurnalistului Alex Costache .
Mai mult, conform aceleiaşi surse, Virgil Ianţu spune că nu ar vrea să fie nevoit să plece din România şi ar fi făcut-o 'analfabetă' pe premierul Viorica Dăncilă.
"Neavând știri azi, am aterizat la un quiz show cu Virgil Ianțu de la TVR 2 și studenții de la Istorie.
Ce credeți că le-a zis Ianțu studenților?! Că actuala conducerea a țării ne apropie de Turcia lui Erdogan , locul unde sunt arestați judecători și procurori. Și că nu vrea să ajungă să plece din țară!
P.S. Ăștia de la TVR au scăpat de sub control.
UPDATE: Chiar că a scăpat de sub control! A făcut-o analfabetă pe prim ministra Viorica!", a scris Alex Costache vineri, pe pagina sa de Facebook. 

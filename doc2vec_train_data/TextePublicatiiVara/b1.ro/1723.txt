Mai multe persoane au rămas blocate, sâmbătă, cu autoturismele proprii pe Transalpina , între localităţile Tău Bistra şi Oaşa, județul Alba, ca urmare a aluviunilor depuse pe drum, o furtună puternică afectând zona Munţilor Şureanu.
Centrul Infotrafic din Inspectoratul General al Poliţiei Române a informat că pe DN 67C Transalpina , între localităţile Tău Bistra şi Oaşa, judeţul Alba, pe tronsonul kilometric 80 - 98, s-au acumulat aluviuni pe suprafaţa carosabilă, ca urmare a precipitaţiilor abundente din perioada recentă.
Astfel, aproximativ 30 de autoturisme au rămas blocate în zonă, iar circulaţia rutieră este oprită pe ambele sensuri de mers, până la îndepărtarea obstacolelor apărute şi deblocarea autovehiculelor implicate.
La faţa locului sunt prezente utilaje ale C.N.A.I.R., în vederea remedierii urgente a situaţiei apărute, scrie Adevărul.ro.
Citeşte mai multe despre:   Transalpina

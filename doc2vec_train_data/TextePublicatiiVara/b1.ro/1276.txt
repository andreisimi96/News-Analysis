Andreea Esca a vorbit despre primul iubit, fiind vorba despre un tânăr care a atras-o pentru că era foarte bun la baschet și dansa foarte bine. Mai mult, acesta făcea parte și dintr-o familie celebră.
„Primul meu iubit a fost un coleg de liceu. Eu eram clasa a noua, iar el era clasa a XI-a. A fost o poveste foarte frumoasa, care a durat pană la sfârșitul liceului. Îmi plăcea foarte mult pentru că era unul dintre cei mai buni baschetbaliști si pentru că dansa foarte bine. La petreceri era un adevărat spectacol. Dar, ca orice poveste din adolescență, are un sfârșit și fiecare a luat-o pe alt drum. A făcut Facultatea de Construcții și construieşte lucruri frumoase în țară. S-a căsătorit, are și el doi copii. Este un om împlinit și îmi pare foarte bine pentru el", a declarat Andreea Esca .
Identitatea tânărului a fost dezvăluită chiar de tatăl acestuia care este nimeni altul decât actorul Alexandru Arșinel.
„Da, aşa este, au avut o relaţie în perioada liceului. Niciodată nu am comentat relaţiile copiilor mei, dar tot ce pot spune este că erau doi copii frumoşi. Băiatul meu era mare vedetă la baschet, având 1,90 m, iar ea era Miss în liceu. Au avut o relaţie frumoasă în care s-au iubit, aşa cum fiecare am avut în tinereţe o relaţie de iubire. Andreea, la acea vreme, era o fată minunată şi foarte drăguţă. Avea o frumuseţe care aparţine tinereţii", a declarat Arșinel.

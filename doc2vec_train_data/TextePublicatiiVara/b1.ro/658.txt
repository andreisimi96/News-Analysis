Copilăria este asociată și cu tortul de mere. Mamele și bunicile îl pregăteau adesea în zilele de duminică ori cu alte ocazii speciale. Și, nu-i așa, parcă am mai gusta o dată din gustul copilăriei :).
Îți lăsăm aici rețeta pentru un tor de mere caramelizate, cu care să-i surprinzi pe cei dragi.
 10 mere medii
100 g unt de la rece
 Jumătate linguriță sare
 Dulceață (de gutui e cea mai bună, dar merge orice fel de dulceață)
Nuci, rahat sau migdale
100 g zahăr pentru caramelizat
 100 g zahăr pentru sirop
 250 ml apă pentru sirop
 1 esență de vanilie sau rom pentru sirop
Mod de preparare:
Se curăță merele de coajă, apoi de scoate cotorul fiecărui măr. Mărul rămâne întreg dar cu o gaură în mijloc.
Se pune 100 de grame de zahăr pentru caramelizat într-o cratiță smălțuită, care să arate ca o formă de tort. Se lasă la foc mic până se topește de tot și prinde o culoare brun-deschis. Se mișcă cratița în așa fel încât să se întindă și pe pereții ei.
Merele le umpli cu ce dulceață vrei, de preferat dulceață de gutui și cu bucățele mici de nuci, rahat sau migdale. Apoi se așază frumos în cratiță. Untul se taie bucăți mici și se pune peste mere și se presară și scorțișoara, apoi se bagă la cuptor pentru 15 minute.
În acest timp se pregătește aluatul. Se bat albușurile de la ouă bine, până se face spumă, apoi se adaugă încet și zahărul până se întărește compoziția. Apoi se bat gălbenușurile și se pune sarea și se adaugă peste albuș treptat. Se procedează la fel și cu făina, se amestecă încet fără să folosești mixerul.
Se toarnă totul peste mere și se mai bagă la cuptor timp de aproximativ 40 minute, depinde de cuptor. Se scoate din cuptor și se lasă la răcit 10minute în forma inițială. Se face siropul, punând apa cu zahărul la fiert, se lasă câteva minute să se lege apoi se ia de pe foc și se adaugă esență de vanilie sau rom. Dacă ai o păstaie de vanilie va da o aromă mult mai bogată.
După ce s-a răcit puțin se toarnă siropul, se desprinde de formă cu ajutorul unui cuțit și se așază pe un platou, răsturnând foarte repede să nu se desfacă. Se poate orna acest tort de mere caramelizate cu frișcă proaspătă sau ce altceva îți place. Acest tort de mere caramelizate este un desert delicios, aromat, iar merele dau o savoare de neegalat.
Se poate servi cu frișcă sau înghețată.

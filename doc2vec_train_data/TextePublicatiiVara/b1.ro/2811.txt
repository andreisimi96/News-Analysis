Decizia Autorității Naționale de Supraveghere a Prelucrării Datelor cu Caracter Personal prin care instituția (ANSPDCP) prin care i-a cerut companiei Orange România să șteargă, în termen de 30 de zile, datele cu caracter personal, privind codul numeric personal, colectate fără consimțământul expres al persoanelor vizate, a fost contestată în instanță de către operatorul de telefonie mobilă.
Autoritatea a cerut ștergerea/distrugerea și a altor date cu caracter personal având o funcție de identificare de aplicabilitate generală, inclusiv a copiilor de pe actele care le conțin, deja colectate, fără consimțământul expres al persoanelor vizate, fără temei legal sau aviz, a transmis instituția pentru Profit.ro .
Măsura a fost dispusă după ce ANSPDCP a constatat, în urma unei investigații, că Orange România ar fi colectat și stocat copii de pe actele de identitate fără a avea consimțământul expres al persoanelor vizate, prevederi legale exprese în acest sens sau avizul autorității.

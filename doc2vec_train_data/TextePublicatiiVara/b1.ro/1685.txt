În week-end, vremea va fi capricioasă, cerul fiind variabil, cu unele înnorări, mai ales după amiaza.
Potrivit meteorologilor, în majoritatea regiunilor ţării vor fi ploi slabe de scurtă durată, însoţite de descărcări electrice, iar vântul va sufla slab până la moderat.
Temperaturile maxime se vor încadra între 23 şi 30 de grade, iar cele minime se vor situa între 13 şi 15 grade.
Astfel, sâmbătă, cerul va fi variabil iar înnorările se vor accentua şi vor fi averse, descărcări electrice şi intensificări de scurtă durată ale vântului, pe arii extinse în nordul şi centrul ţării, scrie adevărul.ro.
Duminică, cerul va fi variabil, conform meteorologilor, în sud-vestul ţării unde va ploua pe arii restrânse, cu temperaturi maxime de 33 de grade Celsius şi minime de 15 grade Celsius.

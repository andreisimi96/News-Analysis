Ministrul Justiției îi răspunde ironic președintelui Iohannis, după ce șeful statului l-a numit la rândul său, ironic, pe Tudorel Toader “superministrul Justiției”.
”A zis bine!”,a  fost replica lui Toader.
”Nu cumva Legile Justiției au fost modificare și pentru a diminua puterea președintelui? E clar că PSD încearcă cu toate mijloacele să duminueze puterea președintelui. Care mai e statutul procurorilor? Mai sunt ei independenți așa cum ne dorim să fie pentru a fi eficienți? Avem un nou super-ministru al Justiției, care decide totul de unul singur, fără a ține cont de avizul CSM și dictează președintelui ce să facă? Ce rol mai are CSM? Cum își mai exercită CSM-ul rolul de garant al independenței justiției dacă nu mai contează în procedura de demitere a unui procuror-șef? Iată întrebări la care încet, încet trebuie să înceapă să răspundă și unii și alții. Sunt întrebări care trebuie să primească un răspuns într-o dezbatere amplă, cu toți actorii implicați”, a continuat Iohannis.

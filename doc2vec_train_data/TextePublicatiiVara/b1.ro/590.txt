Cristian Popescu Piedone se întoarce în politică la trei ani după ce a plecat pe uşa din dos în urma tragediei din Colectiv. Începând de joi, fostul primar al Sectorului 4 a devenit  Cooordonator politic naţional al Partidului Puterii Umaniste (social-liberal).
"Sunt onorat să continui activitatea în cadrul partidului care m-a consacrat. Experienţă politică şi administrativă mă obligă să mă implic și sa câștig competiţiile electorale la care particip. Cred, de asemenea, că nu mi-am spus inca ultimul cuvânt în politică, cea făcută in interesul oamenilor. Ţin însă să precizez că în acestă noua calitate nu sunt interesat de obţinerea niciunei funcţii de demnitate publică aleasă: primar, deputat sau senator. Nici acum, si nici in viitor", a afirmat Piedone, conform stiripesurse.ro.
Din noua poziţie, Popescu Piedone va trebui să organizeze și să dezvolte structurile partidului în teritoriu în vederea congresului PPU-sl din toamna acestui an.

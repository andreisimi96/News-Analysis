Purtătorul de cuvânt al SRI , Ovidiu Marincea, a făcut o declaraţie de presă în care îl contrazice pe preşedintele Comisiei parlamentare de control SRI , Claudiu Manda , care a afirmat, joi, că SRI ar fi interceptat 6 milioane de oameni între 2005 şi 2016.
Ovidiu Marincea a afirmat că cifrele prezentate de către parlamentarul PSD sunt unele eronate iar SRI nu a transmis niciodată astfel de cifre precum a precizat Manda.
Mai mult, Marincea a subliniat că "e incorect să amestecăm infracţiunile de drept comun săvârşite în românia, pentru care au emis judecătorii mandat de supraveghere cu mandate de siguranţă naţională".
Ovidiu Marincea l-a acuzat pe Claudiu Manda că a ieşit public cu cifrele găsite pe un blog, iar acestea nu sunt nicidecum cele oficiale.
"Această cifră este rezultatul înmulţumirii unui coeficient inexact cu o cifră neoficială de pe un blog", a acuzat purtătorul de cuvânt SRI .
În plus, media de 20 de persoane pe mandat este una "inexată", cea reală fiind de 1-2 persoane pe mandat.
În încheiere, Marincea afirmă că prin prezentarea de astfel de informaţii are un efect extrem de periculos pentru că atentează asupra stării de spirit a cetăţenilor şi astfel poate afecta siguranţa naţională.
" SRI consideră că prezentarea unor cifre eronate nu are efectul scontat asupra determinării de a-şi îndeplini misiunile legale, ci unul mult mai profund, asupra stării de spirit a cetăţenilor care poate avea efecte asupra stării de siguranţă naţională", afirmă Marincea.
Peședintele Comisiei de control al activității SRI , Claudii Manda, a anunțat joi că șase milioane de români au fost interceptați, potrivit datelor Comisiei. 

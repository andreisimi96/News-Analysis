Andreea Esca a avut, în tinerețe, o relație cu fiul unui actor celebru din România.
Vedeta nu s-a ferit să vorbească despre marea ei iubire din adolescență și a povestit că băiatul care i-a furat inima a cucerit-o pentru că dansa foarte bine și era unul dintre cei mai buni baschetbaliști din liceu
„Primul meu iubit a fost un coleg de liceu. Eu eram clasa a noua, iar el era clasa a XI-a. A fost o poveste foarte frumoasa, care a durat pană la sfârșitul liceului. Îmi plăcea foarte mult pentru că era unul dintre cei mai buni baschetbaliști si pentru că dansa foarte bine. La petreceri era un adevărat spectacol. Dar, ca orice poveste din adolescență, are un sfârșit și fiecare a luat-o pe alt drum. A făcut Facultatea de Construcții și construieşte lucruri frumoase în țară. S-a căsătorit, are și el doi copii. Este un om împlinit și îmi pare foarte bine pentru el”, a declarat Andreea Esca.
Fostul iubit al prezentatoarei este fiul îndrăgitului actor Alexandru Arșinel, artistul vorbind despre relația dintre cei doi. Mai mult, acesta a precizat că erau doi copii frumoși care s-au iubit mult.
„Da, aşa este, au avut o relaţie în perioada liceului. Niciodată nu am comentat relaţiile copiilor mei, dar tot ce pot spune este că erau doi copii frumoşi. Băiatul meu era mare vedetă la baschet, având 1,90 m, iar ea era Miss în liceu. Au avut o relaţie frumoasă în care s-au iubit, aşa cum fiecare am avut în tinereţe o relaţie de iubire. Andreea, la acea vreme, era o fată minunată şi foarte drăguţă. Avea o frumuseţe care aparţine tinereţii”, a afirmat Alexandru Arșinel.

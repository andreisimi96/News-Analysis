Ipoteze halucinante ies la lumină despre Sanda Marin , cea mai cunoscută bucătăreasă de pe plaiurile noastre. Cine a fost de fapt cea care a dus la legende de neînchipuit?
Cartea sa de bucate apărută în 1936 a trecut testul timpului şi a suportat cenzura comuniştilor care au eliminat reţetele considerate burgheze. Multe au fost gospodinele care au crezut că în spatele autoarei se ascunde o casnică fără şcoală, pasionată de gătit.
Numai că, pe numele Sandei Marin au circulat în vremea comuniştilor legende potrivit cărora autorul cărţilor ar fi fost, de fapt, un bărbat.
În realitate, Sanda Marin n-a fost nici casnică fără şcoală şi nici bărbat. Autoarea celei mai cunoscute cărţi româneşti de bucate s-a numit, de fapt, Cecilia Maria Simionescu şi s-a născut în decembrie 1900, într-o familie de intelectuali din Iaşi.
Mai mult decât atât, tatăl ei a fost cărturarul Ion Simionescu, un cunoscut naturalist şi geograf, devenit profesor universitar la nici 30 de ani şi mai apoi preşedinte al Academiei Române!
Cecilia Maria Simionescu – alias Sanda marin - a avut parte de o educaţie aleasă, făcând şcoală la un pension din Dresda. A studiat pianul la Paris şi a învăţat la perfecţie trei limbi străine: germana, franceza şi engleza, scrie Adevărul .

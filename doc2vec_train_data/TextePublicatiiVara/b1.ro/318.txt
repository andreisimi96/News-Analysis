Dan Petrescu şi-a reziliat, marţi, contractul cu CFR Cluj , renunţând astfel la şansa de a ajunge în Champions League cu ardelenii pentru un contract mult mai bine remunerat în China.
Viitorea destinaţie a antrenorului în vârstă de 50 de ani este cel mai probabil Guizhou Hengfeng, acolo unde e momit cu un salariu de 800.000 de euro pe an, conform Digisport.
Plecarea lui Dan Petrescu vine la aproximativ o săptămână de când Petrescu a reuşit să obţină titlul în România cu CFR Cluj . Este al doilea titlu din cariera sa după cel cu Unirea Urziceni.
Dat favorit pentru a prelua banca tehnică a ardelenilor este Edi Iordănescu. Cu şanse sunt cotaţi şi Victor Piţurcă, Loţi Boloni sau Marius Şumudică.

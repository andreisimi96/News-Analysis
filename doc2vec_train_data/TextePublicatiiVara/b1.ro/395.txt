Fostul premier Victor Ponta reacţionează după ce ministrul Muncii, Lia Olguţa Vasilescu, a anunţat că Pilonul II de pensii va deveni opţional.
Ministrul a precizat că va fi la alegerea românilor dacă vor mai vrea să contribuie sau nu la el sau să rămână doar cu Pilonul I al pensiilor de stat (Detalii AICI ).
În acest context, Victor Ponta consideră că și Pilonul I ar trebui să devină opțional.
"Dacă Pilonul II devine opțional, să fie și la Pilonul I. Eu o să vreau să-i pun la Pilonul II , nu am încredere în Dragnea și Olguța. O să pape toți bani și o să rămânem cu nimic. Să schimbi un sistem, care există în toată Europa (...) e o mare ticăloșie și părinții noștri vor pensii mai mari, dar nu vor să li se fure banii celor tineri", a spus miercuri Ponta, la Palatul Parlamentului, potrivit stiripesurse.ro.
"Ceea ce se întâmplă acum este un furt din banii celor tineri și nimeni în vârstă nu vrea să primească mai mulți bani pe spinarea celor tineri", a mai spus fostul premier.
Ulterior, Victor Ponta a venit cu precizări, pe pagina sa de Facebook.
"Timp de 3 luni am primit de la Dragnea, Dancila si ceilalti reprezentanti ai Guvernului tot felul de anunturi, reveniri, juraminte, razgandiri!
Pana la urma au recunoscut ca vor lua cei 3.75% din contributiile platite la Pilonul 2 de cei sub 46 de ani si ii vor duce sa astupe gaura facuta la Pilonul 1.
Este o politică total greșită să iei din banii tinerilor că să acoperi greșelile și incompetența Guvernului.
Daca decizia de a face Pilonul 2 optional se impune atunci vom face un amendament sa pot sa aleg intre Pilonul 1 si 2 ! Ceea ce nu este o solutie buna dar macar limiteaza greseala - am vazut ca si cei de la ALDE sunt de acord si atunci va fi o initiativa comuna #ProRomania si ALDE!", a scris Ponta.

Simona Halep a ajuns în România.
Avionul care a adus-o în ţară pe campiona de la Roland Garros 2018 a aterizat, luni după-amiază, pe aeroportul "Henri Coandă" din Bucureşti.
Liderul mondial urmează să coboare din avion, primind un buchet de flori şi cadouri din partea echipajului care a adus-o în România.
Simona a venit cu o replică a trofeului de la Roland Garros, pe care o va prezenta publicului.
Jucătoarea noastră va fi întâmpinată de ministrul Tineretului si Sportului, Ioana Bran, de preşedintele FRT, George Cosac, precum şi de ceilalţi membri ai Comitetului Director al FRT, la Salonul Oficial al Aeroportului Internaţional "Henri Coandă".

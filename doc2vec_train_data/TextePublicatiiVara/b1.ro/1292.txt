Ies la iveală detalii interesante din dosarul de proxenetism şi trafic de droguri în care procurorii DIICOT efectuează miercuri peste 50 de percheziţii. În acest dosar este vizat şi fiul fostului senator PPDD şi PC de Brăila, Cristian Dănuţ Mihai.
De asemenea, percheziţii au avut loc şi la domiciliul lui unul dintre cei mai populari concurenți de la "Insula Iubirii", Ben. Acesta a fost ridicat de către poliţişti şi urmează a fi audiat la DIICOT.
Procurorii DIICOT au descins în nu mai puţin de 57 de case ale membrilor clanului din Bucureşti, Giurgiu şi Ilfov. Iar acuzaţiile sunt din toate domeniile infracţionale, de la trafic de droguri şi de persoane până la dare de mită. 
Clanul Ştoacă este unul dintre cele mai vechi din Bucureşti, fiind în atenţia autorităţilor încă din 2000. Acesta acţionează în special în sectoarele 4 şi 5 din Capitală.

Marian Drăgulescu a suferit o intervenție chirurgicală la inimă, după ce medicii au descoperit că sportivul are tulburări de ritm cardiac.
Campionul olimpic se simte bine și este pregătit să reia antrenamentele.
"Pregătit să reiau antrenamentele. Intervenţia chirurgicală a fost necesară şi totul a decurs bine. Mulţumesc lui Dimitrios, Oren, Iulia, Crina şi întregii echipe din Centrele de Excelenţă ARES. Anul acesta, în august, trebuie să-mi apăr titlul european la sol, să îmi ţineţi pumnii", a scris sportivul pe Facebook.
Marian Drăgulescu a explicat în ce a constat procedura medicală.
"În clipa în care am ajuns la cardiologie mi s-a spus de la bun început că s-ar putea să fie nevoie de ablaţie. Am tot sperat că voi putea corecta aceste probleme prin medicaţie dar, în cele din urmă, s-a demonstrat că este nevoie de această intervenţie”, a declarat gimnastul.

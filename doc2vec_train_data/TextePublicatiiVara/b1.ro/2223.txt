Foto: gov.ro Eveniment
Guvern ul vrea să președinții Curții Constituționale, Înaltei Curți de Casație și Justiție, Curții de Conturi, CSM și Academiei Române să beneficieze de aceleași privilegii ca primii oameni în stat în ceea ce privește locuințele de protocol. 
Pe ordinea de zi a ședinței de guvern de miercuri se află un proiect de Ordonanță de Urgență prin care președinții CCR , ÎCCJ , Curții de Conturi, CSM și Academiei Române primesc reședințe oficiale, care vor fi puse la dispoziție gratuit de RAAPPS . De cheltuielile de întreținere ale imobilelor ar urma să se ocupe tot RAAPPS , informează HotNews.ro. 
"Având în vedere importanța deosebită și rolul funcțiilor de preşedinte al Curţii Constituţionale, preşedinte al Înaltei Curți de Casație și Justiție, preşedinte al Curţii de Conturi, președinte al Consiliului Superior al Magistraturii și președinte al Academiei Române, se impune crearea cadrului legal pentru ca persoanele care ocupă aceste funcții să beneficieze de reședințe oficiale din cadrul fondului locativ de protocol și bunuri mobile aflat în domeniul public al statului și administrarea Regiei Autonome "Administraţia Patrimoniului Protocolului de Stat". Cheltuielile de întreţinere pentru energie, gaze, apă, canal, amortizarea şi uzura mijloacelor fixe şi obiectelor de inventar, taxele şi impozitele pe clădiri şi terenuri aferente utilizării reşedinţei oficiale se vor suporta din fondurile regiei", se arată în nota de fundamentare a proiectului de OUG.
Până acum, de reședințe oficiale beneficiau doar președintele României, președintele Senatului, președintele Camerei Deputaților, primul-ministru și foștii șefi ai statului, potrivit Ordonanței 19/2002. 
Ordonanța mai prevedea și că "pot beneficia de locuințe de protocol, la cerere, cu plata chiriei prevăzute de lege, persoanele care îndeplinesc următoarele funcții publice: vicepreședinți ai Senatului și ai Camerei Deputaților, miniștri și asimilați ai acestora, precum și președintele Curții Constituționale, președintele Curții Supreme de Justiție, președintele Curții de Conturi, președintele Consiliului Legislativ și avocatul poporului".
În același timp, Guvern ul vrea să mărească terifele de închiriere pentru imobilele atribuite persoanelor fizice obișnuite.
"Luând în considerare nivelul redus al tarifului chiriei, care nu acoperă cheltuielile efective ale Regiei Autonome "Administraţia Patrimoniului Protocolului de Stat" cu aceste imobile, se impune, în regim de urgenţă, crearea cadrului legal pentru actualizarea nivelului tarifului chiriei, de către consiliul de administrație al regiei, pe baza propunerilor fundamentate ale fiecărei sucursale în parte, astfel încât administrarea bunurilor statului să se realizeze în condiții de eficiență", se mai arată în nota de fundamentare a peoirctului de Ordonanță de Urgență. 

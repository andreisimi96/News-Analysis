Foto: Inquam Photos / Octav Ganea Politică
Președintele PSD Liviu Dragnea a fost huiduit, miercuri, pe holurile Parlamentului, acolo unde 11 protestatari #Rezist au cerut demisia sa și a premierului Viorica Dăncilă și au scandat mesaje împotriva coaliției de la guvernare. 
La ieșirea din sala de plen, Dragnea a fost întâmpinat de protestatari care l-au huiduit până când a intrat în biroul lui. 
”Demisia! Demisia!”, ”Cuib de hoți și de mafioți!” sau ”Rușine, rușine să vă fie!”, sunt câteva dintre mesajele scandate de protestatari la adresa lui Dragnea care era însoțit de premierul Viorica Dăncilă. 
Vizibil iritat, președintele PSD le-a spus jurnaliștilor să-i întrebe pe cei de la USR de ce are loc protestul în Parlament. 
”Întrebați-i pe cei de la USR, că noi nu vedem, noi nu vedem. Să-i întrebați pe ei”, a spus Dragnea.
”Este păcat că într-un astfel de moment se ajunge la așa ceva!”, a spus și Viorica Dăncilă. 
Foto: Inquam Photos / Octav Ganea
Foto: Inquam Photos / Octav Ganea

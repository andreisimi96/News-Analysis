Artista Ionela Prodan , care ne-a părăsit în luna aprilie, a fost foarte discretă cu viața ei personală. 
Ea a fost căsătorită cu polițistul Traian Tănase, dar a rămas văduvă în 1992, când fiica lor Anamaria Prodan abia devenise majoră.
Ultimii 20 de ani din viață i-a petrecut în armonie, alături de Toni Antohi , un inginer moldovean cu care nu s-a căsătorit însă niciodată. 
Acesta a iubit-o enorm pe artistă, iar acum îi este foarte greu să se împace cu ideea că partenera sa de viaţă nu mai este alături de el.
Astfel, după ce a rămas singur, Toni Antohi a luat o decizie surprinzătoare. Bărbatul a hotărât să se întoarcă în Moldova, acolo unde s-a născut și a locuit în tinerețe, pentru că nu suportă să locuiască singur în vila din Vitan, a Ionelei Prodan, anunţă click.ro. 
Ionela Prodan l-a întâlnit pe inginerul originar din Moldova pe când avea 51 de ani, după ce i-a decedat soțul, tatăl Anamariei şi al Ancăi. 
”Mărturisesc că mi-a fost greu după moartea lui Traian. Însă anii au trecut și mi-am regăsit liniștea sufletească lângă cel de-al doilea soț, inginerul Toni Antohi , un moldovean molcom, care s-a încumetat să clădească alături de mine un nou cămin”, povestea artista.
Ionela Prodan s-a stins pe 16 aprilie, la Spitalul Elias din Bucureşti, din cauza unei boli grave. 

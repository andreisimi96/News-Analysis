Liderul Coreei de Nord Kim Jong-Un s-ar putea întâlni cu președintele Rusiei Vladimir Putin , potrivit purtătorului de cuvânt al Kremlinului, Dmitri Peskov.
„Într-adevăr, această întrevedere ar putea avea loc, modalităţile şi momentul vor fi stabilite prin canale diplomatice”, a transmis Peskov, atunci când a fost întrebat de agenţia nord-coreenă KCNA despre organizarea unei întrevederi între cei doi lideri.
Astfel, ministrul rus de Externe, Serghei Lavrov ar fi discutat deja cu liderul nord-coreean despre întrevedere, informează Mediafax.
Această întrevedere ar veni ca răspuns după ce Kim Jong-Un a exprimat apreciere pentru abordarea preşedintelui Rusiei, Vladimir Putin , de a se opune „hegemoniei" Statelor Unite, deși liderul nord-coreean este așteptat să aibă o întrevedere și cu președintele Donald Trump .
„Situaţia în Peninsula Coreea se schimbă în conformitate cu interesele Coreei de Nord şi Coreei de Sud. Apreciez foarte mult că Administraţia Vladimir Putin se opune hegemoniei Statelor Unite. Rusia se opune cu stricteţe, iar noi suntem pregătiţi permanent să purtăm negocieri şi să avem un schimb profund de opinii cu partea rusă pe această temă", a transmis Kim Jong-Un.

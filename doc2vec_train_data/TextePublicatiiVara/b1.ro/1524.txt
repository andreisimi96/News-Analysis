În finala turneului de la Roland Garos, Simona Halep se va duela cu învingătoarea partidei dintre Madison Keys și Sloane Stephens.  Acestea vor reedita finala de la US Open în semifinalele de la Roland Garros.
Până în acest moment, Keys nu a pierdut niciun set în drumul său spre semifinale la Roland Garros. Dintre cele două jucătoare, ea a avut parte de testul mai dificil în sferturi, când a eliminat-o pe Yulia Putintseva în două seturi echilibrate, 7-6, 6-4, scrie eurosport.ro .
Pentru Keys această fază a turneului de la Paris reprezintă cea mai bună performanță la Openul Francez.
De partea cealaltă Stephens a cedat un singur set în turneu, atunci când a avut și cel mai dificil meci – în turul 3 câștigat cu 8-6 în decisiv în fața Camilei Giorgi.
Pe lângă acel meci de la mijlocul turneului, Stephens a impresionat cu victorii clare, inclusiv în fața Dariei Kasatkina în sferturile de finală, 6-3, 6-1.

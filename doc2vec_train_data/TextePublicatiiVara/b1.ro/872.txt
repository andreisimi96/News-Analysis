Moment amuzant la antrenamentul Simonei Halep de dinaintea meciului din optimile Roland Garros cu Elise Mertens.
Simona a fost "greu încercată" de Darren Cahill , care pus-o, printre altele, să nimerească mai multe recipiente aşezate pe colţurile terenului. 
Antrenorul Simonei i-a cerut să lovească mingea puternic şi cât mai aproape de lina de fund. Iar în mai multe rânduri, Simona a lovit "ţintele" aşezate pe colţurile terenului.
Dacă liderul WTA a părut foarte concentrată la ceea ce face şi a încercat să depună efort maxim, australianul a încercat să destindă atmosfera. El a fost tot timpul cu zâmbetul pe buze, a făcut glume şi a lăudat-o pe Simona de câte ori a avut ocazia, relatează digi24.ro.
La un moment dat, când mingea a sărit din recipiente şi l-a lovit pe Cahill în... cel mai dureros loc pentru un bărbat.
"Ok, ok, nu-i problemă. Sunt bătrân, nu mai am nevoie", a spus cu voce tare şi râzând antrenorul.
Sportiva noastră se va înfrunta, luni, în optimi, cu belgianca Elise Mertens, cap de serie numărul 16, care a trecut de australianca Daria Gavrilova (cap de serie numărul 24).
Halep a câştigat singura partidă jucată împotriva lui Mertens chiar la turneul de la Madrid, care a precedat French Open 2018, cu scorul de 6-0, 6-3.

Un tânăr imigrant din Mali este considerat erou în Paris după ce a salvat un băiețel de patru ani care atârna în exteriorul unui balcon de la etajul patru.
Bărbatul a escaladat fațada blocului în câteva secunde și a fost filmat de un privitor,  ajungând pe rețele sociale.
Pompierii au ajuns la fața locului după ce copilul era deja salvat.
„Din fericire, acolo era cineva cu capacitatea fizică și cu curajul de a merge și a salva copilul”, a spus un purtător de cuvânt al pompierilor.
Mamoudou Gassama a povestit despre incident și a susținut că a acționat fără să gândească, potrivit Guardian .
„I-am văzut pe toți oamenii aceia care strigau și mașinile care claxonau. Am urcat și, slavă Domnului, am salvat copilul. Mi-a fost frică când am salvat copilul … când am intrat în sufragerie am început să tremur, abia putea sta în picioare, a trebuit să mă așez”, a susținut Gassama.
Primarul Paris ului, Anne Hidalgo , l-a sunat personal și i-a mulțumit tânărului.
„Mi-a explicat că a venit din Mali acum câteva luni cu visul de a-și face o viață aici. I-am spus că actul său eroic este un exemplu pentru toi cetățenii și că orașul Paris va fi, bineînțeles, foarte doritor să îl ajute să se stabilească în Franța”, a adăugat Hifalgo.

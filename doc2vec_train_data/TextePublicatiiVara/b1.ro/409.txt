Klaus Iohannis a vorbit, miercuri, la deschiderea târgului de carte Bookfest despre educația din România și i-a criticat pe guvernanți pentru faptul că schimbă foarte des legea educației. 
”Vedem cu toții că legi importante sunt schimbate prea des. Schimbările nu sunt întotdeauna binevenite și este nevoie de o abordare integrată.
Dacă schimbăm la două săptămâni câte un articol din legea educației, rezultatul va fi că nu mai știe nimeni care articol și de unde trebuie modificat. 
Mi se pare total nepotrivită evoluția care vine acolo, să ne întoarcem la manual unic, la editorul unic pentru manualele școlare mi se pare total nepotrivit”, a declarat Iohannis. 
Președintele a ținut să sublinieze și că ”cei care folosesc cu cea mai mare dificultate limba română se găsesc de multe ori în spațiul politic” și a calificat acest lucru drept ”foarte regretabil”. 

Mai multe gospodării din comuna Ghiorc și din localitatea Miniș, județul Arad , au fost inundate cu apă şi mâl aduse de pe dealurile din zonă, după o puternică furtună.
Furtuna a durat circa 30 de minute, însă de pe dealurile cu viţă de vie din comună au curs şiroaie de apă şi noroi care aveau chiar şi 15 cm înălţime.
Aluviunile au trecut peste drumul judeţean care traversează comuna, blocând circulaţia după ce pe carosabil a rămas mâl de 10 cm înălţime.
Şiroaiele au ajuns apoi pe trotuare şi au intrat pe sub porţi în gospodăriile localnicilor, fiind inundate curţi, grădini, garaje şi bucătării de vară.
Astfel, la o primă evaluare, cel puţin 20 de gospodării au fost afectate, scrie Europafm.ro.

Ziua şi gafa pentru premierul României! Viorica Dăncilă a comis-o din nou, la o conferinţă de presă de la Constanţa. Nici nu şi-a început bine discursul, că a avut un moment de cumpănă: a uitat numele omologului său eston, cu care se văzuse cu câteva minute mai devreme. Dăncilă şi prim-ministrul Estoniei au inaugurat nouă linie aeriană, Tallinn - Constanța, destinată turiștilor pe timpul verii, informează B1 TV. 
Ziua plină pe care premierul Viorica Dăncilă a avut-o la Constanța pare că i-a afectat ținerea de minte... Premierul s-a încurcat atunci când a trebuit să rostească numele celui cu care discutase cu câteva minute mai înainte. 
Este vorba despre omologul său eston, Jüri Ratas, alături de care Dăncilă s-a aflat pe Aeroportul Mihail Kogălniceanu pentru a inaugura ruta aeriană de transport Tallinn - Constanţa. Premierul României i-a reținut doar prenumele oficialului și a fost nevoită să apeleze din nou la ajutorul consilierei pentru a completa... restul.
După un zbor care a durat 2 ore şi 30 de minute, Viorica Dăncilă a mai avut câteva ezitări, însă consilierul său de imagine i-a fost din nou aproape. Cei doi miniștri au fost întâmpinați la sosirea pe Aeroportul Internațional Mihail Kogălniceanu cu un ceremonial militar.

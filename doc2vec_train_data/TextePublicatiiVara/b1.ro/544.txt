Un accident rutier a avut loc pe DN 38, la ieșirea din Topraisar , județul Constanța, patru femei fiind rănite, una dintre ele grav.
Accidentul a fost provocat de explozia unui cauciuc de la mașina în care se aflau victimele.
O femeie, în vârstă de 35 de ani, a condus un autoturism, dinspre Constanța către Negru Vodă și, ajungând la ieșirea din localitatea Topraisar , din cauza unei explozii a anvelopei dreapta spate, a pierdut controlul asupra direcției de mers, iar mașina a pătruns pe contrasens unde a intrat în coliziune cu un autoturism, condus de un bărbat, în vârstă de 32 ani, potrivit polițiștilor.
În urma accidentului, una dintre victime s-a aflat timp de mai multe minute în stop cardiac. Cadrele medicale care au ajuns în zonă au efectuat imediat protocolul de resuscitare, reușind să-i repornească inima, scrie realitatea.net.

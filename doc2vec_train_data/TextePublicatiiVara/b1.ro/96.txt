Mai multe persoane au fost rănite în urma unui incendiu la parcul de distracţii Europa-Park Rust din sud-vestul Germaniei, fiind nevoie de intervenţia a sute de pompieri pentru a stinge flăcările, informează Dailymail .
Incendiul a izbucnit sâmbătă după-amiază şi abia duminică dimineaţă s-a reuşit stingerea în totalitate a incendiu lui.
În momentul izbucnirii incendiu lui se estimează că în parc se aflau aproximativ 25.000 de persoane. Vizitatorii au fost evacuaţi sâmbătă după-amiază, dar parcul a fost redeschis publicului duminică.
Administratorul parcului şi autorităţile au transmis iniţial că nicio persoană nu a fost rănită grav. Ulterior, postul public SWR a relatat că patru persoane au fost rănite, doi pompieri şi doi angajaţi ai parcului.
Potrivit site-ului de ştiri Sputnik News, cel mai recent bilanţ al poliţiei indică faptul că şapte pompieri au fost răniţi uşor.
Incendiul a cauzat pagube materiale semnificative, mai multe zone ale parcului fiind complet distruse.
Momentan nu se cunosc cauzele izbucnirii incendiu lui.
Europa-Park Rust este al doilea cel mai popular parc de distracţii din Europa, după Disneyland Paris.

Numărul 1 WTA, Simona Halep , a declarat, într-un interviu pentru Sports Illustrated, că a apelat la un psihiolog pentru a-și depăși barierele care nu au lăsat-o să câștige până acum un turneu de Grand Slem.  
 “Au fost multe discuţii legate de echilibru cu psihologul. Obiectivul este să încerc mereu să fac totul perfect, dar şi să fiu mai blândă cu mine atunci când nu-mi iese", a spus Halep.
De asemenea, Halep a vorbit și despre o posibilă mutare din România, dar și despre operația de micșorare a sânilor.
”Operația de micșorare a sânilor , din 2009, am făcut-o pentru tenis. Ştii, nu simt că fac sacrificii fiind aici sau jucând tenis, pentru că mie chiar îmi place acest sport şi pentru mine nu e niciodată greu să mă antrenez”, a mai spus Simona, potrivit Digi Sport.
Referindu-se la Roland Garros, turneu a cărui finală a pierdut-o de două ori, cu Maria Sharapova (2014) şi cu Jelena Ostapenko (2017), Simona Halep a afirmat: "Cum se zice, fără resentimente. Am câştigat aici la juniori. Este aproape de ţara mea. Iubesc Parisul, să stau acolo şi să vizitez. Poate voi locui acolo într-o zi. Pur şi simplu iubesc totul la acest turneu".

Din cauza noilor standarde de testare a emisiilor, compania Volkswagen a avertizat că fabrica principală din Wolfsburg, Germania, se va confrunta cu închideri temporare în cursul acestui an.
Directorul executiv Herbert Diess a recunoscut că îndeplinirea noilor cerinţe şi obţinerea maşinilor noi aprobate pentru vânzare se dovedeşte a fi o provocare.
„Vom construi numai vehicule care îndeplinesc noile standarde, iar livrările vor avea loc treptat, imediat ce vor exista aprobările necesare. Însă, între timp, multe vehicule vor trebui să fie depozitate, iar pentru a ne asigura că numărul lor nu va deveni prea mare va trebui să planificăm zilele de închidere până la sfârşitul lunii septembrie”, a declarat Diess.
Vă reamintim că din septembrie 2018, UE va aplica standarde mai riguroase la testarea maşinilor.
Citeşte mai multe despre:   Volkswagen

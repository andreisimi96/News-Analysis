Sâmbătă, un elev, în vârstă de 22 de ani, al unei școli de șoferi a fost depistat conducând maşina cu viteza de 122 de kilometri pe oră, pe DN73, în comuna Ţiteşti, din Argeş, unde limita este de 50 de km/h. Instructorul a fost amendat şi i-a fost suspendat dreptul de a conduce.
“Instructorul a fost sancţionat contravenţional cu amendă în valoare de 2.900 de lei şi i-a fost suspendat dreptul de a conduce autovehicule pentru 90 de zile”, a declarat purtătorul de cuvânt al Poliţiei Argeş, Mădălin Zamfir, pentru Mediafax.
În timpul perioadei în care i-a fost suspendat dreptul de a conduce, instructorul nu va mai putea desfăşura activităţi de pregătire a cursanţilor.

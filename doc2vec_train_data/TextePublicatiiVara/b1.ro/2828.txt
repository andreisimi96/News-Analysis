PNL va depune pe 20 iunie moțiunea de cenzură intitulată ”Opriți Guvernul marionetă!”, iar liberalii fac ultimele calcule pentru a putea dărâma Guvernul Dăncilă. Matematic însă, moțiunea are șanse mici să treacă, în condițiile în care opoziția mare ar mai avea nevoie de 62 de voturi pentru a putea schimba Executivul, dacă toți parlamentarii PNL , USR, PMP și neafiliați ar susține demersul liberalilor, informează Libertatea. 
Împreună PNL , USR și PMP au doar 154 de senatori și deputați, la care s-ar adăuga alte 17 voturi dacă și parlamentarii neafiliați, cei mai mulți din partidul lui Victor Ponta, ar susține moțiunea. 
În total, este nevoie de 233 de voturi pentru ca moțiunea să treacă. 
În schimb, reprezentanții PSD și ALDE pot sta linișitiți pentru că se bazează pe votul a 247 de senatori și deputați, cu 14 mai mult decât au nevoie.  De asemenea, Guvernul ar putea fi susținut și de voturile UDMR și ale celorlalte minorități naționale, adică alte 47 de voturi.
Și, cu toate că au o majoritate confortabilă în Parlament, aleșii puterii poartă în continuare negocieri, potrivit unor surse, aproximativzece deputați și senatori urmând să reacă de la PNL și PMP, fie la PSD , fie la ALDE. 

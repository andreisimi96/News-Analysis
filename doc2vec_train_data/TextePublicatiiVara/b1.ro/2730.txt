Președintele Klaus Iohannis i-a acuzat pe judecătorii de la Curtea Constituțională că fac jocul PSD după ce aceștia au publicat motivarea prin care îl obligă pe șeful statului să semneze decretul de revocare din funție a Laurei Codruța Kovesi. 
În acest comntext, judecătorul Petre Lăzăroiu, unul dintre cei care au votat pentru constatarea unui conflict juridic de natură constituțională între guvern și președinte pe tema revocării șefei DNA, a dezvăluit că i-a transmis un mesaj lui Klaus Iohannis , prin intermediul consilierei prezidențiale Simina Tănăsescu. 
”Eu i-am spus Siminei următoare chestiune, asta apropos de declarația președintelui vis a vis de această problemă, pentru că a fost întrebat președintele ce va face în cazul Lăzăroiu. Președintele a zis că nu putem merge așa departe, dar dacă e vreo problemă Curtea vrea să și-o poată rezolva.
I-am zis: ”Măi, Simina, ce a spus președintele e treaba lui. Eu unul, chiar l-am votat pe președinte. Eu nu am votat niciodată PSD. Nu am nimic față de niciun partid, dar asta a fost opțiunea mea. Dar să spui că decizia CCR e pe mână cu ce spune alianța de guvernare. Și am zis, măi această chestiune nu se pune în discuție. Noi am fost puși acolo să apărăm justiția, pentru alte chestiuni. Asta mi se pare că nu e în regulă!”. Doamna Tănăsescu nu a reacționat. A luat act de ce am spus.”, a declarat Lăzăroiu la Antena 3.

Foto: Libertatea Eveniment
Noi detalii șocante ies la iveală despre familia copilului de doar 9 ani, diagnosticat cu ADHD, care și-a ucis bunica de 70 de ani cu mai multe lovituri de cuțit.
Tatăl copilului, tenor la Filarmonica George Enescu, ar fi fost condamnat la 4 ani de închisoare cu suspendare după ce și-ar fi maltratat fiul pe care îl avea dintr-o căsătorie anterioară.
"Fosta sa soție susține că omul și-a chinuit copilul. Povestea de groază a început atunci când băiatul din căsătoria anterioară a împlinit nouă ani. Bărbatul a început să-și lovească fiul în repetate rânduri. Mai mult, fosta soție a bărbatului a afirmat că își găsea băiatul de câțiva ani închis în debara, bătut sau udat cu apă rece, în timp ce dormea.
Femeia a decis să se ascundă într-un adăpost pentru victimele violenței conjugale. De acolo, a strigat după ajutor și a mers în instanță, unde bărbatul a fost condamnat la patru ani de închisoare", scrie Libertatea.
După această experiență, bărbatul și-a refăcut viața cu un medic oncolog, cu care are doi copii. Unul dintre băieți a fost diagnosticat cu ADHD și este autorul crimei care a îngrozit România.
A divorțat și de aceasta, care acum se află împreună cu cei doi copii într-un centru de Protecție a Copilului.

Fostul ministru și vicepreședinte PSD , Hildegard Puwak , a murit la vârsta de 68 de ani. Se pare, însă, că nu era tocmai populară în propriul partid. PSD nu a transmis niciun mesaj oficial de condoleanțe. Mai mult, unul dintre veteranii partidului chiar a avut o reacție ironică, prin intermediul unui personaj din Muppets.
Ministrul Orlando Teodorovici, ce-i drept, a postat un mesaj emoționant, care a generat zeci de comentarii în același ton: ”A plecat dintre noi un OM excepțional, un ministru care va rămâne pentru echipa sa un model de dăruire, abnegație si modestie – doamna HILDEGARD PUWAK. Prea puțin cunoscută pentru tot ceea ce a construit în perioada 2001-2003 la Ministerul Integrării Europene, pe nedrept absentă apoi de pe scena politica românească, doamna Puwak va reprezenta întotdeauna pentru noi – cei care am cunoscut-o cu adevărat – un exemplu și în același timp un îndemn de a duce mai departe valorile în care a crezut si pentru care a luptat: țară, datorie, muncă, seriozitate, echipă. Cu recunoștință pentru tot ceea ce ne-a dăruit, îi vom păstra pururi amintirea vie în sufletele noastre! Sincere regrete!”.
Printre comentariile la acest mesaj s-a numărat, însă, și cel al senatorului Cristian Dumitrescu, președintele Comisiei de politică externă și reprezentant al vechii gărzi pesediste. El a postat un GIF cu broscoiul Kermit din Muppets.
Foto: Captură Inpolitics

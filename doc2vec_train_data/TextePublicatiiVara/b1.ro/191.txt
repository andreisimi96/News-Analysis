Foto: rtv.net Sport
Simona Halep , liderul WTA, a vorbit, într-un interviu pentru Sports Illustrated, despre omul de afaceri Ion Ţiriac, cu care are, de altfel, o relaţie foarte bună.
Jucătoarea noastră pare sigură pe ea şi s-a arătat dispusă să parieze cu Ţiriac că va câştiga un titlu de Grand Slam.
În context, Simona a vorbit şi despre obiceiul ciudat al acestuia de a mânca sticlă.
"Am auzit că a făcut asta în trecut, dar cu mine, nu. Poate o să fac un pariu cu el că o să câştig un Grand Slam şi atunci sunt sigură că o s-o facă. O să îi spun să mănânce un pahar de vin dacă voi câştiga un Grand Slam", s-a amuzat Simona Halep , potrivit digisport.ro.
“Eram la un restaurant basc din Paris şi Ţiriac a mâncat un pahar de vin. Mânca sticlă. Am fost acolo şi n-a sângerat niciun moment”, îşi aducea aminte fostul mare campion Arthur Ashe, în 1986.
"Da, fac anumite pariuri din când în când cu Simona. Odată a reușit să ia de la mine o bicicletă și o motocicletă. Altădată a pierdut și a trebuit să aducă o mașină pentru colecția pe care o am", mărturisea, în aprilie, Ion Țiriac.

PSD a stabilit că oamenii ce vor ajunge la mitingul din Piața Victoriei trebuie să beneficieze gratuit de apă, mai ales în condițiile în care temperatura a fost destul de ridicată în București. Și totuși, un membru al echipei de organizare a văzut în asta o oportunitate de a câștiga ceva bănuți. Zis și făcut! Omul s-a apucat să vândă simpatizanților PSD sticlele de apă, deși ar fi trebuit să le dea gratuit.
Totul a fost surprins de jurnaliștii de la NewsWeek .
Întrebat de ce distribuie sticlele contra cost, persoana respectivă a răspuns că „ne-au lăsat să luăm și noi, ca să ne plătim motorina”.
Sesizați, doi polițiști au venit în zonă și au discutat cu respectivul om, dar apoi l-au lăsat în pace. Simpatizanții PSD au continuat să cumpere cu un leu sticla de apă.

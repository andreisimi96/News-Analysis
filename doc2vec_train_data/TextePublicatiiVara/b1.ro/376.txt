Senatorul Daniel Zamfir lansează un atac extrem de dur la adresa liderului PNL , Ludovic Orban .
Zamfir susţine că senatorului liberali au votat, "la ordinul lui Ludovic Orban " împotriva Legii Parcului cu Platani, care stabilea ca acolo să fie construită o bază sportivă.
Potrivit senatorului, liderul PNL "nu poate suporta că Zamfir este la originea acestei legi" şi dă, astfel, "de pământ cu dorința tuturor marilor sportivi ai României".
"Câtă mizerie! Astăzi PNL a votat în Senat împotriva Legii Parcului cu Platani, la ordinul lui Ludovic Orban . Legea stabilește că acolo să se facă sport de performanţă, că doar e complex sportiv. Sigur, nu poate suporta că Zamfir este la originea acestei legi. Nu suportă nici că Șerban Nicolae și colegii lui senatori au promovat-o și votat-o. Dincolo de primitivismul ideii că tot ce vine de la PSD trebuie respins, Orban dă de pământ cu dorința tuturor marilor sportivi ai României! Ruşine, Ludovic!
Spre cinstea celorlalți senatori, legea a trecut!", a scris, marţi, Daniel Cătălin Zamfir, pe pagina sa de Facebook.    

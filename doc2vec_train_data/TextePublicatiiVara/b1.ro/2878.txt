Preşedintele american Donald Trump are ambiţii mari.
El şi-a anunţat, luni, dorinţa de a crea o a şasea ramură a forţelor armate americane, o "forţă spaţială" (space force), care va fi independentă de aviaţia militară.
Liderul de la Casa Albă a ordonat Pentagon ului să înceapă imediat procesul de înfiinţare a acestei forţe spaţiale.
„Când vine vorba despre apărarea Americii, nu este suficient să avem o prezenţă americană în spaţiu. Trebuie să existe dominaţie americană în spaţiu. Atât de important. Foarte important, încât ordon Departamentului Apărării şi Pentagon ului să înceapă imediat procesul necesar pentru stabilirea unei forţe spaţiale ca a şasea ramură a forţelor armate. Este un anunţ mare. Vom avea Forţele Aeriene şi Forţele Spaţiale, separate, dar egale”, a declarat Trump, potrivit digi24.ro.
Ideea a fost lansată de preşedintele SUA în martie, în discursul privind strategia de securitate naţională.
Crearea acestei forţe spaţiale nu se va putea face de la o zi la alta şi Congresul va trebui să adopte o lege în acest sens.

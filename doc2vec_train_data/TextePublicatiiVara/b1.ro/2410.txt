Lovitură pentru fanii muziicii populare! Din păcate marea artistă Maria Ciobanu şi-a anulat concertele din România şi a rămas în SUA ca să-şi îngrijească soţul, grav bolnav.
Maria Ciobanu (80 de ani) este căsătorită de aproape 40 de ani cu fostul soţ al Ilenei Sărăroiu, Mircea Câmpeanu, fost baschetbalist de performanţă, cu care a întemeiat o familie frumoasă în 1981, la doi ani de la moartea prietenei ei, scrie click.ro .
În prezent, Mircea Câmpeanu nu se simte prea bine. Bărbatul are nevoie de îngrijire permanentă, iar Maria a rămas lângă el.
„La începutul lunii noiembrie plec cu mama şi soţia mea în America, în turneu. Am ceva emoţii în ceea ce priveşte această plecare, pentru că soţul mamei mele este foarte bolnav. Dumnezeu e sus totuşi şi sper să aibă grijă de el”, a declarat Ionuţ Dolănescu.
Maria Ciobanu şi Ionuţ Dolănescu locuiesc câte 6 luni peste Ocean. Ei şi-au stabilit acest program de ani de zile, iarna în SUA, vara în România. Numai că, de această dată, Maria Ciobanu nu s-a mai încumetat să ia avionul spre România.

Accident cumplit pe Calea Bucureşti din municipiul Târgovişte! O tânără în vârstă de 20 de ani a lovit mortal sâmbătă o persoană care traversa strada pe trecerea pentru pietoni.
Tânăra era drogată cu cocaină şi cu un compus psihoactiv care se găseşte în cannabis, potrivit primelor cercetări, scrie news.ro.
Şoferiţa aflată la volanul unui autoturism Peugeot nu a acordat prioritate de trecere unui bărbat care traversa strada pe trecerea pentru pietoni, pe lângă bicicletă.
Dusă la spital, tânăra a fost supusă unor analize care au arătat că este drogată cu cocaină şi THC, o substanţă cu efect psihotrop care se regăseşte şi în compoziţia cannabisului.

Foto: revista22.ro Politică
Marian Oprişan, preşedintele Consiliului Județean Vrancea şi unul dintre cei mai vechi baroni ai PSD , a publicat pe Facebook un videoclip în care îndeamnă oamenii să vină la mitingul organizat de PSD sâmbătă, în Piaţa Victoriei. 
”Au făcut din Justiție un instrument politic și noi i-am lăsat! Ne-au ascultat telefoanele şi noi am acceptat! Au tăiat pensii şi salarii şi noi n-am spus nimic! Au ameninţat guvernarea şi noi am tăcut. Am tăcut destul. Acum vom vorbi și noi. Dacă-ți pasă, vino în stradă! Sâmbătă, 9 iunie, Piața Victoriei, ora 20:00. Miting împotriva abuzurilor“, este mesajul transmis în clip .
Personajele negative sunt fostul procurorul Mircea Negulescu, Klaus Iohannis şi Traian Băsescu.    
PSD a hotărât luni că ”marele” miting va avea loc sâmbătă, de la ora 20.00, în Piața Victoriei din Capitală. Au stabilit, într-un final, și care va fi scopul manifestației: lupta împotriva abuzurilor.
"Este un miting împotriva abuzurilor care se întâmplă în România de mult timp. Facem acest miting pentru a arăta că suntem decisi sa mergem pana la capat pentru ca Romania sa devina o tara democratica, unde libertatile si drepturile fundamentale sunt respectate asa cum scrie in Constitutie si in tratatele internationale. Îi asteptam pe toti cei care doresc sa traiasca intr-o tara libera”, a declarat președintele PSD , Liviu Dragnea. 
În teritoriu circulă instrucțiuni cu ce trebuie să facă participanții la miting și cum vor fi aduși în Capitală. (Detalii AICI )
Mai mulți oameni s-au plâns în online că sunt amenințați că vor fi concediați dacă nu acceptă să vină la mitingul PSD . Ba sunt cazuri în care inclusiv elevilor li s-a cerut să vină în Piața Victoriei. (Detalii AICI )

Actorul Mihai Bendeac a dezvăluit motivul pentru care și-a tatuat pe degetul inelar cuvântul "Never" ("Niciodată") și a dat un sfat celor care vor sau urmează să se căsătorească.
"Încă se mai întâmplă să primesc o invitație la nunta unui cunoscut, habar n-am, la nunta unui prieten sau a unei rude ș.a.m.d. și vreau să reiterez ceea ce am decis în urmă cu câțiva ani de zile. Vrei să mă inviți la o nuntă, trebuie să-mi dai un contract semnat de tine sau de către persoana cu care te căsătorești cum că nu veți divorța niciodată. De ce spun asta? Pentru că dacă s-ar întâmpla acest eveniment și ați divorța la un moment dat, după un an, după doi, după 10, 20, n-are importanță, privind retrospectiv eu aș fi defapt un papițoi care s-a îmbrăca elegant pentru voi și care și-a pierdut o zi din viața lui și a livrat și o sumă de bani în scopul fericirii voastre eterne”, a scris Mihai Bendeac pe Facebook.
De asemenea, juratul de la iUmor a susținut că Biserica ar trebui să se simtă ciudat la fiecare divorț.
„Dar, de fapt, biserica ar trebui să facă această treabă pentru că se spune că ei reprezintă Divinitatea și te-ai căsătorit, nu? Înseamnă că ai mâncat c... în fața Divinității dacă ai divorțat. Numai vă căsătoriț dăgeaba!", a explicat Bendeac.

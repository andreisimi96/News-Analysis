Se spune că zeiţele Greciei îşi începeau ziua cu o cupă de zmeură proaspăt culeasă sau un pahar cu suc de zmeură cu rodie; astfel a rămas mitul că „zmeura este elixirul tinereţii”.
Zmeura (Rubus Idaeus) este bogată în ingrediente valoroase, o gamă întreagă de substanţe fitochimice care protejează sănătatea celulară şi reglează enzimele care provoacă inflamaţii.
Zmeura ajută la reducerea riscului de boli cronice, cum ar fi obezitatea, diabetul de tip 2 şi bolile cardiovasculare. De interes deosebit este acidul elagic, pentru că are proprietăti antiinflamatorii. Beneficiile anticancer ale fructelor au fost atribuite mult timp antioxidanţilor şi substanţelor fitochimice.
În studiile medicale asupra cancerelor la sân, de col uterin, de esofag şi de prostată s-a demonstarat că fitochimicalele din zmerură joacă un rol important în reducerea stresului oxidativ, inflamaţiei şi în dezvoltarea şi proliferarea celulelor canceroase. Datorită conţinutului ridicat de antioxidanţi, zmeura protejează de degenerescenţa maculară.
Fructele sunt bogate în vitamine şi minerale, cum ar fi vitaminele B1, B2, B6, C, E şi mineralele calciu, potasiu, fosfor, magneziu, mangan, fier şi zinc. O sută de grame de zmeură acoperă un sfert din necesarul zilnic de vitamina C al unui adult.
Zmeura fruct comestibil al genului Rubus din familia trandafirilor, nativă din Europa şi Asia, este cultivată în prezent în întreaga lume.

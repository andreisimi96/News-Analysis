Un feribot s-a scufundat luni în lacul Toba din Indonezia , în nordul provinciei Sumatra, cel puțin o persoană pierzându-și viața, iar peste 60 de oameni fiind dați dispăruți.
Deocamdată, s-a reuşit salvarea a 15 pasageri, din totalul celor 80 care se aflau la bordul feribotului Sinar Bangun atunci când acesta s-a răsturnat şi apoi scufundat pe vreme rea.
Șeful Agenţiei pentru gestionarea dezastrelor a districtului Samosir, Mahler Tamba, a declarat că feribotul se îndrepta spre Tigaras, în districtul Simalungun, în condiţii de vânt puternic şi vreme rea, acestea cauzând scufundarea lui, la circa 2 kilometri distanţă de portul Simanindo, de unde ridicase ancora.
Citeşte mai multe despre:   Indonezia

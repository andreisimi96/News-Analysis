Proteste violente în Macedonia . O demonstranţie în faţa Parlamentului din Skopje față de înţelegerea semnată cu Grecia prin care ţara îşi va schimba numele în Macedonia de Nord a degenerat în confruntări cu forţele de ordine, informează Euronews .
Tensiunile au izbucnit după ce Grecia și Macedonia au ajuns la un acord pentru schimbarea numelui fostei republici iugoslave, deschizând astfel drumul către aderarea Macedoniei la Uniunea Europeană şi NATO.
”Acesta este un pas istoric astfel încât să poată există doar învingători de acum încolo. Este un moment istoric pentru a vindeca rănile din trecut şi a deschide calea către noi relaţii de prietenie, colaborare şi progres reciproc, nu doar pentru ţările noastre, cât şi pentru regiunea balcanică şi întreaga Europă”, a declarat premierul grec Alexis Tsipras despre acordul cu Macedonia . 
Tratatul nu va fi aplicat însă prea curând. Acesta urmează să fie votat de parlamentele de la Atena şi de la Skopje, dar şi să fie aprobat de macedoneni prin referendum. În plus, preşedintele fostului stat iugoslav a anunţat deja că nu va semna înţelegerea, parafată de ministrul de Externe.

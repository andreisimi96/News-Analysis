Decizie majoră a Băncii Centrale din SUA (Rezerva Fed erală - Fed ).
Fed a majorat miercuri la un interval cuprins între 1,75% şi 2,00% dobânda de politică monetară, acesta fiind cel mai ridicat nivel de la criza mondială din 2008 încoace. 
De asemenea, majoritatea oficialilor Fed se aşteaptă la încă două majorări ale costului creditului în acest an, faţă de o singură creştere a ratei dobânzii previzionată anterior. Decizia de miercuri a reprezentat a şaptea majorare a costului creditului din 2015, notează Agerpres. 
Preşedintele Fed , Jerome Powell , a apreciat că majorarea numărului de locuri de muncă din SUA sprijină creşterea veniturilor şi încrederea în economie, în timp ce expansiunea externă şi reducerile de taxe vor stimula suplimentar avansul PIB-ului Americii. Şeful Fed a avertizat că sunt în creştere temerile legate de comerţ, iar aceste incertitudini determină firmele să-şi amâne investiţiile şi angajările. 
"Efectiv, nu vedem aceste temeri în cifre", a adăugat Jerome Powell .
Oficialii Fed se aşteaptă ca rata inflaţiei să crească anul acesta aproape de ţinta de 2%.
Majorarea ratei dobânzii vine într-un moment în care rata şomajului în SUA este la 3,8% - cel mai redus nivel din ultimele aproape două decenii - iar inflaţia este în creştere. 

Membrii Guvern ului trebuie să fie responsabili de funcţia pe care o ocupă şi de ceea ce au de făcut pentru ţară, a declarat Eugen Teodorovici . Ministrul Finanțelor a susținut că a acționat mereu conform programului de guvernare, informează Digi24.
Întrebat dacă se teme că ar putea fi pe lista miniştrilor schimbați la o eventuală remaniere, Teodorovici a răspuns: ”Nu ştiu dacă trebuie să îmi puneţi mie o astfel de întrebare. Ştiţi care este abordarea mea. Eu acţionez aşa cum am stabilit de la începutul acestui mandat. Urmăresc ceea ce programul de guvernare prevede. Până în prezent, zic eu că la Ministerul de Finanţe ce am stabilit am şi făcut, dar nu cred că se pune problema în acest fel, ca şi cum ar fi un examen pentru cei care suntem guvernanţi”.
”În orice guvern, oricât de eficient ar fi el, mulțumirea de sine duce la o plafonare sau la o raportare care nu este corectă. Orice guvern, oricât de bine ar face lucrurile, trebuie să fie nemulțumit sau trebuie să își dorească să facă lucrurile și mai bine zi de zi. Eu așa pun problema. La mine, credeți că dacă lucrez poate târziu în noapte sau sunt măsuri pe care le-am făcut poate și în avans, asta nu înseamnă că sunt mulțumit”, a adăugat ministrul.

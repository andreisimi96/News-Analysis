După o relație tumultoasă cu Ilie Năstase, Brigitte este hotărâtă să divorțeze și să înceapă o nouă viață.
Pe 17 iunie se împlinesc patru ani de când cei doi au spus "da" în fața ofițerului de stare civilă.
"Aș fi vrut să fie etern, ani de zile m-am pus în genunchi să fiu soția lui, cred că o perioadă o să fiu singură, să mă regăsesc. Eu de la 19 ani, foarte puțin timp am fost singură, după ce a murit primul meu soț, câteva luni, e ceva nou pentru mine, nu trebuie să dau nimanui explicații, nu sună telefonul, nu am pe nimeni gelos sau care să mă certe, simt că respir după foarte mult timp, am suferit, normal", a spus Brigitte , citată de spynews.ro.
Bruneta a mai afirmat că, după divorț, Ilie Năstase vrea să plece din România: "Acum Ilie este la un turneu de tenis în Cluj, vrea să se mute dupa divorț în Franța pentru a începe o viață nouă. Îmi doresc de la mine un singur lucru. Să fiu unică și singura din viața unui bărbat și asta, din păcate, în ultimul timp nu s-a mai întâmplat, pentru că eu chiar îmi doresc să fiu unică. M-am supărat la început, în momentul în care am aflat, l-am susținut. Nu-mi vine să cred că s-a întâmplat să ajungem la divorț, am pus preț pe acest gest, că m-a luat de soție, nu aș fi vrut să se spulbere tot".

Preşedintele PSD, Liviu Dragnea , s-a supărat miercuri pe insistenţele jurnaliştilor care întrebau de ce acum cere imperios respectarea deciziei Curţii Constituţionale privind revocarea lui Kovesi dar nu vorbeşte despre aplicarea recomandărilor făcute după ce a fost respinsă ordonanţa de urgenţă 55 privind trecerea aleşilor locali de la un partid la altul sau despre referendumul privind cei 300 de parlamentari.
"Vorbiţi cu Kovesi să ne aresteze pe toţi ca să nu mai fiţi aşa supăraţi", a răspuns, supărat, Liviu Dragnea , după ce a îndemnat în repetate rânduri să nu se devieze subiectul de la cel privind decizia CCR pe revocarea lui Kovesi.

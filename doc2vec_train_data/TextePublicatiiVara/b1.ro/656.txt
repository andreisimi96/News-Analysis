Procentul celor care câştigă bine este încă mic în România comparativ cu ţările UE.
În ţara noastră, puţin peste 217.000 de angajaţi au salarii nete de peste 1.000 de euro net pe lună. 
Din aceştia, peste 113.000 lucrează în Bucureşti.
În topul judeţelor cu cele mai multe salarii de peste 1.000 de euro lunar se mai află Cluj (16.400 de angajaţi), Timiş (13.000), Ilfov (9.900), Braşov (6.400), Iaşi (5.900), Sibiu (5.500) şi Prahova (4.600), arată datele In­spec­ţi­ei Muncii aferente lunii aprilie 2018, potrivit zf.ro.
Din totalul celor peste 5,2 milioane de salariaţi cu normă întreagă la nivel naţional, cei 217.402 angajaţi cu salarii de peste 1.000 de euro net reprezintă doar 4,14% din total. 
În Capitală, procentul angajaţilor cu salarii mari este de 9,17%, iar niveluri ale acestui indicator peste media naţională mai sunt în Cluj (unde 6,47% dintre salariaţi au venituri de peste 1.000 de euro net), Timiş (5,22%) şi Ilfov (5,16%).
"Deşi numărul salariaţilor mai bine plătiţi a crescut, în continuare procentul celor care câştigă peste 1.000 de euro net în Bucureşti mi se pare redus, ponderea ar trebui să fie de cel puţin 40% în Capitală. Companiile trebuie să majoreze salariile, pentru că altfel îşi vor pierde oamenii", avertizează Andrei Caramitru , CEO al firmei de con­­sultanţă Kessel Run Ventures .

Simona Halep a reuşit să obţină primul turneu de Grand Slam din carieră sâmbătă impunându-se în finala de la Roland Garros în faţa americancei Sloane Stephens după un meci incredibil de două ore, 3-6 6-4 6-1.
”Vreau să vă mulțumesc pentru tot sprijinul, am simțit că nu mai pot respira în ultimul set. E minunat, nu pot să cred. Am visat la acest moment de când joc tenis, Parisul e orașul special pentru mine. Sloane e o jucătoare foarte bună. Am reușit să revin. Am găsit forța mentală.”, a spus Simona Halep , la finalul meciului, la Eurosport.
În urma acestui succes, primul din carieră la un grand slam, Halep a devenit prima jucătoare română care câştigă un "major", după Viriginia Ruzici, care s-a impus, în 1978, tot la French Open. 
Acesta este primul turneu de Grand Slam câştigat de Simona Halep , după ce a fost învinsă în primele 3 finale din carieră, Roland Garros 2014 şi 2017 şi Australian Open.

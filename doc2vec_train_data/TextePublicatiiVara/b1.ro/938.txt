Aproximativ 800 de litri de miere s-au vărsat pe carosabil în urma unui accident rutier, care s-a produs pe DN2, la ieşirea din municipiul Urziceni, unde un autoturism şi o autoutilitară s-au ciocnit.
Şoferul şi doi pasageri din maşină, cu vârste cuprinse între 20 şi 22 de ani, au avut nevoie de îngrijiri medicale şi au fost transportaţi la spital.
În autoutilitară se deplasau şoferul şi un pasager care au refuzat examinarea şi transportul la spital, scrie mediafax.ro.
În urma accidentului, subofiţerii de la Detaşamentul Urziceni au intervenit pentru spălarea carosabilului, în aşa fel încât circulaţia să poată fi reluată.
Citeşte mai multe despre:   Ialomita

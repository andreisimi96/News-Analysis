Prinţul Charles , care a vizitat luni mai multe obiective turistice din municipiul Sibiu , a făcut una dintre opriri la Muzeul de Istorie, unde a participat la repetiţia unui spectacol cu studenţi de la Facultatea de Arte Dramatice, coordonaţi de actorul Marian Râlea.
Prinţul Charles este patronul celei de a 25-a ediţii a Festivalului Internaţional de Teatru de la Sibiu , deşi nu va participa la evenimentul care se va derula în perioada 7-18 iunie.
"Întotdeauna şi-a dorit să viziteze locuri noi, anul acesta Sibiu l. Festivalul Internaţional de Teatru se află sub co-patronajul Alteţei Sale şi al Preşedintelui României. Este un susţinător al multor valori româneşti, al patrimoniului cultural, material, al tradiţiilor româneşti", a precizat Raluca Brăgărea, ofiţer de presă la Ambasada Marii Britanii din Bucureşti.
"Regret că nu voi putea participa la această minunată reuniune a talentului, dar vreau să felicit oraşul Sibiu şi Festivalul Internaţional de Teatru de la Sibiu cu ocazia celei de a 25-a aniversări", a transmis Prinţul Charles , printr-un comunicat de presă al Festivalului Internaţional de Teatru.

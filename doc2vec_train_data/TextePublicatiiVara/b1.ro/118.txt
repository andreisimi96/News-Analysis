Traian Băsescu a vorbit, duminică seară, despre plecările din PSD către Pro România.
Cu această ocazie, el a lansat noi critici îndreptate împotriva fostului ministru al Sănătăţii, Nicolae Bănicioiu, precum şi împotriva lui Victor Ponta .
Fostul preşedinte a arătat că nu se teme de eventuale plecări din PMP, motivând că „numai fraierii pleacă, după mine”. 
"Toţi trag de partidele mai mici ca să-şi rotunjească numărul de parlamentari. Numai fraierii pleacă, după mine. Cei care s-ar duce la PSD vor constata că PSD -ul, la alegerile următoare, nu va mai avea acelaşi număr de parlamentari, ci mai mic. Şi nu cei veniţi din altă parte vor fi pe locuri eligibile. Cei care se uită către partidul lui Ponta, personal, nu cred că va intra în Parlament Ponta", a susţinut, la RTV, Traian Băsescu. 
"Uitaţi-vă la povestea asta cu partenerul lui, care a distrus vieţi, cu marele Bănicioiu, care ne spunea la toate televiziunile că avem mijloace să salvăm în loc declanşeze mecanismul european de urgenţă pe cazul Colectiv. Ăsta e penal împreună cu premierul", a adăugat fostul şef de stat.

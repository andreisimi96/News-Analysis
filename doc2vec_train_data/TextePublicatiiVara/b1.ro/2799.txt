În România un business de succes a devenit cel cu piese auto provenite de la mașinile second-hand. Deși poate părea exagerat, nu este așa, mașinile care sunt considerate ca fiind terminate reprezintă o resursă prețioasă de venit. De ce? Pentru simplu fapt că se caută tot mai mult piese auto second hand , pentru mașini de înaltă calitate, care au un preț mult mai mic comparativ cu cele noi, de la producători. În plus, la orice mașină scoasă din circulație, mai mult de 70% din componentele sale pot fi recondiționate. Dintre acestea fac parte:
Componentele din plastic, garniturile ușilor, bordul, bara de protecție, ștergătoarele de parbriz și altele.
Geamurile din spate, geamurile laterale, parbrizul, oglinzile pot fi de asemenea recuperate.
Echipamentele electrice și electronice, alternatorul, electromotorul, blocul de lumini, farurile, stopurile, becurile pot fi colectate, verificate și recuperate.
Componentele metalice, mai ales acelea care sunt din oțel și care provin de la mașinile mai scumpe. Jantele de la roți sunt demontate și vândute separat. Plăcuțele de frână și discurile de frână dacă nu sunt foarte tare uzate se mai pot folosi.
Motorul, radiatorul și alte piese importante.
Covorașele, scaunele, airbagurile și alte elemente din interiorul mașinilor.
Ce rămâne din mașină este dus la fier vechi, de unde se obțin alți bani. Este destul de simplu să-ți faci o astfel de afacere dacă ai un teren spațios la dispoziție, o sumă de câteva mii de euro și actele normative necesare (pentru ca firma să fie autorizată de Registrul Comerțului ).
În ultimii ani românii au renunțat tot mai mult la mașinile uzate pentru a-și lua alte mașini mai bune și mai scumpe. De asemenea, foarte mulți români nu-și permit să plătească o asigurare CASCO , iar atunci când mașina lor este lovită nu le mai rămâne decât să o repare folosind piese auto second-hand care nu sunt atât de costisitoare ca cele noi. Antreprenorii în domeniul dezmembrărilor știu cum să profite de această oportunitate și iau mașinile lovite sau abandonate la un preț mic, iar apoi vând piesele second-hand recondiționate la prețuri prin care își pot acoperi investiția în afacere, iar în plus pot obține și un profit impresionabil. Această metodă folosită în acest domeniu este simplă, avantajoasă, perfectă pentru a trăi bine în ziua de astăzi.
Zi de zi tot mai mulți cumpărători sunt dispuși să cumpere piese second-hand pentru că sunt mai accesibile ca preț și de aceea vin deseori la ușa firmelor de dezmembrări auto pentru a vedea dacă au norocul să găsească piesele potrivite pentru mașinile lor. Uneori au avantajul de a găsi piese în bună stare, dar care din păcate trebuie negociate cu cel care conduce afacerea. Acesta poate rotunji prețul pentru a fi în avantaj, sau poate face o reducere dacă este vorba despre un client fidel.
Depozitele de dezmembrări auto caută să recupereze cât mai mult din mașinile pe care le cumpără la un preț foarte mic și astfel ajung să aibă pe stoc mii de piese auto second hand din care unele sunt destul de mult căutate de cumpărători. Se vând bare de protecție, cutii de viteze, radiatoare și chiar motoare, care cei drept au prețuri foarte mari dacă ar fi achiziționate noi, de la producători. Cei care vor să se convingă de calitatea pieselor pot merge la depozite pentru a le verifica și apoi le pot achiziționa la un preț mai mic decât în magazinele cu piese auto noi. Gama de piese auto este uriașă, cuprinde anvelope, jante, roți complete, role, amortizoare, capote, faruri, ambreiaje, portiere, aripi, consumabile de tot felul, etc.
Important este ca piesele auto să fie verificate cu atenție, pentru că, după cum bine se știe, pentru ele nu primești garanție. Cei care nu se pricep la piese pot avea ghinionul să cumpere o piesă despre care se spune că a fost recondiționată, dar care să nu țină prea mult timp. Unele piese se pot verifica (dacă este vorba despre bare de protecție sau piese de caroserie) altele din păcate nu se pot desface (este vorba despre motor, alternator sau pompă de injecție).
Piesele auto second-hand se cumpără cu atenție, să fie compatibile cu mașina la care se vor monta. La unele piese trebuie să se țină cont de foarte multe detalii, nu doar de modelul mașinii, marca și anul de fabricație. La unele depozite în cazul în care piesele nu funcționează (pentru că nu sunt compatibile cu mașina) este posibil ca ele să fie primite retur. În schimbul lor se iau alte piese de schimb sau se primesc banii înapoi. La astfel de firme se găsesc piese pentru mașini Opel, Skoda, Mercedes, Audi A3, A4, BMW, Ford Fiesta, Ford Focus, Dacia Logan, Dacia Duster, etc. Oferta este variată, de obicei găsești aproape toate piesele pe care le cauți.

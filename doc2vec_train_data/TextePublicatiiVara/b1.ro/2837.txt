Dulceața de nuci verzi este un deliciu, însă nu toată lumea știe să o prepare aşa cum trebuie.
Pentru ca dulceaţa de nuci verzi să fie extrem de gustoasă, trebuie să ştii un mic secret: momentul culegererii nucilor.
Astfel, acestea trebuie culese începând cu sfârşitul lunii iunie, până la finalul lunii iulie.
Ingrediente: 1 kg nuci curățate; 1 kg zahăr; 4 lămai mari; 200 ml apă; jumătate păstaie de vanilie.
Mod de preparare: Se aleg nuci cât mai tinere. Se curăţă de coaja verde cu un cuţit bine ascuţit şi se pun pe măsură ce sunt curăţate într-un castron cu apă rece. Se opăresc cu apă clocotită şi se lasă să stea în apă 10 minute. Se repetă această operaţie de 4-5 ori, având grijă ca apa pe care o schimbăm de fiecare dată să clocotească. Se spală apoi cu apă rece, schimbând apa tot de 4-5 ori şi ţinându-le câte 10 minute de fiecare dată. Se pune zahărul cu 3 pahare de apă. Se lasă să fiarbă şi se ia spuma.
Zahărul trebuie să fiarbă repede la foc iute, ca să nu se înroşească. Când începe să se lege siropul, se pun nucile bine scurse de apă, adăugând, după gust, fie vanilie, fie o jumătate de lămâie tăiată felii. Dacă se pune vanilie, se adaugă la ultimele clocote zeama de la o jumătate de lămâie. Se lasă să fiarbă dulceaţa până se leagă. Nu trebuie să ne îndepărtăm nicio clipă de foc, deoarece dulceţurile se ard uşor pe fund şi dau repede în foc. Pentru a încerca dacă este gata, se ia de pe foc şi se pun câteva picături de sirop pe o farfurioară, scrie realitatea.net. Dacă siropul după ce s-a răcorit, este destul de legat, nu mai trebuie pusă pe foc. Când dulceaţa s-a răcorit, se toarnă în borcane, care se leagă apoi cu hârtie pergament.

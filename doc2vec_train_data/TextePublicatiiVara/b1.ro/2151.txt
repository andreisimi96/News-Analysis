Guvernul PSD-ALDE s-a lăudat degeaba că a mărit pensiile românilor. Nu doar că ele nu au crescut, ba chiar sunt și mai mici. O arată chiar datele oficiale prezentate de Institutul Național de Statistică.
"Pensia medie lunară a fost de 1122 lei, mai mică cu 0,9% faţă de trimestrul precedent;  pensia medie de asigurări sociale de stat a fost de 1072 lei, iar raportul dintre pensia medie nominala netă de asigurări sociale de stat pentru limită de vârstă cu stagiu complet de cotizare (fără impozit ṣi contribuṭia de asigurări sociale de sănătate) şi câştigul salarial mediu net a fost de 51,3% (comparativ cu 52,5% în trimestrul precedent);  indicele pensiei medii reale faţă de trimestrul precedent, calculat ca raport între indicele pensiei nominale pentru calculul pensiei reale* şi indicele preţurilor de consum a fost de 98,1%", anunţă INS .
Institutul a mai transmis că inflația a crescut și în luna mai, rata anuală ajungând la 5,41%. Este cel mai înalt nivel din februarie 2013 până în prezent. (Detalii AICI )

Foto: gsp.ro Externe
Imagini dezolante la cimitirul militar, ridicat la Rossoșka, la 40 de kilometri de Volgograd, în memoria celor 150.000 de români care au murit în Cel de-al Doilea Război Mondial, la Stalingrad . Steagurile României aflate lângă locul care adăpostește osemintele românilor sunt la fel de mici ca cele care se împart publicului la intrarea pe stadion, potrivit unui reportaj al corespondentul GSP la Campionatul Mondial din Rusia. 
În octombrie 2015, la inaugurarea oficială a locului de veci, acolo fluturau împreună drepelel României și Rusiei, însă totul a durat până la terminarea ceremoniilor. 
Acum, în stânga și în dreapta crucii de granit, acolo unde scrie ”In memoriam. Militarilor români căzuți în lupta de la Stalingrad ”, ”steagurile mari, al nostru și al Rusiei, care fluturau pe 25 octombrie 2015, la inagurare, nu mai sunt. Au rămas numai două stegulețe ce de-abia se văd. Se pot desprinde oricând. Stau să cadă”, scrie jurnalistul GSP Theodor Jumătate.
”Disproporția crucii, catargelor, durerii din jur și a micimii celor două steaguri ale României este șocantă. Ți se face pielea găină de emoție și de jenă, în același timp”, mai scrie jurnalistul. 
România a suferit la Stalingrad cea mai mare înfrângere a sa, peste 150.000 din cei 250.000 de români, pierzându-și viața atunci. Cei care au supraviețuit au fost trimiși în Siberia.

Klaus Iohannis l-a nominalizat pe Gabriel Vlase, omul lui Liviu Dragnea și a lui Viorel Hrebeciuc, la șefia Serviciului de Informații Externe (SIE). ( Detalii AICI )
Este o numire extrem de controversată. Gabriel Vlase este vicepreședinte PSD și vicepreședinte al Camerei Deputaților, instituție la șefia căreia se află Dragnea.
Vlase are un doctorat în științe militare și informații, obținut la Academia Naționala de Informații.
De asemenea, amintim că el  a fost în trecut președintele comisiei parlamentare de control al Serviciului de Informații Externe.
Funcția de șef al SIE este vacantă de peste un an de zile, de când Mihai Răzvan Ungureanu a demisionat.
De numele lui Gabriel Vlase (44 de ani) sunt legate mai multe scandaluri. Originar din Bacău, acesta a conlucrat de-a lungul anilor cu un alt baron PSD din zonă – Viorel Hrebenciuc.
Vlase este menționat în dosarul retrocedărilor, în care Hrebenciuc este trimis în judecată, scrie Hotnews.
De asemenea, numele său este menționat și în alte scandaluri cu retrocedări înca de când deținea funcția de subprefect de Bacău (2001 - 2004).

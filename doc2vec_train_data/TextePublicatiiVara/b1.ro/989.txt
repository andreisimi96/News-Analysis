Liberalul Cristian Băcanu a părăsit platoul ”Sinteza Zilei” după un schimb acid de replici cu moderatorul emisiunii, Mihai Gâdea, pe tema revocării Laurei Kovesi.
”Știți, domnu Gâdea, eu nu sunt în măsură să-i spun președintelui ce să facă, da?” i-a spus Cristian Băcanu lui Mihai Gâdea, întrebat dacă decizia CCR trebuie respectată.
La insistențele moderatorului, el a replicat: ”Eu, ca om politic, consider că această decizie este nelegală”.
După care a urmat acest dialog:
Mihai Gâdea: Deci nu trebuie respectată?
Cristian Băcanu: Nu-mi puneți cuvinte în gură
Mihai Gâdea: Știu că sunteți tare în gură... Ajunge, gata.
Cristian Băcanu: Nu sunt tare în gură, domnule Gâdea!
Mihai Gâdea: Dar cum sunteți? Moale în gură?
Apoi Gâdea nu l-a mai lăsat pe liberal să vorbească: ”Mulțumesc, ajunge...”. La scurt timp, Băcanu s-a ridicat de pe scaun și a păsărit emisiunea, notează stiripesurse.ro.

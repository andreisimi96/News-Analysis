Eunice Gayson , actriţa care a interpretat-o pe Sylvia Trench în primul film al seriei James Bond, Dr. No, din 1962, s-a stins din viaţă la vârsta de 90 de ani.
„Suntem trişti să aflăm că Eunice Gayson , prima noastră fată James Bond, care a interpretat-o pe Sylvia Trench în “Dr. No” şi “Din Rusia, cu dragoste” a murit. Transmitem cele mai sincere gânduri familiei”, au scris Michael Wilson şi Barbara Broccoli pe contul oficial al acesteia.
Inițial   Eunice Gayson a fost aleasă pentru rolul Miss Moneypenny, însă a obţinut în final rolul prietenei lui James Bond, Sylvia Trench.
Totodată, actrița este cea care l-a ajutat pe Sean Connery să își calmeze emoțiile din timpul filmărilor pentru ca el să poată rosti faimoasa replică a spionului Majestății sale „Bond, James Bond”.

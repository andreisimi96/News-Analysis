Dacă în urmă cu câteva luni, Eugenia (23 de ani), fiica cea mică a lui Corneliu Vadim Tudor , și-a exprimat dorința de a deveni vedetă tv, iată că acum a făcut primul pas spre realitate. Junioara cea șatena a obținut primul ei job în televiziune, scrie Click .
De marți, 5 iunie, Jeni, așa cum îi spun prietenii, a devenit reporter pentru emisiunea matinală de la Antena Stars, iar vestea a fost făcută publică chiar de cuplul de prezentatori: “Avem o surpriză, echipa noastră se mărește”, a dezvăluit Răzvan Botezatu. "Va fi alături de noi în fiecare dimineață”, a adăugat și Natalia Mateuț.
Eugenia Tudor a apărut foarte zâmbitoare și emoționată de noua postură în care se află.
Celebrul său tată, politicianul Corneliu Vadim Tudor , fondator al Partidului România Mare a murit la 14 septembrie 2015 la vârsta de 65 de ani, în urma unui infarct.

Gheorghe Gheorghiu are o fiică de 28 de ani cu care se înțelege de minune. Andra Ștefania a dezvăluit că ea și tatăl ei merg împreună la petreceri. Plecată în Statele Unite de mai bine de 20 de ani, tânăra s-a întors în țară pentru o scură vacanță și a fost surprinsă alături de tatăl ei la o petrecere mondenă, informează Libertatea. 
Deși la început a fost atrasă de muzică, acum, Andra s-a îndreptat spre domeniul finanțelor și este foarte mulțumită de alegerea ei. Fiica lui Gheorghe Gheorghiu face un master la una din facultățile din zona unde locuiește, faimoasa Silicon Valley, unde își va continua cariera profesională în domeniul finanțelor.
Iar aceasta spune despre tatăl său că este cel mai bun prieten al ei. 
“Tata este cel mai bun prieten al meu și oriunde ne vedem, acasă, în Statele Unite, ori în vacanțele din România, petrecem mult timp împreună. Și petrecem chiar la propriu! Sunt mândră și fericită că tata vine cu mine chiar și la petrecerile la piscină organizate de colegii mei”, a declarat Andra . 
“Mă înțelege în orice problemă, vorbim mult, ba, de când am renunțat la socializarea pe Facebook, el a devenit Facebook-ul meu. Zilnic, mă trezesc pe celălat fus orar. Mă copleșește cu rapoarte foto de oriunde se află, îmi spune orice a făcut. Așa, ținem o legătură mult mai strânsă. Sunt fericită că am un tată ca el. Singurul lucru pe care nu-l înțelege este că, de când am banii mei, nu primesc nimic de la el și niciodată nu înțelege că nu fac asta ca să-l supăr”, a mai spus tânăra. 
De altfel, de dragul ei, artistul petrecere jumătate de an în Statele Unite. 

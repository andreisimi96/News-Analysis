Deşi traversează cea mai bună perioadă a carierei sale, conducând clasamentul WTA şi tocmai câştigând primul său turneu de Grand Slam, Simona Halep pare să nu aibă acelaşi succes şi în afaceri.
Potrivit site-ului stirilekanald.ro, cafeneaua din Constanţa care îi poartă numele campioanei de la Roland Garros - SH Cafe - merge foarte prost.
Firma care administrează afacerea a ajuns anul trecut la o datorie uriaşă, de aproximativ 3,6 milioane de lei. Cu patru angajaţi, aceasta a avut o cifră de afaceri de doar 168.500 de lei şi a încheiat anul fiscal cu o pierdere de 575.000 de lei.
(Foto: SH Cafe / Facebook)
Începând din 2000, firma care-l are că administrator și acționar unic pe tatăl Simonei, Stere Halep , a avut rezultate oscilante. Între 2004 și 2009, când cifra de afaceri a depășit un milion lei, datoria firmei s-a dublat, iar în ultimii ani a mers când pe profit, când pe pierdere.
(Foto: SH Cafe / Facebook)
Jucătoarea din Constanţa a adunat în acest an, potrivit unui top realizat de WTA, 5,34 de milioane de dolari, fiind urmată de Caroline Wozniacki, cu 3,76 milioane de dolari.

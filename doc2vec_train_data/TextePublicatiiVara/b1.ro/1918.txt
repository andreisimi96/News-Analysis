Asociația Forumul Judecătorilor din România a transmis o cerere către CSM prin care solicită să apere independența sistemului judiciar de atacurile lansate de liderii PSD în timpul mitingului de sâmbătă din Capitală. (Detalii AICI )
În replică, liderul ALDE susține că Forumul Judecătorilor nici măcar nu e alcătuit din judecători, ci din procurori. Mai mult, Tăriceanu a spus că ar fi curios să afle cum consideră aceștia că Justiția poate fi independentă sub influența serviciilor secrete.
”Forumul Judecătorilor, care e compus din procurori, nu e o asociație, eu un blog, o platformă, nu e o structură care are un statut legal. Deci punem asta la categoria ”și altele”. E bine că societatea permite diversitatea părerilor, că ăsta e elementul fundamental democratic.
Nu știu la ce se referă plângerile. Cred că independența Justiției nu e amenințată potențial în România. Ea chiar a fost afectată de protocoalele secrete. Să-i văd pe cei din forum că analizează problema protocoalelor și sunt curios cum cred ei că poate funcționa Justiția sub influența serviciilor secrete”, a declarat Tăriceanu.

Dramele se ţin lanţ la   Bravo, ai stil ! Tânăra concurentă Marisa de la concursul dedicat modei a spus că iubitul ei ar fi fost nevoit să demisioneze de la Kanal D după ce a postat mai multe comentarii ce aveau legătură cu Silvia, o altă participantă.
”Am rămas datoare cu o explicație. Tuturor celor care cred în mine și mă susțin până în ultima clipă. Azi am venit la filmări in jeans si tricou pentru că iubitul meu a fost nevoit să demisioneze de la Kanal D pentru că le-a spus unora în online ce merită. După ce l-au înjurat și l-au denigrat fanii Silviei că trage sfori să câștig eu, într-o zi i-a ajuns și a ripostat”, a scris Marisa pe Facebook.
”Am ales să vin în jeans si tricou ca raspuns la această absurditate. Am clacat. Deși puteam să jur că nu se va mai întâmpla vreodată asta. (...) Sunt foarte tristă. Și din păcate mesajele voastre cu bună-intenție nu pot schimba nimic. Vă mulțumesc pentru că sunteți. De asta mai sunt și eu. Aici”, a mai scris Marisa fără a preciza cine este iubitul ei.
La finalul ediţiei de sâmbătă, apele s-au mai lămurit. Silvia a câștigat primul sezon, Marisa l-a câștigat pe al doilea, iar Iuliana pe al treilea. Cele trei, alături de Alina, concurentă în primul sezon, se luptă să câștige marele premiu ” Bravo, ai stil ! All Stars”, adică pentru premiul de 100.000 de lei și titlul de cea mai stilată femeie din România. 
Lupta rămâne în continuare tensionată şi plină de suspans, anunţă RTV ! 

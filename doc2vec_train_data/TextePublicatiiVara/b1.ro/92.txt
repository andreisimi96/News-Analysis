Omul de afaceri Adrian Mititelu s-a umplut de bani!
El a vândut, săptămâna aceasta, un teren în Craiova pentru o sumă imensă și a promis că va investi până la ultimul ban în echipa de fotbal, pe care vrea să o aducă în elita fotbalului.
Potrivit digisport.ro, Adrian Mititelu a încasat pe teren nu mai puțin de 22 de milioane de euro.
Omul de afaceri a promis într-un cerc de prieteni că va investi toți banii în FC U Craiova 1948 .
Patronul echipei visează nu doar la revenirea în prima ligă, ci la titlul de campioană şi se arată convins că obiectivul poate fi realizat în următorul deceniu.

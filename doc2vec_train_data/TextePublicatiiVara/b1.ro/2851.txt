Andreea Esca va rezista în postura de prezentatoare a Știrilor Pro Tv până la pensie, este de părere jurnalistul Marius Niță. Acesta a dezvăluit, în cadrul unui interviu pentru DC News, că îndrăgita vedetă știe să se distreze mai bine decât mulți dintre tineri și a făcut și o paralelă între cariera ei și cea a Andreei Marin. 
'' Andreea Esca , din punctul meu de vedere, este unul dintre cei mai buni prezentatori din România. O să reziste până la pensie. Nu o văd făcând altceva. (...) Să vedem cât o să aibă Esca. A lucrat în sistem privat, a cotizat. Pe Andreea Esca putem să o ținem în continuare până la 80 de ani dacă turuie ca acum și o face exemplar. Esca este emblema Știrilor ProTV. Are un temperament destul de tineresc. Eu am văzut-o și am făcut materiale cu ea în Vama Veche , se distrează mai bine decât tinerii de acolo. Nu are urmele bătrâneții'', a declarat Marius Niță.
''Nu cred că există un termen de comparație între Andreea Esca și Andreea Marin . E din alt tipar, alt aluat Andreea Marin . Andreea Esca a fost pe știri, Andreea Marin a fost cu un divertisment extrem de curat și atât. Nu a făcut niciun compromis să devieze de la linia ei, chiar dacă a avut perioade în care ioc proiecte pe tv”, a spus Marius Niță.

Omul de afaceri Ion Ţiriac o va susţine pe Simona Halep şi la ediţia de anul acesta a turneului de la Roland Garros .
Pentru aceasta, miliardarul român a băgat adânc mâna în buzunar.
El are  propria lojă în tribunele competiţiei pariziene, închiriată pe termen lung, pentru care plătește anual nu mai puțin de 80.000 de euro, potrivit prosport.ro.
Fostul mare tenismen a fost unul dintre oamenii care i-au sprijinit cariera actualului lider mondial, Simona mulţumindu-i lui Ţiriac cu fiecare ocazie pentru acest lucru.
"Paris e oraşul meu preferat, îmi fac şi vacanţele aici. Este un lucru frumos că am toţi apropiaţii alături de mine, cum este şi domnul Ţiriac, care m-a ajutat foarte mult să ajung pe primul loc. Este o atmosferă plăcută în jurul meu şi le mulţumesc că mă susţin şi îmi dau energie pozitivă", a declarat, pentru Eurosport, Simona Halep .

Victor Ponta s-a prezentat marți la Tribunalul Satu Mare pentru a fi audiat. Liderul Pro România a fost chemat să dea declarații, în calitate de martor, în dosarul de şantaj în care au fost trimişi în judecată Mircea Govor, fostul preşedinte al PSD Satu Mare şi vicepreşedinte al Consiliului Judeţean, şi fostul senator Valer Marian, informează Agerpres. 
În aprilie 2016, Mircea Govor a fost trimis în judecată, sub control judiciar, fiind acuzat de trei infracţiuni de şantaj în formă agravată. În același timp, senatorului Valer Marian a fost trimis în judecată pentru complicitate la şantaj în formă agravată. 

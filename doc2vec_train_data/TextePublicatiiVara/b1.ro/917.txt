În şedinţa Comitetului Executiv Naţional de luni, liderii PSD au stabilit organizarea mitingului anunţat pentru susţinerea premierului Viorica Dăncilă pentru sâmbătă la ora 20 în Piaţa Victoriei.
Despre acest miting PSD vorbeşte de câteva săptămâni, dar partidul a întrunit mai multe probleme organizatorice, în special faptul că tot sâmbătă pe 9 iunie este programat în Piaţa Victoriei şi o manifestă a comunităţii gay, manifestaţie pentru care s-a emis deja autorizaţie.
Pe lângă susţinerea premierului Dăncilă, mai mulţi lideri PSD au susţinut că acest miting ar putea avea ca temă şi condamnarea "abuzurile din justiţie comise de statul paralel". 
De asemenea, Dumitru Buzatu a susţinut înainte de şedinţă că mitingul ar putea fi unul de condamnare a încălcării Constituţiei de către preşedintele Iohannis şi eventual nerespectarea deciziei CCR privind revocarea lui Kovesi.

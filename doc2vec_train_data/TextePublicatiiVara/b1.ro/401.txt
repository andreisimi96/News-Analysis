Specialiştii afirmă că violenţa psihică este la fel de gravă ca şi cea fizică.
Astfel, gelozia sau telefoanele date la ore nepotrivite vor putea fi considerate acte de violenţă domestică şi pedepsite ca atare, potrivit unui proiect de lege aprobat deja de Senat.
În această categorie intră "violenţa psihologică, dar şi actele de gelozie, telefoanele date la ore nepotrivite, interzicerea sau limitarea realizării profesionale, toate vor putea fi considerate acte de violenţă domestică şi pedepsite ca atare, potrivit unui proiect de lege aprobat deja de Senat. (...) Bătăi, înjurături, scandal şi multe alte umilinţe. Este coşmarul trăit zilnic de mii de victime ale violenţei domestice. În alte mii de situaţii, victimele nu sunt neapărat lovite sau rănite, ci sunt terorizate psihic de către partenerii lor. Deşi rănile nu sunt fizice, sunt greu de vindecat, spun specialiştii. Este motivul pentru care mai mulţi parlamenari au iniţiat un proiect de lege pentru modificarea şi completarea Legii nr.217/2003 privind prevenirea şi combaterea violenţei în familie, pentru ca aceste fapte să fie mai clar definite şi pedepsite ca atare. Mai mult, proiectul lărgeşte sfera violenţei domestice dincolo de familie, incluzând aici şi acţiunile foştilor soţi sau parteneri. În plus, iniţiatorii propun noi servicii sociale pentru asistenţa victimelor: o linie telefonică de urgenţă (help-line) şi echipe mobile de asistenţă socială", scrie Adevărul.

Călin Popescu Tăriceanu nu exclude posibilitatea ca Guvernul PSD-ALDE să adopte o Ordonanță de Urgență, în cazul în care majoritatea nu va avea succes în Parlament cu adoptarea modificărilor la Codurile Penale.
”Orice e posibil. Dacă o să observăm că e o rea voință manifestă și din partea opoziției, așa cum am văzut cu Legile Justiției, când au utilizat pârghii pentru împiedicarea intrării în vigoarea a acestora, e și această soluție. A mai fost utilizată și de Guvernul Cioloș, nu ar fi o noutate. Cei care sunt deranjați de soluție trebuie să știe că avem instrumente legale la îndemână, iar în situații extreme le putem folosi. Dacă dezbaterea parlamentară e impiedicată, putem apela și la alte soluții”, a declarat liderul ALDE.
Când i s-a amintit de protestele declanșate de OUG13 , Tăriceanu a replicat: ”Există o Ordonanță și din 2015 care n-a scos oamenii în stradă. Probabil participarea în stradă e selectivă”. 

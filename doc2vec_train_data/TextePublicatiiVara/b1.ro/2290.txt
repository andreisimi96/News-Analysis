Oameni morţi, case lovite de trasnet, zeci de localităţi sub ape. Copaci smulşi de vânt, acoperişuri căzute, drumuri închise, localnici evacuaţi din calea viiturilor. Este peisajul apocaliptic lăsat în urmă de furtunile care s-au abătut în ultimele ore peste jumătatea de vest a României. Iar urgia continuă.
Este cod galben de furtuni până mâine dimineaţă în 30 de judeţe din ţară.
Furtuna a lovit devastator în Râmnicu Vâlcea. Ploile torenţiale au adus adevărate viituri chiar în mijlocul oraşului, unde apa a ajuns şi la jumătate de metru adâncime. Iar vântul a măturat tot ce i-a stat în cale. Copaci şi stâlpi de electricitate au fost smulşi din pământ, iar acoperişul unei benzinării a fost aruncat în mijlocul străzii.
Şi în restul judeţului Vâlcea a fost prăpăd. În Olăneşti şi Băile Govora vântul puternic a rupt copaci care au căzut peste firele de alimentare cu energie electrică şi pe şosele. În unele zone, din cauza avariilor produse pe reţeaua de electricitate, alimentarea cu curent electric a fost oprită, iar zeci de familii au rămas în întuneric. Şi drumul naţional 7 a fost blocat din cauza copacilor rupţi de vijelii şi aruncaţi pe şosea.
Şi în Sibiu, ploile şi vântul au lovit necruţător. Tot oraşul a fost inundat, iar pompierii au primit zeci de apeluri să vină să scoată apa din casele oamenilor. 
Şi ca şi cum nu ar fi fost de ajuns puhoaiele care au invadat străzile din oraş, vijeliile au rupt şi mai mulţi copaci care au căzut printre maşinile din trafic.
Codul de vreme rea şi-a fpcut simţită prezenţa şi în Alba Iulia. O ploaie torenţială a trasnformat tot oraşul într-un lac.
Şi în judeţul Hunedoara, furtuna a făcut ravagii. În Haţeg două case s-au făcut scrum după ce au fost lovite de trasnet.
Însă cel mai rău a fost în judeţul Caraş Severin care s-a aflat sub cod rosu de vijelii. Mai multe familii au fost evacuate dupa ce apa a navalit in case si pe drumuri. Pârâul Slatina a iesit din albie, a inundat strazi si zeci de gospodarii. 
În comuna Slatina-Timiş, apele au năvălit cu o forţă apocaliptica.
Tot in Caras-Severin, 8 localitati au ramas fara energie electrica. Iar Drumul National 6 care leaga municipiul Caransebeş de Băile Herculane, a fost inundat de viitura.
Probleme mari au fost şi în Reşiţa. Canalizările nu au făcut faţă ploilor, iar apa a rabufnit pe străzi. Cartiere întregi au fost inundate iar apa ajuns şi în casele oamenilor. 
Şi Craiova a fost măturată de furtună. Mai multe cartiere au fost inundate, iar şoferii mai ghinionişti au rămas prinşi în mijlocul puhoaielor. Iar vântul şi-a făcut şi el treaba. O rafală a smuls acoperişul unui bloc şi la aruncat peste maşinile din parcare.
Şi tot în Oltenia, dar în judeţul Mehedinţi, un bărbat a murit, iar o femeie a fost grav rănită, după ce au fost loviţi de fulger. Din cauza furtunii, mai mulţi copaci s-au prăbuşit pe drumul naţional 6.

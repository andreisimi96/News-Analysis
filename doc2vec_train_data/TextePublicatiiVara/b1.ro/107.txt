Foto: emaramures.ro Eveniment
Actele clienților unei bănci din Baia Mare au fost aruncate la gunoi. Grozăvia a fost descoperită de inspectorii unei structuri din cadrul primăriei. Sucursala a fost amendată cu 2.500 de lei.
Totul s-a întâmplat pe 25 mai, chiar în ziua în care a intrat în vigoare noul regulament UE privind protecția datelor personale. 
În apropierea sucursalei a fost găsit un sac cu documente și carduri care conțineau coduri PIN, nume de conturi și tranzacții bancare, precum adrese sau date personale, informează emaramures.ro.
Cu doar două zile în urmă, chiar acea sucursală a fost somată în scris să nu mai depoziteze deșeurile în alt loc decât în containerul de la firma de salubritate. 
Directoarea, însă, acuză firma de salubrizare că nu a respectat protocolul încheiat cu banca. Doar că, legal, angajații băncii au obligația să distrugă documentele și nu să le arunce la gunoi.
Mai mult, banca nici măcar nu ar deține autorizație de funcționare pentru respectiva sucursală.

Foto: Inquam Photos / Octav Ganea Politică
Klaus Iohannis a avut o reacție extrem de dură după ce Liviu Dragnea a susținut că partenerii externi ai României ar trebui să-și asume faptul că au finanțat statul paralel din România. Președintele României a susținut că statul paralel atât de des invocat de PSD și ALDE nu există.
”E o declarație foarte proastă și contraproductivă. Nu e niciun stat paralel, e o invenție a PSD ca să motiveze demersurile anti-Justiție și antiservicii. E un singur stat și pe acesta îl reprezint eu!”, a declarat Iohannis.
Președintele a insistat că ”statul paralel” e o găselniță a PSD pentru a justifica în ochii opiniei publice anumite ”demersuri discutabile”. 

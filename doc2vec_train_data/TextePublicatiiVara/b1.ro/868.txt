Foto: lphinfo.com Externe
Președintele Siriei Bashar al-Assad a anunțat că se va întâlni cu liderul nord-coreean Kim Jong-un , la Phenian, potrivit The Independent, care citează presa din Coreea de Nord. 
“Voi vizita Republica Populară Democrată Coreeană și îl voi întâlni pe Kim Jong-un ”, a anunțat Assad, în timpul unei întâlniri cu un ambasadorul de la Phenian. 
Data la care va avea loc întrevederea dintre cei doi oficiali nu a fost încă stabilită. 
Confruntate, în ultimii ani, cu presiunea sancțiunile internaționale, impuse din cauza războiului civil din Siria și a testelor nucleare nord-coreene, cele două state au o relație din ce în ce mai strânsă.
ONU a acuzat Coreea de Nord că trimite echipamente militare în Siria, care ar putea fi folosite în producția de arme chimice.
Kim Jong-un nu a primit niciun lider internațional la Phenian, până acum. Recent, el a avut întâlniri cu președintele chinez, Xi Jinping, și cu omologul său sud-coreean, Moon Jae-in, iar în luna iunie se așteaptă întâlnirea istorică dintre el și președintele american Donald Trump. 

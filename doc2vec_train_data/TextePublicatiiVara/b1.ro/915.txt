Un TIR încărcat cu băuturi răcoritoare s-a răsturnat, pe DN1A, la Cheia, județul Prahova , ocupând una dintre benzile drumului.
Evenimentul s-a produs în zona Mănăstirii Cheia, şoferul autotrenului încărcat cu băuturi carbogazoase rămânând încarcerat, el fiind conştient, a declarat Raluca Vasiloae, purtătorul de cuvânt al Inspectoratului pentru Situaţii de Urgenţă (ISU) Prahova .
Inspectoratul de Poliţie Judeţean (IPJ) Prahova a precizat că traficul în zonă este îngreunat, în condiţiile în care TIR-ul ocupă banda de coborâre de la Braşov spre Ploieşti a DN 1A, potrivit Știripesurse.ro.

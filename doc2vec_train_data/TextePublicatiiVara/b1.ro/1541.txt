Camera inferioară a Parlamentului francez a adoptat un proiect de lege care interzice accesul elevilor cu telefoanele mobile în şcolile primare şi generale, informează Europe 1.
Interdicţia va fi valabilă şi la orele desfăşurate în afara claselor, de exemplu la orele de sport.
Codul şcolar din Franţa oricum interzicea folosirea telefoanelor mobile "în orice activitate şcolară şi în locuri prevăzute prin regulament intern",  dar ministrul Educaţiei a cerut o "bază juridică mai solidă".
Circa 8,5 milioane de elevi studiază în şcolile primare şi generale franceze.

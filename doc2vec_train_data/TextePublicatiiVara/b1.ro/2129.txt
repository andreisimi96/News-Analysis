Dacia nu a lansat încă în România o mașină electrică însă șoferii au posibilitatea de admira un model care face furori în India.
Este vorba despre modelul Mahindra e-Verito care are un design identic cu cel al Daciei Logan.
Motorul e de generație nouă, e electric. Mașina poate fi încărcată în două ore pentru circa 140 de kilometri de autonomie și are un preț de sub 13.000 de euro, scrie playtech.ro .
Modelul arată ca o Dacia Logan, prima versiune, pentru că producătorul are licență de la Renault.În fapt, Mahindra a fost partenerul francezilor pentru lansarea Dacia Logan în India. Doar că vânzările au fost proaste, așa că Renault a ieșit.
Mahindra a continuat însă în lumea auto, iar licența de Logan a folosit-o pentru modelul Verito Sedan (fix Dacia care a fost lansată în România în 2004) și e-Verito, versiunea electrică.
Motorul de pe această versiune de Dacia electrică e de 72 de volți, cu o putere de 30,5 kW, un cuplu maxim de 91 Nm, alimentat de o baterie de 17 kWh, care se încarcă în priză standard, de 2 kW, în opt ore și 45 de minute sau în priză de 10 kW, într-o oră și 45 de minute. Din păcate ce nu livrează mașina e autonomie. Are aproximativ 1,7 tone și cu un „plin” ajunge la circa 110 kilometri. Viteza maximă este de 86 km/h.

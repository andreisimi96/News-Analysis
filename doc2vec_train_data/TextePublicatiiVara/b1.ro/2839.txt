Din cauza aromei puternice, puțini sunt cei cărora le plăcea usturoiul când erau mici, însă toată lumea știe că este bun pentru sănătate, deoarece întărește sistemul imunitar.
În plus, acesta are multe alte întrebuințări care-ți va ușura viața.
Top 10 situaţii în care usturoiul este de mare ajutor:
Repară sticla - Usturoiul poate fi folosit de către o persoană neîndemânatică ce vrea să lipească un pahar spart, deoarece este un adeziv natural. Sucul de usturoi ține unite bucăţile de sticlă. Trebuie doar să zdrobești cățeii dintr-o căpățână şi să foloseşti sucul obţinut pentru a lipi obiecte din sticlă.
Te scapă de durerile de măsea - Dacă nu ai timp să ajungi la dentist, dar te doare foarte tare un dinte sau o măsea atunci poți mânca usturoi. Datorită cantității mari de cisteină, acesta are efect anestezic și trebuie doar să freci un pic gingia ca să nu te mai doară o vreme. Este important de ținut minte că usturoiul nu va trata problema pe care o ai ci doar îți va alina, pe moment, durerea.
Curăță tenul - Dacă preferi produsele naturale în locul chimicalelor, usturoiul înlocuiește cu succes gelul de curățare al feței. El conține un puternic antiseptic, antiviral și antifungic, ceea ce înseamnă că ajută la tratarea acneei la adulți, a cicatricilor și a altor afecțiuni ale pielii. Poți aplica usturoiul direct pe față și să masezi ușor pielea, apoi să te speli după 15 minute sau îl poți include mai des în alimentaţie, astfel încât să acționeze intern. 
Vindecă piciorul atletului - Trebuie doar să pui usturoi în apă fierbinte și să-ți înmoi picioarele timp de jumătate de oră, deoarece se pare că anumite ciuperci sunt sensibile la substanţele cu efect antifungic pe care acesta le conţine. 
Stopează infecțiile urechii - De obicei, infecțiile din ureche sunt vindecate cu ajutorul antibioticelor. Acest remediu este recomandat mai ales în cazul copiilor care sunt sensibili la medicamente. Trebuie să storci un cățel de usturoi și să-i extragi uleiul, apoi să-l încălzești un pic și să aplici câteva picături cu ajutorul unei pipete, dar este recomandat să consulți mai întâi un medic. 
Curăță zăpada - Pe lângă faptul că este util pentru sănătate, usturoiul este de mare ajutor și în alte domenii, cum ar fi în timpul iernii, la curățarea zăpezii. Usturoiul nu conține numai ulei ci și sare, care te ajută să topești mai repede zăpada de pe mașină. Singurul dezavantaj îl reprezintă mirosul puternic.
Scoate așchiile - Așchiile sunt dureroase și periculoase, drept pentru care e bine să le scoți cât mai repede. Deseori, încercările de a scoate o așchie duc la împingerea ei mai adânc în piele, unde se poate infecta. Pentru a o scoate mai ușor poți tăia un cățel de usturoi, pe care să-l lași să acționeze peste noapte, fixat cu un plasture, iar a doua zi vei observa că așchia iese singură. 
Ține la distanță insectele - Vara este sezonul țânțarilor și a altor insecte mici, iar în locul  spray-urilor cu efect repelent mai bine faci economii și folosești usturoi, deoarece țânțarii nu suportă mirosul. Usturoiul scapă și plantele tale de dăunători, deci ai la îndemână o metodă ieftină și naturală de a-ți proteja grădina. La început, mirosul ți se va părea puternic, dar dispare rapid.
Momeală la pescuit - Usturoiul este absolut neatractiv pentru insecte, dar peștii îl iubesc, în special cei care nu trăiesc în apă sărată. Astfel, poți prinde mai multe specii de pește. 
Are grijă de părul tău - Usturoiul are un nivel ridicat de alicină, care luptă contra mătreții și previne căderea părului, scrie feminis.ro. Proprietățile antimicrobiene omoară microorganismele care dăunează scalpului dacă freci câteva felii de usturoi la baza firului de păr sau folosești ulei de usturoi pe zonele cu probleme și îl lași să acționeze 30 de minute înainte de a te spăla pe cap.

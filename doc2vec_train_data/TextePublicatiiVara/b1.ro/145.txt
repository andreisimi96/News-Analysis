Fostul preşedinte Traian Băsescu a dat detalii despre intenţiile partidului său cu privire la moţiunea de cenzură împotriva Guvernului Dăncilă pe care liberalii intenţionează să o depună.
Băsescu a precizat, duminică seară, că demersul va fi susţinut necondiţionat de PMP şi a explicat ce calcule se fac în privinţa trecerii moţiunii.
"Votăm şi dacă nu are şanse de reuşită, că doar nu o să votăm cu Dăncilă. Marea problemă este că bine ar fi să nu ne facem de râs. Adică, să mai luăm o bătaie cu 100 de voturi diferenţă, ca data trecută. Sunt cam 80 de voturi diferenţă în favoarea. Or fi pierdut ei majoritatea, PSD-ALDE, în Camera Deputaţilor, dar când spunem asta trebuie să avem în vedere că au minorităţile, 17 voturi, şi au UDMR”, a declarat, la RTV, Traian Băsescu, potrivit Agerpres.

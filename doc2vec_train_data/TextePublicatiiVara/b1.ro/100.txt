Două persoane au fost rănite grav și sunt inconștiente, în urma unui accident rutier produs în această după-masă, pe DN 1, la ieșire din Codlea spre Făgăraș (în apropierea intersecției cu drumul spre Dumbrăvița).
„Cele două victime sunt inconștiente, a fost solicitat elicopterul SMURD de la Tg. Mureș”, a informat plt. maj. Luiza Dănilă, din cadrul Inspectoratului pentru Situații de Urgență Brașov.
La fața locului au fost trimise și un echipaj de descarcerare, trei echipaje SMURD, unul de stins incendii cu apă și spumă și unul din cadrul Serviciului Voluntar pentru Situații de Urgență Codlea.
Conform sursei citate, în accident ar fi fost implicate două autoturisme. 

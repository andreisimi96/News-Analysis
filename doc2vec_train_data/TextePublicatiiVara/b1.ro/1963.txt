Germania a cerut chemarea înapoi, în întreaga Europă, a 774.000 Mercedes , din cauză că sunt capabile să falsifice nivelul de emisii.
Astfel, principalele modele vizate sunt   Mercedes Vito și SUV-urile din clasele GLC și C, informează Hotnews.
„Daimler a indicat că va proceda cât de curând posibil, în colaborare transparentă cu autoritățile, pentru a se asigura că sistemele de măsurare respinse de guvern sunt suprimate”, a precizat ministrul german al Transporturilor, Andreas Scheuer.
Inițial, Daimler a fost până acum scutită de scandalul dieselgate, dar a devenit obiectul unei anchete a parchetului din Stuttgart după ce autoritățile germane și-au manifestat primele bănuieli la jumătatea lunii mai 2018.
Volkswagen a recunoscut că a folosit softuri capabile să ascundă nivelul real de poluare cu oxizi de azot, care favorizează bolile respiratorii și cardiovasculare.

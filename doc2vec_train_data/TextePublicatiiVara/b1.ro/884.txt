Preşedintele ALDE şi al Senatului, Călin Popescu-Tăriceanu, a vorbit din nou despre tema care macină coaliţia de guvernare: candidatura la alegerile prezidenţiale din 2019.
Șeful Senatului spune nu a discutat cu PSD despre cum vor fi abordate prezidențialele, dar a subliniat că sunt numai două variante ce pot fi luate în calcul: fiecare partid cu candidatul său propriu sau o candidatură comună PSD - ALDE .
Cum presa speculează de mult că Tăriceanu doreşte să candideze la alegeri, este clar cine va fi, în cel de-al doilea caz, prezidenţiabilul coaliţiei. 
"Avem două variante: să avem două candidaturi, fiecare partid cu candidatul său, sau una comună. Nu am discutat până acum, nici nu discutăm pentru că agenda politică nu e marcată de iminența unei astfel de alegeri. Nu vrem o competiție, ci să ne axăm peexercițiul guvernamental, susținerea Guvernului care să livreze tot ce am promis", a declarat duminică seara, la Antena 3, Călin Popescu-Tăriceanu, potrivit stiripesurse.ro.

Comisia de la Veneţia trimite o delegaţie în România pentru a se lămuri privind situaţia din ţara în contextul legilor justiţiei care au trecut recent de Parlament şi pentru care au fost sesizaţi de Klaus Iohannis .
Delegaţia va avea întâlniri cu preşedintele Klaus Iohannis şi ministrul Justiţiei, Tudorel Toader, dar şi cu preşedinteţii Înaltei Curţi de Casaţie şi Justiţie şi ai Curţii Constituţionale.
Discuţii vor fi şi cu procurorul general, conducerea DNA, Consiliul Superior al Magistraturii și parlamentari din comisia specială care a realizat modificările la legile justiţiei.
Comisia de la Veneţia urmează să emită un aviz consultativ privind legile justiţiei după ce a fost sesizată de către preşedintele Klaus Iohannis .
”Fac parte din Comisia de la Veneţia din mai 2004, tocmai am intrat în al doilea mandat din mai 2018, dar voi discuta nu în calitate de membru al Comisiei, ci în calitate de ministru al Justiţiei. Luni la ora 8,00 vom avea prima întrevedere la Ministerul Justiţiei. Dânşii vor avea întrevederi cu multe autorităţi din sistemul judiciar. Vom discuta despre subiectele actuale, legile Justiţiei, coduri penale modificate, eventuale alte întrebări ale dânşilor, dar repet, eu voi fi acolo, eu voi coordona din partea Ministerului Justiţiei dezbaterile, dar în calitate de ministru, nu de membru al Comisiei”, a spus Toader.

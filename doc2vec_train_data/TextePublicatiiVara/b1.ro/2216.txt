Liviu Dragnea a anunțat că l-a concediat pe șeful PSD online, George Harabagiu , presupusul autor al campaniei postărilor denigratoare despre Simona Halep.
"L-am concediat", a declarat Liviu Dragnea pentru Antena 3.
Potrivit lui Victor Ponta, Harabagiu trimitea  mesaje clare despre cum să acționeze oamenii PSD-istilor pentru a se induce ideea că Simona Halep a fost huiduită pe Arena Națională, nu primarul general Gabriela Firea.
Fostul premier a făcut publice mai multe mesaje venite pe Whats App din partea lui George Harabagiu .
"Alertați organizațiile și grupurile de diseminare din județe. Nu există niciun fel de scuză.! Mobilizare exemplară cu comentarii la postarea Pres LD. TARGHET 150 DE COMENTARII POZITIVE! Calculați cât trebuie să posteze fiecare organizație! E DE BUN SIMȚ SOLICITAREA!"

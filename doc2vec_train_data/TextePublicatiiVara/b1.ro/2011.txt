Donald Trump este în centrul unui nou scandal care a izbucnit la Casa Albă! Președintele SUA este acuzat că după ce citeşte un document şi consideră că nu are nicio relevanţă, îl rupe în mai multe bucăţi şi îl aruncă în coşul de gunoi. Trump ar încălca în acest mod legislația care prevede conservarea tuturor actelor consultate de preşedintele Statelor Unite.
Presidential Records Act prevede îndosarierea tuturor notelor, scrisorilor şi actelor văzute de preşedinte şi păstrarea lor la Arhivele Naţionale.
Cu toate acestea surse oficiale au dezvălduit că Donald Trump obișnuiește să încalce această îndatorire. El are un vechi obicei de a rupe totul şi a arunca în coşul de gunoi. Nu de puține ori arhiviștii de la Casa Albă sunt nevoiți să caute în coşul de gunoi, să pună cap la cap bucăţile de hârtie, să le lipească cu scotch transparent şi să le trimită într-un final la Arhivele Naţionale.
Casa Albă nu a făcut comentarii pe acest subiect.

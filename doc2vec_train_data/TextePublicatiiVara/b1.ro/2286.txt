Foto: east2westnews Sport
Avertisment pentru femeile din Rusia înainte de debutul Cupei Mondiale. O parlamentară a cerut rusoaicelor să nu facă sex cu suporterii străini sosiţi în ţară, cu ocazia turneului final, pentru a nu se îmbolnăvi. Sau să nu facă copii pe care să fie forţate să îi crească singure. 
Cupa Mondială se apropie cu paşi tot mai repezi, iar zeci de mii de fani din lumea întreagă au împânzit oraşele Rusiei unde se vor desfăşura partidele din cadrul turneului, informează B1 TV. Microbiştii au băgat spaima în autorităţile ruse din motive dintre cele mai diverse. 
Preşedintele Comisiei pentru familie, femei şi probleme ale copiilor s-a arătat îngrijorat de impactul pe care acest turneu final l-ar putea avea asupra natalităţii. 
"Vor fi fete care vor rămâne însărcinate. Poate că se vor căsători, poate că nu. Dar copiii vor avea de suferit, la fel cum s-a întâmplat şi după Jocurile Olimpice de la Moscova din 1989.  Este ceva cu totul diferit dacă părinţii sunt de aceaşi rasă şi cu totul altul dacă sunt de rase diferite. Ar trebui să naştem proprii noştri copii", a declarat Tamara Pletnyova.
Parlamentara a subliniat că aceste comentarii nu sunt motivate de naţionalism, doar a sugerat că este în beneficiul copilului să nu existe diferenţe rasiale între părinţe. 
Politicianul rus nu a dorit să discute de prezervative şi alte mijloace contraceptive şi a menţionat că cel mai bun mijloc de prevenire este evitarea contactului sexual în totalitate. 
Rusia se confruntă cu cea mai mare epidemie de HIV din Europa şi cu cea mai mare creştere la nivel mondial. 
Estimările arată că peste 1 milion de fani vor ajunge în Rusia pe durata turneului, până în prezent fiind vândute peste 2 milioane de bilete la partidele de fotbal.

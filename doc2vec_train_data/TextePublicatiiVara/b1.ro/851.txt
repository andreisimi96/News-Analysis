Fostul portar al anilor ’70 Rică Răducanu suferă de apnee în somn, iar viața îi poate fi curmată oricând.
Această maladie afectează un sfert din populația de sex masculin, iar simptomul principal este sforăitul.
Mai exact, afecțiunea face ca mușchii gâtului să își piardă tonicitatea peste noapte și blochează deschiderea căilor respiratorii, apărând astfel pauzele în respirație.
Fostul portar a mers la medic unde a aflat că trebuie să doarmă seară de seară cu o masca pe față, informează Ciao.
A doua zi, medicul verifică rezultatele
„Ăsta e un ecran de 5 minute și în 5 minute dvs ați avut aici 30 de secunde, aici 20 și aici vreo 10, deci în total hai să numărăm… în 5 minute, dvs. 77 de secunde nu ați respirat!”, îi explică medicul.
Ce băiat bun sunt!” – comentează fostul sportiv.
Medicul l-a întrebat dacă soția lui îi spune des că sforăie.
„Eu, din cauza loviturilor – noroc că am nasul ăsta mare – uite dantură, când am făcut plonjoane, mulți mi-au dat cu piciorul în nas, mi-au rupt toată partea asta, nu respir deloc pe aici, apoi am umblat eu cu gâtul, cu lovituri pe aici, cap, peste tot și mi-a zis că trebuie să vin, că s-ar putea să mor în somn”, a mărturisit fostul portar care a activat timp de 10 ani. Rică Răducanu susține că nu știe deoarece soția lui sforăie, iar el o trimite în altă camera.
 „Habar n-am, eu o cert pe nevasta-mea că sforăie, am trimis-o în camera cealaltă. Ea zice că pufăi că locomotivă… Păi eu dacă am jucat la Rapid!”, spune mucalit fostul portar.
Acesta a îndemnat toți oamenii să meargă la medic pentru analize an de an.
 „Ce crezi, că Stela Popescu, Ionela, eram prieten bun cu ei, crezi că nu aveau bani să se trateze? Nu au avut șansa să facă niște analize, au lăsat-o așa și târziu s-au dus. De-aia eu spun și la lume să se ducă la doctor, colo, colo, niște analize. Eu fac la trei luni, mă duc la sânge, așa sunt învățat de când jucam, mai bine preîntâmpinăm niște chestii din astea decât… Ce crezi, că mie îmi arde să stau cu măștile astea, dar încercăm, o să fie greu, că e ceva aparte, dar n-ai ce să faci”, spune fostul fotbalist.

Giani Kiriță și Cătălin Cazacu au devenit buni prieteni, după concursul Exatlon, potrivit unui clip postat pe Facebook în care cei doi prezintă aspecte despre viața lor personală.
„Îmi trebuie o femeie care să ma echilibreze, nu știu cum arată femeia ideală pentru mine. Eu și Cătălin nu ne cunoșteam deloc înainte să mergem la Exatlon. Eu l-am încurajat mai mult decât el pe mine, pentru că suferea puțin. Cazacu chiar este un om sensibil. Știam ce dorințe are Vladimir, nu l-am așteptat la aeroport, deoarece voia să își vadă fetița, pe familia lui. Eu îmi doresc ca în sezonul 2 să fie fără votul publicului. Contează într-adevăr publicul, dar în finală nu ar trebui să decidă el. Ieri am primit un mesaj de la o asociație, o casă de copii nevăzători și mi-au spus că vor să îmi audă vocea când strig: ”Vulturii, vulturii”. Mi s-a făcut pielea de găină. M-aș întoarce la Exatlon, dar numai de mână cu Cazacu”, a precizat Giani Kiriță.
La rândul său, Cătălin Cazacu, a dezvăluit prin ce a trecut când a aflat că a fost nominalizat pentru eliminare
„Caut o femeie frumoasă, muncitoare, devreme acasă, să mă respecte și să mă suporte. Giani era unul dintre oamenii pe care voiam să îi văd la aeroport. Nu mă așteptam să mă aștepte cineva la ora 3 dimineața. Prima dată când am fost nominalizat, mi-a fost foarte frică, simțeam că nu e momentul să plec acasă. Eu îi consider pe cei de la Războinici prieteni, cel puțin cei care au stat până la final”, a declarat Cătălin Cazacu.

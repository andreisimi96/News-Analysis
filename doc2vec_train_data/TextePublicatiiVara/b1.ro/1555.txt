Sancţiuni mai drastice pentru şoferii care nu un comportament adecvat în trafic. O iniţiativă legislativă de modificare a codului prevede sancţiuni mai drastice sau chiar închisoare pentru agresiuni fizice sau verbale în trafic, precum şi pentru şicanările care duc la provocarea de pagube materiale, conform a1.ro.
"De cele mai multe ori, starea infrastructurii rutiere sau un anumit comportament deviant provoacă altercaţii între participanţii la trafic, care degenerează în fapte antisociale cu consecinţe grave. Pornind de la simple injurii sau gesturi obscene, se ajunge uneori la acte agresive ce pun în pericol viaţa şi integritatea participanţilor la trafic, a pietonilor, precum şi a agenţilor de circulaţie. Aceştia din urmă sunt depăşiţi de posibilitatea luării măsurilor ce se impun, deoarece aceste fapte de natură penală sau civilă nu sunt prevăzute în Codul Rutier'', se arată în expunerea de motive a proiectului de lege.

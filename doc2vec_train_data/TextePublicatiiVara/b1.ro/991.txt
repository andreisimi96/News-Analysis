Comisia Europeană a salutat luni propunerile cancelarului german Angela Merkel privind reformarea Uniunii Europene şi zonei euro.
"Salutăm ideile cancelarului Merkel pentru îmbunătăţirea unităţii şi abilităţii Uniunii Europene de a acţiona într-o lume nesigură şi instabilă", a declarat purtătorul de cuvânt al Executivului UE , Margaritis Schinas. Într-un interviu acordat duminică publicaţiei germane Frankfurter Allgemeine Zeitung, Merkel şi-a prezentat viziunea privind dezvoltarea zonei euro. Afirmaţiile ei au fost făcute cu o zi înaintea unei reuniuni cheie a liderilor statelor europene, scrie gandul.info.
Franţa şi Germania, cele mai mari membre ale Zonei Euro, trebuie să aprobe împreună orice măsură nouă.
Palatul Elysee a anunţat luni că împărtăşeşte viziunile de reformă ale Germaniei, însă cele două state vor trebui să lucreze la "un acord ambiţios privind uniunea bancară şi capacitatea bugetară a zonei euro".

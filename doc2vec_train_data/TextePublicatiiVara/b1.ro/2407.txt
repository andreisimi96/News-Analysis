Călin Popescu Tăriceanu se pregătește să-și mărească grupul ALDE de la Senat, prin transferul unor liberali.
Primul care va trece la ALDE este Marius Nicoară, vicelider al grupului PNL , notează stiripesurse.ro , care citează mai multe surse politice.
Un al doilea senator care va trece în partidul lui Tăriceanu este Daniel Zamfir, care a fost exclus deja din PNL , după mai multe confruntări cu Ludovic Orban.
În această săptămână, senatorul Ion Popa și-a anunțat deja trecerea de la PNL la ALDE . Acesta este fost lider de grup al PNL la Senat, în legislatura 2012-2016.

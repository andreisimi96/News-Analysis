Smiley și fratele său au avut câteva discuții mai mult sau mai puțin plăcute în legătură cu tradiţionalul spectacol anual care a avut loc pe 2 iunie la Arenele Romane. În cadrul unui interviu, prezentatorul emisiunii „Românii au talent” a dezvăluit motivul pentru care el și Filip nu au intrat în conflict, deși fac afaceri împreună, scrie Cancan .
În ciuda eforturilor uriașe pe care le face de fiecare dată, talentatul artist nu primeşte niciun leu pentru marele concert de la începutul fiecărei veri, spre disperarea fratelui său, care e responsabil pe partea de finanțe.
“Concertul meu anual de la Arenele Romane nu este un business, este felul în care eu le mulțumesc celor care sunt «oamenii mei». Poate de asta și intru în conflict cu fratele meu, care conduce HaHaHa Production pe partea de business. Eu mă gândesc mereu cum să fac să fie un spectacol, să interacționez cu publicul meu într-un fel în care nu o pot face cu alte ocazii, să arăt că și în România se pot face show-uri așa cum vedem în străinătate, deși nu prea avem locuri în care să le facem. Încep să investesc timpul și energia mea în partea de concept și creație cam de prin ianuarie și, la presiunea lui Filip, ajungem ca la un moment dat să facem și un buget… Voi fi foarte sincer, niciodată până acum nu am câștigat bani din acest eveniment. Nici nu e scopul meu principal să fac asta. Dacă se va întâmpla într-un an, voi fi fericit. Până atunci, eu mă concentrez să fac un show unic, diferit de la un an la altul, să folosesc tot ce pot eu să fac împreună cu bandul meu și cu echipa care îmi este alături, ca să creăm o seară magică pentru cei care cumpără bilet la acest concert. Îmi doresc să ajung cu acest spectacol și în alte orașe și am și început să lucrez serios la acest plan. Sper să reușesc să fac un turneu la toamnă. Le mulțumesc tuturor celor care contribuie la visul meu!”, a declarat Smiley.

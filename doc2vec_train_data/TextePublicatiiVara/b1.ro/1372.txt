Foto: Typically Spanish Externe
Fostul premier spaniol Mariano Rajoy a declarat că va părăsi șefia Partidului Popular și că renunță ”definitiv” la politică, informează AFP.
”Intenţia mea este să abandonez definitiv politica, există alte lucruri de făcut în viaţă decât să te dedici politicii. Am avut o viaţă politică extrem de intensă şi cred că nu are rost să mai rămân aici, ceea ce spun acum este că nu mă voi prezenta la congresul partidului (în care se va alege noul lider)[, a declarat Rajoy, la un post de radio.
Săptămâna trecută, guvernul condus de acesta a picat în urma unei moțiuni de cenzură. Socialiștii au inițiat moțiunea după ce justiţia a condamnat  oameni de afaceri şi membri ai Partidului Popular pentru acte de corupţie comise între anii 1990 şi 2000.
Un număr de 29 de persoane au primit în total 351 de ani de închisoare pentru corupţie, deturnare de fonduri publice sau spălare de bani.

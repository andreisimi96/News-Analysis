Femeile trebuie să aibă dreptul de a alege dacă ies la pensie la 63 de ani sau își continuă activitatea până la 65, la fel ca bărbații, au decis magistrații Curții Constituționale. Asta după ce judecătorii au analizat o sesizare cu privire la vârsta standard de pensionare. 
Curtea Constituțională a respins însă, în unanimitate, o excepţie de neconstituţionalitate privind sistemul unitar de pensii publice. Și asta pentru că a considerat constituţională soluţia legislativă privind o vârstă de pensionare diferită pentru femei și pentru bărbaţi. 

Foto: captură Antena 3 Eveniment
Actorul Alexandru Arșinel a avut în ultimii ani mai multe probleme de sănătate.
Mai mult, el a fost devastat de moartea colegei sale de scenă, îndrăgita actriță Stela Popescu . Din nefericire, nenorocirile nu s-au oprit aici: soția lui a fost imobilizată la pat din cauza unui accident suferit în urmă cu doi ani, iar aceste suferințe i-au agravat actorului starea de sănătate. 
Din aceste motive, el a fost nevoit să-și schimbe obiceiurile și să ducă o altă viață, renunţând, în primul rând, la vacanțe. Actorul nu a mai putut ajunge nici măcar în Grecia , acolo unde copiii lui și-au cumpărat o casă de vacanță.
"Îmi place enorm Grecia , copiii mei au o casă acolo. E o țară superbă, pe sufletul nostru și ca tradiție, și ca muzică, mâncare și peisaje. În Grecia , ultima oară am fost acum trei ani. Am dat o fugă până la Salonic, la copiii mei. În ultimii trei ani, am avut mai multe probleme, nu am mai avut timp să zburd", a declarat, pentru libertatea.ro, Alexandru Arşinel.

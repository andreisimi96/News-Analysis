După partida de deschidere, castigată spectaculos de Rusia cu 5-0 în fața Arabiei Saudite, al doilea meci din grupa A, le aduce vineri față în față pe Uruguay și Egipt, începând cu ora 15:00. 
Cele două echipe sunt conduse de cei mai buni atacanți pe care i-a avut Liverpool în ultimii 7 ani: Luis Suarez și Mohamed Salah, scrie sport.ro.
Salah este incert pentru partida de astăzi care se va disputa chiar în ziua în care împlinește 26 de ani.
Al doilea duel al zilei se dă, începând cu ora 18:00, între cele două echipe văzute că outsidere în grupa B: Maroc și Iran.
Maroc are mai mulți jucători de la echipe importante ale Europei precum Benatia, Dirar, Boussoufa, Amrabat, Ziyech sau Belhanda.
De partea cealaltă, cel mai cunoscut jucător este Sardar Azmoun de la Rubin Kazan. La 23 de ani este deja al 5-lea golgheter all-time al naționalei și a marcat în grupele UEFA Champions League pentru Rostov în 2017 în față lui Atletico Madrid și Bayern Munchen.
Primul mare meci de la Campionatul Mondial va închide a două zi de competiție. La ora 21:00 va începe partida în care se vor confrunta două dintre favoritele la câștigarea competiției: Portugalia și Spania.
Portugalia, actuala campioană europeană, mizează pe Cristiano Ronaldo, în timp ce Spania, campioană europeană în 2008 și 2012 și campioană mondială în 2010, era văzută că fiind poate cea mai puternică reprezentanta a Europei.
Naționala Spaniei a fost zguduită însă de un scandal imens după ce  Julen Lopetegui  a fost demis, cu o zi înainte de începerea Cupei Mondiale din  Rusia  şi la două zile de primul meci al ibericilor la turneul final, după ce acesta a semnat cu  Real Madrid .

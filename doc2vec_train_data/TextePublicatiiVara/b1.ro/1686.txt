Pro TV-ul a obținut dreptul de a difuza finala de sâmbătă în care va juca Simona Halep, pe lângă televiziunea care transmite de obicei turneul de la Roland Garros, adică EuroSportul.
Finala feminină de la Roland Garros va începe sâmbătă, de la ora 16:00. Cu o oră înainte, la Pro TV, Andreea Esca va modera o emisiune despre acest meci, avându-i ca invitaţi pe Cristian Tudor Popescu şi pe Mihai Mironică.
Totodată, cei doi vor comenta disputa de la Roland Garros.
„E o bucurie să fiu din nou în direct pentru a transmite telespectatorilor noştri finala de la Roland Garros, în care joacă poate cea mai iubită sportivă româncă a momentului. Toţi românii îi vor ţine pumnii Simonei, iar eu îi voi ţine de vorbă pe jurnaliştii Mihai Mironică şi Cristian Tudor Popescu, cei care vor analiza şi comenta această partidă de suflet”, a afirmat Andreea Esca .

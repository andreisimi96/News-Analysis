Miliardarul George Soros a afirmat că Uniunea Europeană se află într-o “criză existențială“, menționând trei probleme presante: migrația, austeritatea și dezintegrarea teritorială.
El a exemplificat dezintegrarea teritorială prin Brexit – ieșirea Marii Britanii din UE – pe care a numit-o un proces dăunător ambelor părți.
“Divorțul va fi un proces lung, care va dura probabil mai mult de cinci ani. Cinci ani este o eternitate în politică, în special în vremuri revoluționare ca cele din prezent. În final, depinde de poporul britanic ce dorește să facă. Dar ar fi mai bine totuși dacă ar ajunge la o decizie mai devreme decât mai târziu. Acesta este scopul inițiativei numit ‘Best for Britain’ pe care o sprijin” a spus Soros, potrivit money.ro.
Miliardarul a anunțat că în următoarele zile va fi anunțat manifestul Best for Britain care până acum a făcut lobby în parlament pentru amendarea proiectului de lege privind ieșirea din UE în sensul convocării unui al doilea referendum după încheierea anul acesta a negocierilor dintre guvernul britanic și UE .

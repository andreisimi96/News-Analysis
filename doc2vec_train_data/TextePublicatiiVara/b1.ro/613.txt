Poliţiştii bihoreni îl caută pe un bărbat de 53 de ani care a fugit din Spitalul de Psihiatrie și pentru Măsuri de Siguranță Ștei. 
Pacientul era internat în baza unei sentinţe penale dată după infracţiuni de ameninţare şi distrugere, informează Digi24. 
Florian Flonta, are 53 de ani, şi este din satul Inceşti, comuna Ceica, înălţime 1,90 m, aproximativ 110 kg., constituție atletică, faţă ovală, ten deschis, ochi căprui, păr castaniu şi nu are semne particulare. 
De asemenea, poliţiştii au precizat că ultima dată când a fost văzut purta trening vișiniu, cu inscripția SPS ȘTEI, maieu gri și era încălțat cu șlapi. 
„Imediat după primirea sesizării, polițiștii bihoreni au demarat activitățile de căutare a acestuia, investigații în teren, verificări în zonele cunoscute ca fiind frecventate de acesta și a fost solicitată urmărirea naţională a acestuia”, a transmis comisarul Alina Dinu, purtător de cuvânt al Poliţiei Bihor .
Citeşte mai multe despre:   Bihor

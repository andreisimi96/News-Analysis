Fosta mare jucătoare de tenis Chris Evert a dezvăluit cum poate Simona Halep să câştige anul acesta turneul de la Roland Garros .
Campioana afirmă că românca poate câştiga Open-ul francez doar în cazul în care va avea parte de meciuri uşoare în prima parte a competiţiei. 
" Simona Halep ar fi favorita mea în condiţiile în care-şi poate ţine emoţiile în frâu. Problema Simonei Halep este că trebuie să muncească atât de greu pentru fiecare punct. Are nevoie de câteva meciuri uşoare la început pentru a fi capabilă să câştige turneul", a spus Evert pentru ESPN, potrivit ziare.com.
Actualul lider WTA va începe marţi aventura sa la Roland Garros , în primul meci, urmând să o întâlnească pe Alison Riske. 
Dacă va trece mai departe, Simona va juca împotriva câştigătoarei dintre Myrtille Georges şi Taylor Townsend, cele două primind wild card la acest turneu.
În 2014 şi 2017, Simoha Halep a ajuns până în finală la French Open, dar a pierdut de fiecare dată, în faţa Mariei Sharapova, respectiv a Jelenei Ostapenko.

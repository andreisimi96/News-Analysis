Lidera extremei-drepte franceze Marine Le Pen face acuzaţii extrem de grave în contextul crizei politice din Italia .
Ea a denunţat, luni, o 'lovitură de stat' comisă de Uniunea Europeană în Italia , unde preşedintele Sergio Mattarella a desemnat un fost director al Fondului Monetar Internaţional ( FMI ) să formeze un nou guvern.
''Uniunea Europeană şi pieţele financiare confiscă încă o dată democraţia. Ceea ce se întâmplă în Italia este o lovitură de stat şi un jaf contra poporului italian comise de instituţii ilegitime. În faţa acestei negări a democraţiei, furia popoarelor sporeşte peste tot în Europe!'', a scris lidera Frontului Naţional (FN), pe Twitter, potrivit Agerpres.
''Domnul Mattarella recurge la o lovitură de stat instituţională, el este în mod normal garantul instituţiilor şi trebuie să fie în serviciul Constituţiei italiene; el este astăzi în serviciul Uniunii Europene şi al Comisiei Europene'', a spus şi vicepreşedintele Frontului Naţional, Nicolas Bay.
Carlo Cottarelli , un economist în vârstă de 64 de ani, considerat încarnarea austerităţii, a fost mandatat oficial cu formarea unui guvern tehnocrat (Detalii AICI ). 

Foto: lexpress.fr Externe
Alertă în Franța! Un român a luat ostatic un gardian, în închisoarea unde executa o pedeapsă pentru furt şi de unde urma să fie eliberat peste doar o lună, informează B1 TV.
A fost alertă maximă în penitenciarul Villenauxe-la-Grande, în Aube. Românul în vârstă de 20 de ani ispăşea o pedeapsă de un an şi jumătate pentru furt. Era cunoscut printre deținuți pentru comportamentul său violent. A intrat în altercație cu un gardian și a pus la cale un plan de a se răzbuna. Înarmat cu o furculiţă, l-a atacat pe paznic, atunci când acesta a deschis uşa la celulă. A ameninţat că îi înfige furculiţa în gât şi a cerut să discute cu directorul închisorii de lângă Paris.
Românul le-a spus celor care au venit să negocieze cu el că vrea să fie mutat într-un alt penitenciar. Forţele speciale ale poliţiei franceze au ajuns de urgenţă la închisoare. Cinci ore a ţinut criza, sfârşită în cele din urmă cu bine.
Românul l-a eliberat pe gardian nevătămat şi fără să pună vreo condiţie pentru a face acest lucru. Acum, însă, riscă cel puţin încă trei ani de închisoare, în regim mult mai sever. 
Citeşte mai multe despre:   Franta

Talonul mașinii se va suspenda automat odată cu expirarea ITP -ului, potrivit unei legi ce a intrat în vigoare din 20 mai.
Astfel, șoferii vor fi prinşi circulând cu o maşină cu înmatricularea suspendată vor risca amenzi de până la 2.900 de lei, ținând cont că termenul de transcriere a dreptului de proprietate a fost mărit de la 30 la 90 de zile.
„Verificați-vă valabilitatea ITP a mașinii! Din 20.05.2018, dacă sunteți surprinși în trafic cu ITP expirată, polițistul vă va reține talonul și plăcuțele cu numerele de înmatriculare, vă va da amendă și o dovadă FĂRĂ drept de circulație, așadar nu o să mai luați mașina de acolo decât pe platformă sau împinsă, apoi trebuie să mergeți la RAR... deci, mult mai complicat! Același lucru este valabil și dacă mașina a fost cumpărată/vândută dar nu a fost trecută pe numele noului proprietar în termen de 90 de zile de la înstrăinare", avertizează MAI într-o postare pe pagina oficială de Facebook.
De asemenea, operaţiunea administrativă de suspendare a înmatriculării vehiculului nu exonerează proprietarul acestuia de la plata obligaţiilor fiscale datorate bugetului local, deci suspendarea înmatriculării nu conduce la suspendarea plăţii impozitului asupra mijlocului de transport sau la nedatorarea impozitului pe mijlocul de transport.
Citeşte mai multe despre:   ITP

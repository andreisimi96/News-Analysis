Presiunea și rivalitățile au dat deja în clocot în bucătăria ”Chefi la cuțite”, iar concurenții și chefii sunt abia la jumătatea drumului, notează a1.ro.
Florin Dumitrescu și Cătălin Scărlătescu au ajuns să se certe la cuțite, iar lucrurile nu par că se vor schimba în confruntările ce urmează: ”De acum începe războiul. În cazul în care crezi că din următorul battle vei scăpa tot în 5 oameni, te înșeli. Voi face tot ce îmi stă în putință ca unul de la tine să plece acasă”, afirmă mentorul echipei albastre, în vreme ce Sorin Bontea se vede nevoit să intervină: “Cătălin, Florin, aștept să vă plătiți datoriile!”. 
După patru confruntări pe echipe, cei 12 bucătari rămași în competiție se văd nevoiți să demonstreze că au sarea și piperul necesar pentru a ajunge în marea finală. Dar, până atunci, concurenții mai au de înfruntat 4 battle-uri dure, presiunea testelor individuale și o semifinală. 

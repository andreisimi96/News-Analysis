Doi americani, soț și soție, trebuie să achite nu mai puțin de 132.000 de dolari, după ce băiețelul lor de cinci ani a distrus o statuie, în timp ce ei petreceau la o nuntă.
Băiatul a fost surprins de camerele de supraveghere îmbrăţişând o sculptură, operă de artă. A tras spre el statuia destul de grea și, când a văzut că aceasta e pe punctul de a cădea, a încercat cu toate puterile să o țină pe loc, dar nu a reușit, informează mashable.com.
”M-am gândit că costă vreo 800 de dolari, sau pe acolo. Nu! Costă fix 132.000 de dolari. Îmi pare rău. Nu mai am ce spune...”, a spus mama băiețelului.
Compania de asigurări nici nu se gândește să acopere paguba.
“De obicei, copiii mei sunt bine supravegheați, dar fiecăruia i se mai întâmplă să fie distras”, a mai spus femeia.
Aceasta se întreabă cum a fost posibil ca un obiect atât de valoros să fie pus pe un hol, fără nicio măsură de protecție. “Pe holul principal, nu într-o încăpere separată, fără un panou de plexiglas, fără nicio măsură de protecție”.
Părinții caută acum un avocat și speră să obțină măcar micșorarea sumei de plată, dacă nu anularea ei.

Vremea se menține în continuare instabilă, aproape toată România fiind vizată luni de o informare meteo de furtuni, valabilă până la ora 21.00, potrivit Administrației Naționale de Meteorologie. 
Furtunile vor fi mai frecvente în sud-vest, la deal şi la munte, unde se anunță și fenomenele eletrice, vijeliile şi condiţiile de grindină. Cantităţile de apă acumulate vor depăşi izolat 30 litri/mp. Temperaturile se vor situa între 22 de grade în zonele cu înnorări persistente şi 30 de grade Celsius în sud-est.
În București sunt așteptate înnorări, ploi trecătoare, tunete, fulgere şi intensificări de scurtă durată ale vântului, iar temperaturile se vor situa în jurul valorii de 28 de grade Celsius. 
În Capitală vor exista condiţii pentru averse şi descărcări electrice abia spre mijlocul săptămânii. Până atunci, temperaturile vor ajunge până la 34 de grade Celsius.
Citeşte mai multe despre:   ANM

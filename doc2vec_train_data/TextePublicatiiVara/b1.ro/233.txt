Traian Băsescu i-a luat apărarea luni seară premierului Viorica Dăncilă privind unele greșeli de exprimare făcute în timpul mandatului, în schimb a criticat prezența ei în fruntea Guvernului afirmând că nu este pregătită pentru o asemenea poziție.
"Unii râd ca proştii. În agenda de la Bruxelles e 20-20 (în engleză). Nu o acuzaţi atât de tare pe Dăncilă, mai bine vedeţi cum staţi cu jargonul Bruxellez. Dar doamna Dăncilă nu e om de premier. Poate fi preşedintele organizaţie de femei. Nu-i rodată, experienţa în administraţie - zero. Şi mie îmi spun unii că nu ştiu ce carte nu am citit. Eu citesc extraordinar de mult. La dânsa se vede că citeşte foarte puţin, iar când citeşte, citeşte prost", a declarat Băsescu la TVR 1.

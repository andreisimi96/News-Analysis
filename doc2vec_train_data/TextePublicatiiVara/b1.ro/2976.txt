Premierul Viorica Dăncilă și miniștrii Carmen Dan și Lucian Șova au fost huiduiți luni, la ieșirea din sediul Prefecturii Brașov, unde a avut loc o conferință despre situația din județ în urma inundațiilor. 
Cei aproximativ 20 de oameni care se aflau în fața Prefecturii Brașov au strigat ”Demisia, demisia”, ”Hoții” și „Rușine să vă fie” atunci când au ieșit membrii Guvernului, informează Știripesurse.ro. 
În cadrul conferinței de presă de la Brașov, premierul și cei doi miniștri au cerut autorităților locale o evaluare a pagubelor pentru a putea fi alocate fonduri în urmăroarea ședință de Guvern. 
Cei trei membri ai Executivului se deplasează în mai multe din județele Buzău, Bacău, Covasna, Brașov, pentru a evalua pagubele produse de inundații și a identifica cele mai rapide soluții de sprijinire a oamenilor.
Sursa video: Brasov TV.com

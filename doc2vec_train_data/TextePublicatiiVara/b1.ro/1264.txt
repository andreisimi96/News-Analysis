FOTO: INQUAM PHOTOS - Florin Albei Politică
PSD a hotărât luni că ”marele” miting va avea loc sâmbătă, de la ora 20.00, în Piața Victoriei din Capitală. Au stabilit, într-un final, și care va fi scopul manifestației: lupta împotriva abuzurilor.
"Este un miting împotriva abuzurilor care se întâmplă în România de mult timp. Facem acest miting pentru a arăta că suntem decisi sa mergem pana la capat pentru ca Romania sa devina o tara democratica, unde libertatile si drepturile fundamentale sunt respectate asa cum scrie in Constitutie si in tratatele internationale. Îi asteptam pe toti cei care doresc sa traiasca intr-o tara libera”, a declarat președintele PSD , Liviu Dragnea. (Detalii AICI )
Nici bine n-a făcut anunțul că au și început să circule în teritoriu instrucțiuni cu ce trebuie să facă participanții la miting și cum vor fi aduși în Capitală. (Detalii AICI )
Și deja oamenii au început să se plângă în online că sunt amenințați că vor fi concediați dacă nu acceptă să vină la mitingul PSD . Ba sunt cazuri în care inclusiv elevilor li s-a cerut să vină în Piața Victoriei. (Detalii AICI )
Și în contextul în care liderii PSD se pregătesc să aducă cu autocarele la București participanții la miting și în contextul în care Liviu Dragnea a vorbit despre respectarea drepturilor fundamentale ale cetățenilor, merită amintit că în urmă cu două săptămâni moldovenii au organizat o acțiune amplă de protest, nemulțumiți de lipsa autostrăzilor din regiunea lor.
Peste 100 de maşini au participat atunci la un marș organizat pe traseul Iaşi-Bucureşti, prin care șoferii au cerut începerea construcţiei de autostrăzi care să lege Moldova de Transilvania şi de sudul ţării.
Autoritățile, însă, nu le-au permis să ajungă în Piața Victoriei, punctul final al deplasării, adică exact locul în care acum social-democrații organizează mitingul lor. Ca o ironie a sorții, PSD -iștii vor folosi mai multe autocare pentru deplasarea participanților. Și, tot ca o ironie, după ce moldovenii au fost împiedicați să protesteze, PSD organizează un miting ”împotriva abuzurilor”. 

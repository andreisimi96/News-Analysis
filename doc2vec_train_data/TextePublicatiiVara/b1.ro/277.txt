Scene revoltătoare surprinse pe o plajă din New Jersey , SUA .
O înregistrare cu trei polițiști filmați în timp ce băteau o tânără pentru că s-a opus arestării au devenit virale.
În imagini se vede cum doi polițiști se chinuie să țină la pământ o femeie, în timp ce un copil plânge, iar o persoană strigă să nu opună rezistență.
La un moment dat, unul dintre polițiști o lovește de două ori cu pumnul în față pe tânără, deși aceasta era în costum de baie și nu avea cum să riposteze.
Femeia strigă ”Nu ai dreptul să faci asta” și ”Nu am făcut nimic rău!”, în timp ce un al treilea polițist ține martorii la distanță de incident, potrivit stirileprotv.ro.
Ulterior, femeia din imagini a povestit că se afla pe plajă cu fiica ei, tatăl și o prietenă și că avea alcool la ea, deși nu are 21 de ani, vârsta legală pentru consum.
Conform acesteia, oamenii legii s-au enervat după ce i-a întrebat dacă nu au ceva mai bun de făcut, iar apoi a refuzat să se identifice.
Potrivit BBC, conducerea poliției din New Jersey a deschis o investigație pentru a stabili condițiile în care s-a produs incidentul.
I was sleeping on the beach and I woke up to this.. i can’t believe it.. pic.twitter.com/UJE5Sy7E4G

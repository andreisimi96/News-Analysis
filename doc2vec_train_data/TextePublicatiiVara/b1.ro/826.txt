În următoarele zile vremea va fi tropicală, iar instabilitatea atmosferică nu va întârzia să apară în majoritatea regiunilor.
Astfel, temperatura în acest weekend va atinge și 35 de grade Celsius, în sudul şi sud-estul ţării,  în timp ce pe litoral sau în zona Deltei Dunării valorile termice vor fi mai scăzute, informează Adevărul
„Duminică, temperaturile se vor menţine în continuare mari, însă mai scăzute faţă de ziua precedentă. Vor fi şi averse în aproape toată ţara, în unele zone, fiind însoţite de descărcări electrice şi intensificări de scurtă durată ale vântului. Sâmbătă, temperatura va fi în jur de 30 de grade, în timp ce duminică temperatura va fi cam tot în jurul acestei valori, însă seara şi pe timpul nopţii cerul va fi variabil şi vor fi ploi slabe. În weekend, pe litoral, temperaturile maxime vor fi cuprinse între 21 şi 23 de grade. La munte vremea va fi instabilă şi se anunţă ploi cu descărcări electrice, chiar şi grindină. În general temperaturile se vor menţine mai ridicate decât cele pentru început de vară. Cu valori în general între 22 şi 31 de grade. Cele mai ridicate vor fi în sudul Olteniei şi a Munteniei, iar cele mai coborâte valori se vor înregistra în zona litoralului, respectiv 21-23 de grade. Sfârşitul săptămânii va aduce şi un grad mai ridicat de instabilitate atmosferică. Adică dezvoltarea norilor în orele amiezii care să determine apariţia averselor torenţiale, însoţite de descărcări electrice, intensificări de scurtă durată ale vântului şi uniform grindină.  Aceaste fenomene vor fi mai frecvente în vestul, nordul şi centrul ţării, dar şi în toată zona montană”, a declaratGabriela Băncilă, meteorolog de serviciu în cadrul ANM.

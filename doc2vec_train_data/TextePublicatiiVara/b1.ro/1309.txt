Traficul pe Autostrada Soarelui este restricţionat, miercuri până la ora 19.00, atât pe sensul către Bucureşti, cât şi pe sensul către Constanţa, din cauza unor lucrări.
Astfel, până la ora 19.00, pe Autostrada A2 Bucureşti – Constanţa, din cauza unor lucrări de reparaţii, traficul rutier este restricţionat pe sensul către Bucureşti, la kilometrii 56 – 55, pe prima bandă şi pe cea de urgenţă, şi la kilometrii 25+300 de metri – 24, pe prima bandă, iar pe sensul către Constanţa, între kilometrii 90 şi 105, pe a doua bandă, şi la kilometrii 138 – 139+700 de metri, pe prima bandă, scrie zf.ro.

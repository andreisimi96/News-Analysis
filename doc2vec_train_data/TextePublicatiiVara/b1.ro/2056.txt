Partidul la putere în Ungaria, Fidesz, a declarat că doreşte ca guvernul să ia în considerare introducerea unei dispoziţii în recentele modificări constituţionale ce ar crea condiţiile legale pentru a interzice ca unele persoane să locuiască în spaţii publice ţinând cont că toată lumea fără o casă are garantat un adăpost, relatează marţi MTI. 
Deputatul Istvan Bajkai a anunţat, marţi într-o conferinţă de presă, că partidul de guvernământ va iniţia acest amendament pentru a asigura că "toată lumea poate folosi oraşul ca un adevărat cămin pe baze egale". 
Politicianul Fidesz a adăugat că faptul că oamenii străzii folosesc spaţiile publice pentru a trăi este o problemă de zeci de ani. "Pe lângă insecuritatea publică şi pericolele pentru sănătatea publică, aceasta este o povară pentru locuitorii oraşului", a spus el. 
El a notat că statul şi consiliile locale oferă scheme de sprijin extensive, precum centre de zi şi cazare în timpul nopţii pentru persoanele în dificultate şi care nu pot să trăiască în propriile case, relatează Agerpres.

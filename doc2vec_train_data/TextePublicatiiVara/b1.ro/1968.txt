Muzica populară românească mai pierde o interpretă. Cântăreața Maria Butaciu a murit luni, la vârsta de 78 de ani, informează Spynews.
Artista se afla în comă de mai mult de o lună, după ce a suferit un  accident vascular. Maria Butaciu era internată la spitalul Floreasca. Luni seară, aceasta a făcut un stop cardio respirator, iar medicii nu au mai putut să o salveze, 
În cariera sa de peste cinci decenii, Maria Butaciu a încântat publicul cu piese ca ”Bade, pălărie nouă”,  ”Cui nu-i place dragostea” sau ”Viață, viață, drum cotit”. 

Secretarul general al PSD , Marian Neacșu, a făcut lumină în cazul costurilor mitingului PSD “împotriva abuzurilor din justiție”. Acesta a declarat că organizațiile județene vor suporta costurile, iar acolo unde organizațiile nu vor avea suficient buget, atunci cheltuielile vor fi suportate de la centru.
„În cea mai mare măsură, costurile vor fi suportate de organizațiile județene. Acolo unde organizațiile județene nu vor avea suficient buget pentru a putea să-și acopere deplasarea, atunci se va suporta de la centru. Începând de mâine vom avea întâlniri cu Poliția Capitalei, cu Jandarmeria, pentru a vedea care sunt cele mai bune soluții pentru a putea să ajungem în timp util și să deranjăm cât mai puțin populația Bucureștiului. Nu am decis în ce mod vom sau vor ajunge la miting liderii partidului.”, a spus Marian Neacșu, potrivit stiripesurse.ro

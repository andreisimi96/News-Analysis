Un bărbat din Galați au ajuns la spital în stare gravă, după ce a suferit o lovitură puternică la cap. Numai că, în urma analizelor la care a fost supus, medicii au fost de-a dreptul șocați. Asta pentru că bărbatul avea o alcoolemie în sânge de 6,3 la mie, informează Libertatea. 
“Este vorba despre un pacient de 40 de ani, din localitatea Vârlezi, care prezenta un traumatism carnio-cerebral. S-a întâmplat în cursul nopţii trecute. El a intrat în stop cardiac, a fost resucitat şi ventilat mecanic şi transportat la Spitalul Judeţean de Urgenţă din Galaţi, stabilindu-se că avea o alcoolemie în sânge de 6,3 la mie. Până acum, în judeţ, din exeperienţa mea, nu am mai înregistrat un astfel de caz cu valori atât de ridicate ale alcoolemiei. Au mai fost cu 4, 5, dar cu 6,3 la mie nu”, a declarat Mihai Polinschi, șeful Serviciului Județean de Ambulanță Galați. 
Astfel, se pare că bărbatul s-a ales cu traumatismul de la cap după ce a băut alcool toată ziua, iar la un moment dat a căzut și s-a lovit puternic. 

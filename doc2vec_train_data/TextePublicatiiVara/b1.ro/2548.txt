Foto: Inquam Photos / Octav Ganea Politică
Liviu Dragnea a declarat, la școala de vară a Tineretului Social-Democrat, că expresia ”sărac, dar cinstit” i se pare foarte frumoasă, dar dacă un tânăr ajunge să aibă o afacere, asta nu înseamnă automat că este necinstit. 
"Da, este foarte frumoasă expresia 'sărac, dar cinstit' şi nu o critic. Dar haideţi să ne gândim: dacă un tânăr sau cineva îşi ia o maşină devine necinstit? Dacă un tânăr îşi face o casă devine necinstit? Dacă îşi întemeiază o afacere nu mai este cinstit? Dacă obţine profit nu mai este cinstit? Dacă vrea să-şi dezvolte afacerea nu mai este cinstit? De ce trebuie să stăm noi în această paradigmă? De ce această societate se urmăreşte să fie învrăjbită şi radicalizată numai când e vorba despre români? Dacă e vorba despre vreo companie străină...", a spus șeful PSD , citat de Digi24 .

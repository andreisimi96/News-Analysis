Judecătorii de la Înalta Curte de Casaţie şi Justiţie ar putea pronunţat marţi sentinţa definitivă în dosarul Gala Bute în care Elena Udrea a fost condamnat în primă instanţă la 6 ani de închisoare pentru luare de mită şi abuz în serviciu.
La ultimul termen al procesului, care s-a desfăşurat pe 9 mai, un procuror a cerut admiterea apelului formulat de DNA şi sporirea pedepselor primite în primă instanţă de Elena Udrea şi fostul preşedinte al Federaţiei Române de Box Rudel Obeja, dar şi de ceilalţi inculpaţi. 
De asemenea, procurorul DNA a cerut condamnarea şi singurului achitat pe fond, fostul ministru al Economiei Ion Ariton.
Cu privire la Ştefan Lungu, Gheorghe Nastasia, Ana Maria Topoliceanu şi Dragoş Marius Botoroagă, condamnaţi cu suspendare în primă instanţă, procurorul a cerut stabilirea de pedepse cu executare.
Elena Udrea va afla sentinţa din Costa Rica unde s-a refugiat şi a anunţat că nu se va întoarce în ţară în cazul unei condamnări la închisoare.

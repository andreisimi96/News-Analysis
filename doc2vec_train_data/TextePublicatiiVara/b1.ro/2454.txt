Liviu Dragnea și alți lideri din PSD se întâlnesc în acest weekend la malul Mării Negre, la școala de vară a Tineretului Social Democrat (TSD).
Sunt tot mai multe voci care spun că PSD va declanşa săptămâna viitoare procedura de suspendare din funcţie a preşedintelui Klaus Iohannis . Rămâne de văzut ce vor stabili capii PSD.
La Neptun sunt așteptați mai muți lideri social-democrați, între care Eugen Teodorovici, Mihai Fifor, Ecaterina Andronescu. Sunt invitaţi şi europarlamentari, reprezentaţi ai diasporei, seniori ai partidului.
Dezbaterile vor avea ca teme Educaţia, Munca, Mediul, Comunicarea, domeniul juridic. Tinerii PSD vor discuta totodată despre viitorul Europei într-un panel intitulat "Europa încotro?". "Cum trebuie să ne pregătim generaţia 2040", "Meseriile viitorului" sau "Drepturile omului, încotro?" sunt alte teme de dezbatere în cadrul Şcolii de vară a TSD. 

Sondajul care aruncă în aer PSD: Românii vor referendum pentru Legile Justiției. Peste 80% dintre cetățeni consideră că politicul influențează justiția din ce în ce mai mult
Sondajul care aruncă în aer PSD: Românii vor referendum pentru Legile Justiției. Peste 80% dintre cetățeni consideră că politicul influențează justiția din ce în ce mai mult
Un sondaj IMAS efectuat la comanda Europa FM arată că românii sunt convinşi, într-o proporţie covârşitoare, că factorul politic influenţează justiţia din ce în ce mai mult.
La întrebarea "Credeţi că justiţia din România este influenţată de factorul politic", peste 80% dintre cei intervievaţi au răspuns afirmativ.
Sondajul a mai arătat că există șanse mari ca pragul de 30% necesar validării unui referendum să fie depăşit în cazul convocării unui referendum pe tema independenţei justiţiei. 
La întrebarea "Aţi participa sau nu la un referendum convocat de preşedintele României pe teme independenţei justiţiei?", 36,9 % dintre cei intervievaţi au răspuns "sigur voi participa", 34,7% - "sigur nu aş participa", 15,6 % - "probabil aş participa", iar 11,2% - "probabil nu aş participa".
Doar puţin peste 20% dintre cei chestionaţi sunt de acord cu numirea procurorilor-şefi de către Ministrul Justiţiei şi/sau Guvern.
La întrebarea "Cât de mulţumit sunteţi de acţiunile preşedintelui României Klaus Iohannis referitoare la apărarea independenţei justiţiei", 14,9 % au răspuns "foarte mulţumit", 28% - "mulţumit", 24,9% - "nici mulţumit, nici nemulţumit", 15,7 % - "nemulţumit", 13,3% - "foarte nemulţumit", iar 3,2% nu ştiu.
Iar la întrebarea "Cât de mulţumit sunteti de activitatea procurorului şef al DNA, Laura Codruţa Kovesi", 21,9% au răspuns "foarte mulţumit", 17,1 % - "nici mulţumit, nici nemulţumit", 13,8% - "nemulţumit", 16,7% - "foarte nemulţumit", iar 5,7% nu ştiu.

Rudel Obreja reacţionează după ce Instanţa Supremă i-a admis două cereri de sesizare a Curţii Constituţionale ( CCR ).
Fostul președinte al Federației Române de Box susține că admiterea acestor cereri reprezintă o "recunoaștere subtilă" a faptului că i s-au încălcat flagrant anumite drepturi.
"Astazi (marţi, n.r.), ÎCCJ mi-a admis doua cereri de sesizare a CCR ,ceea ce echivaleaza cu o recunoastere subtila ca am fost condamnat incalcandu-mi-se flagrant drepturile!!!
Una dintre ele vizeaza faptul ca ambele complete , care m-au judecat AU RESPINS cererile mele pentru desemnarea unor EXPERTI NEUTRI care sa efectueze o EXPERTIZA FINANCIAR -CONTABILA NEUTRÃ.
Am fost condamnat la 5 ani de inchisoare cu executare , EXCLUSIV in baza raportului” specialistului” DNA! 
Va dura ceva vreme pana cand CCR se va pronunta, timp in care insa, nu voi renunta sa imi caut DREPTATEA. 
Iata ca exista si judecatori onesti. Cinste lor!", a scris marţi Rudel Obreja , pe pagina sa de Facebook. 
Rudel Obreja , aflat de câteva zile la închisoare, unde își ispășește cei 5 ani de închisoare în dosarul Gala Bute , a cerut instanței sesizarea CCR cu o excepție de neconstituționalitate privind articolul din Codul de Procedură Penală prin care se reglementează realizarea expertizelor. Judecătorii au admis cererea și au sesizat CCR (Detalii AICI ).

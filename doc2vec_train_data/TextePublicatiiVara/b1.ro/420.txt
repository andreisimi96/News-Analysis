Doi muncitori au murit, miercuri, într-o fosă septică la care lucrau, în municipiul Târgu Jiu, Gorj .
Cei doi bărbaţi executau lucrări de construcţii la sediul unei firme din Târgu Jiu, iar unul dintre ei a intrat în fosa septică în care se turnase ciment şi nu a mai ieşit.
Pentru a-și ajuta colegul, celălalt lucrător a intrat şi el în hazna, dar şi acestuia i s-a făcut rău şi nu a mai putut să iasă. Colegii celor doi au sunat la 112.
La faţa locului au venit mai multe echipaje de la Inspectoratul pentru Situaţii de Urgenţă (ISU) Gorj şi de la Serviciul Judeţean de Ambulanţă.
Şeful echipei de la pompieri a intrat în fosa septică pentru a-i ajuta pe cei doi, însă şi acestuia i s-a făcut rău şi a avut nevoie de îngrijiri medicale.

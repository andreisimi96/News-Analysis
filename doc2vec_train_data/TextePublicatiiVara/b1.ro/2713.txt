Gina Pistol , prezentatoare de la „Chefi la cuțite”, în vârstă de 37 de ani, a dezvăluit că-i este fidelă aceluiași salon când vine vorba de coafura sa.
„Mie nu mi-au plăcut niciodată coafurile perfecte, fixate, fug de ele ca necuratul de tămâie. Îmi place să am părul ca după o noapte de dragoste sau o după amiază pe plajă, genul ăla cât mai natural, dar neapărat curat. Însă îmi place să îmi aranjez părul şi singură,  nu petrec foarte mult timp în faţa oglinzii”, a adăugat Gina, citată de Antena 1.
De asemenea, prezentatoarea a povestit de perioada în care s-a îngrășat cinci kilograme din cauza unui tratament medical și că „a încercat să mănânce mai puţin, regulat, să nu se abată de la programul său”, reușind să revină la formele inițiale.
Gina a mai dezvăluit că e o fire responsabilă și că a muncit prima dată la un Xerox.
„Primii mei bani câştigaţi îi aduceam acasă şi asta am făcut şi cu următoarele mele salarii. Primul meu job a fost de operator Xerox în Bucureşti”, a povestit Gina.

Vicepreședintele PSD Lia Olguța Vasilescu a declarat marți că președintele Klaus Iohannis va fi suspendat dacă nu o va revoca pe Laura Codruța Kovesi de la conducerea DNA, așa cum a solicitat Curtea Constituțională (CCR). 
”Dacă termenul nu va fi rezonabil și nu va fi aplicată decizia CCR, cu siguranță va fi o suspendare. Eu cred că e nevoie să înceapă lupta împotriva corupției. Eu cred că un procuror care fabrică probe e un procuror corupt. Nu am văzut dosare de mare corupție”, a declarat Lia Olguța Vasilescu la TVR.

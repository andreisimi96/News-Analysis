Meghan Markle a comis-o.
Soţia prinţului Harry a însoţit-o pentru prima dată pe regina Elisabeta a II-a, joi, pentru a lua parte la o ceremonie de inaugurare în Cheshire. 
Doar că, după călătoria cu trenul regal, la urcarea în autoturismul Bentley, care le aştepta, a apărut un moment de confuzie.
Ducesa de Sussex şi-a dat seama că nu cunoaşte procotolul şi a întrebat-o pe regină cine ar fi trebuit să intre prima în maşină.
Momentul surprins de presă arată cum Meghan Meghan se oferă să o lase pe regină să intre prima, dar apoi revine şi o întreabă pe Elisabeta "Ce preferaţi?", relatează Mediafax citând Daily Mail.
Meghan Markle ar fi recurs la acest gest deoarece regina, în vârstă de 92 de ani, preferă să stea în spatele scaunului şoferului.
Suverana Marii Britanii şi proaspăta ducesă de Sussex au participat la deschiderea oficială a podului Mersey Gateway şi a teatrului Storyhouse din regiunea Chester .

PNL reacţionează dur după ce ministrul Muncii, Lia Olguţa Vasilescu, a anunţat că Executivul intenţionează să facă opţional Pilonul II de pensii.
Purtătorul de cuvânt al liberalilor, Ionel Dancă, consideră că introducerea unui sistem opţional este doar un prim pas dintr-un total de cinci făcut PSD-ALDE care va duce la desființarea și naționalizarea Pilonului II.
"Guvernul, ne anunță din nou Olguța Vasilescu, s-a hotârât. Pilonul 2 nu se desființează. Oficial nu se desființează. Însă, așa cum am mai spus, introducerea unui sistem opțional face parte din planul PSD - ALDE în cinci pași care duce practic la desființarea Pilonului 2 și naționalizarea acestuia. Primul pas a fost reducerea contribuțiilor la Pilonul 2. Acum se vorbește deschis de un mecanism optional care e posibil să fie însoțit și de suspendarea plaților către Pilonul 2 pe perioada de exprimare a opțiunii. Apoi, vor stabili o contribuție în sumă fixă la un nivel nesemnificativ plus reducerea drastică a comisioanelor de administrare care să facă nerentabilă această activitate. În final, administratorii privați se vor retrage iar statul va naționaliza ”salvator” contribuțiile românilor din Pilonul 2. PNL continuă campania ”Oprește furtul lor! Sunt banii tăi de pensie", prin care cerem românilor să semneze petiția pentru creșterea contribuțiilor la Pilonul 2 în prima etapă la 6%, conform legii în vigoare, și ulterior la 8%, conform propunerii PNL ", a scris, miercuri, Ionel Dancă, pe pagina sa de Facebook.
Lia Olguţa Vasilescu a anunţat, marţi, că Pilonul II de pensii va deveni opţional, fiind alegerea românilor dacă vor mai vrea să contribuie sau nu la el sau să rămână doar cu Pilonul I al pensiilor de stat (Detalii AICI ).

Lavinia Pârva a vorbit despre relația dintre ea și Ștefan Bănică jr și despre felul în care reușesc să treacă peste situațiile tensionate cu care se confruntă orice cuplu, la un moment dat. 
Artista a explicat că ea și soțul său trec destul de ușor peste micile conflicte care apar între ei. 
"Ne potrivim în toate. Nu e cu nervi şi chiar dacă ar fi aşa, ne despărţim la un moment dat unul într-o parte, altul în cealaltă parte", a declarat Lavinia Pârva, potrivit romaniatv.net.
Deși formează un cuplu de mai mulți ani, Lavinia și Ștefan au păstrat întotdeauna discreția asupra relației lor. Așa s-a întâmplat și în momentul în care s-au căsătorit. Au organizat totul în afara țării, la Balcic, în Bulgaria, iar prietenii lor invitați la petrecere au aflat despre ce este vorba abia în momentul în care au ajuns la locul stabilit. .
"Ştefan s-a ridicat de pe scaun, în mijlocul petrecerii din Bulgaria, şi ne-a spus că s-a însurat cu Lavinia, spre surprinderea celor care i-au adus doar lui cadouri.
Cheful a avut loc la un restaurant de lux din apropierea Castelului Reginei Maria de la Balcic. Însurăţeii şi-au servit invitaţii cu aperitive, friptură, peşte şi prăjituri, dar şi băuturi fine, de eveniment ocupându-se doar ei doi", a dezvăluit unul dintre invitați.

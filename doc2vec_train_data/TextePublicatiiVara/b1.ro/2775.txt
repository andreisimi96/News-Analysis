Alexandru Arșinel a renunțat de ceva timp la plecatul în vacanță din cauza problemelor de sănătate peste care a tot dat.
De asemenea, soția sa este la pat, din cauza unui accident suferit în urmă cu doi ani, când a căzut pe scările grădiniței unde se afla nepotul său, fiind nevoit să-și schimbe obicieiurile, informează Libertatea.
Astfel, și-a dezvoltat noi pasiuni, cea mai mare fiind muzica, nu actoria spre surprinderea tuturor. Alexandru Arșinel a urcat pe scenă și a cântat două piese, una în primă audiție, la un eveniment monden, unde a făcut acest lucru înțeles.
„Îmi place enorm Grecia, copiii mei au o casă acolo. E o țară superbă, pe sufletul nostru și ca tradiție, și ca muzică, mâncare și peisaje. În Grecia, ultima oară am fost acum trei ani. Am dat o fugă până la Salonic, la copiii mei. În ultimii trei ani, am avut mai multe probleme, nu am mai avut timp să zburd. Mie cel mai mult îmi place să cânt. Dar nu am încotro și mai fac și o glumă. Acum, am interpretat «Inimă de copil pribeag». Are legătură și cu ceea ce se și întâmplă în viață, să obișnuiești să pribegești”, a declarat actorul.

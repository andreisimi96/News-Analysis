Primele imagini de la externarea Elenei Băsescu, alături de noua ei fetiță au fost făcute publice! Fiica fostului președinte a dat naștere luni celui de-al treilea copil. După trei zile petrecute în spital medicii au decis că proaspăta mămică poate să meargă acasă.
Cătălin Tomata, iubitul Elenei Băsescu, a venit joi la spital pentru a-și lua acasă cele două comori, scrie spaynews.ro .
Imaginile surprinse de paparazzii îl surprind pe Cătălin cărând landoul în care se afla fiica lor, Anastasia. La rândul ei, Elena Băsescu s-a urcat în automobil şi a evitat să dea ochii cu jurnaliştii aflaţi la faţa locului.
După 40 de minute petrecute în traficul din Bucureşti, Elena Băsescu, iubitul ei, Cătălin Tomata, şi fiica lor au ajuns acasă, acolo unde au fost aşteptaţi de o asistentă medicală.

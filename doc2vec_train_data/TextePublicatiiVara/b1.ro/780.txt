O femeie a fost lovită mortal de o mașină în timp ce se întorcea de la o înmormântare. Totul s-a întâmplat într-o localitate din Bistrița-Năsăud, iar la volanul mașinii se afla un bărbat în vârstă de 32 de ani, informează Libertatea. 
Întregul moment a fost surprins de o cameră instalată pe bordul unei mașini aflate în zonă. 
Femeia se afla împreună cu mai multe persoane care încercau să traverseze neregulamentar. În cele din urmă, grupul s-a oprit, femeia fiind singura care s-a avântat să treacă strada prin loc nepermis, lucru care i-a fost fatal. 
În acest caz a fost deschis un dosar penal pentru ucidere din culpă, anchetatorii urmând să stabilească dacă șoferul este vinovat de producerea accidentului. 

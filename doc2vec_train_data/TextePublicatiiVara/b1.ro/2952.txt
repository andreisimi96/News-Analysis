Comisia Europeană monitorizează în cadrul MCV modificările la Codul de procedură penală, operate de Parlament, luni seara, a declarat un funcționar al Comisiei Europene. 
”Lupta anticorupție și sistemul judiciar fac obiectul MCV și, în acest context, se fac recomandări și o monitorizare tehnică. Motivul pentru care se menționează în preambul (la recomandări CE - n.r.) este faptul că, trebuie să recunoaștem, evoluțiile în aceste domenii (justiție și lupta anticorupție - n.r.) în România ca și în alte țări sunt un element important pentru mediul de afaceri. Prin urmare, pot avea impact asupra deciziilor cum ar fi cele de investiții, care fac parte din mediul de afaceri. Aceste lucruri nu sunt trecute în recomandările specifice de țară, dar sunt relevante pentru realizarea unui mediu pozitiv de dezvoltare economică și socială în țară, sunt un element important al cadrului general”, a spus Isabel Grilo, scrie Hotnews.

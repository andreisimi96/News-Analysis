Hotărât lucru, pentru Liviu Dragnea ziua de 21 iunie , astronomic, cea mai lungă a anului, va fi şi mai lungă. Şi asta pentru că la acea dată i s-a comunat pronunţarea sentinţei în dosarul în care este acuzat de instigarea la abuz în serviciu privind angajările la DGASPC Teleorman.
Pasibil de 7 ani şi 6 luni de închisoare cu executare, liderul PSD, riscă să intre după gratii fără drept de apel, într-un moment astral deosebit de favorabil materializării rapide a planurilor şi ideilor.
21 iunie , ziua solstiţiului de vară şi cea mai lungă zi a anului este o zi în care energia soarelui este maximă: o energie a pasiunii, vitalității, creativității și belșugului. Încă din antichitate, se credea că magia practicată în timpul solstițiului de vară are darul de a materializa dorințe sau aspirații aparent imposibile, scrie Realitatea . Aşadar, Liviu Dragnea are şanse maxime să nu poată scăpa de o sentinţă primită la un asemenea ceas festiv.
21 iunie este, de asemenea, ziua în care s-a născut filosoful Jean-Paul Sartre (1905), dar şi ziua în care a murit Niccolo Machiavelli (1527)... Nu în ultimul rând, 21 iunie este ziua în care întreaga lume francofonă celebrează, începând cu 1982, Fête de la Musique – Sărbătoarea muzicii, în România asezonată cu circ...

Fostul judecător al Curții Constituționale Toni Greblă a declarat vineri, într-o intervenție telefonică în cadrul emisiunii ”Actualitatea Românească”, că președintele Klaus Iohannis ar trebui să o demită pe Simina Tănăsescu din funcția de consilier după dezvăluirile judecătorului Petre Lăzăroiu. 
”Este un atac asupra activității CCR și a libertății de decizie a judecătorilor care compun CCR . Este o acțiune concertată care nu face decât să discrediteze activitatea Curții și să sădească o umbră de îndoială cu privire la legitimitatea judecătorilor CCR și la obligativitatea aplicării în practică a deciziilor acestei Curți. 
Președintele Klaus Iohannis a trimis-o pe consiliera de stat Simina Tănăsescu să-i transmită că este o situație gravă, că la Cotroceni se apreciază că ar fi bine să nu mai facă parte din CCR și așteaptă probabil să vadă care va fi reacția domnului judecător Petre Lăzăroiu. 
Simina Tănăsescu a greșit grav, fie din proprie inițiativă, fie îndemnată de președinte sau de altcineva. În oricare din această situație, instituțional, președintele României trebuia să o demită imediat. Nu avem alte mijloace de a apăra instituțiile statului decât de a ieși în mass-media, ceea ce e inacceptabil”, a declarat Toni Greblă. 
Judecătorul  fost chemat de consiliera președintelui Klaus Iohannis , Simina Tănăsescu, pentru a i se aduce la cunoștință că există un plan pentru emiterea unui decret de revocare a sa. (Detalii AICI )

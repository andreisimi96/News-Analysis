Se împlinesc 28 de ani la cea mai sângeroasă mineriadă. Între timp s-au făcut prea puţine lucruri pentru a îi răzbuna pe cei morţi, răniţi sau arestaţi ilegal. Deşi au trecut aproape trei decenii de atunci, procesul bate pasul pe loc. Au fost 14 persoane învinuite în acest dosar, însă până acum, nimeni nu a fost găsit vinovat pentru crimele din iunie 1990.
In noaptea de 12 spre 13 iunie, autoritatile au intervenit in forta pentru a imprastia aşa-zişii golani, aflati de 52 de zile in Piata Universitatii. Seara, la televiziune publică poate fi auzit comunicatul preşedintelui Ion Iliescu care cheamă ajutorul forţelor "conştiente şi responsabile" împotriva grupurilor extremiste.
Deşi evenimentele păreau să se deruleze spontan, au existat voci, precum cea a fostuui procuror militar, Dan Voinea, care au spus că incidentele din 13-15 iunie 1990 au fost premeditate.
Manifestaţiile au început prin incendierea autobuzelor din zona Pieţei Universităţii.
Ministrul de Interne la aceas vreme, Mihai Chiţac, a negat vehement zvonurile. 
„Nu, sub nicio formă nu este de crezut că generalul Amandescu şi-ar fi dat foc la autobuze. Nu, deşi poate alţii ar zice că ar fi făcut un lucru bun”, spunea Chițac.
În noaptea dinspre 13 spre 14 iunie, soseau la Bucureşti trenurile de mineri din Valea Jiului.
Minerii s-au deplasat către Piaţa Universităţii pentru a decongestiona ceea ce era acolo, ceea ce practic le ceruse preşedintele ţării.
În urma incidentelor sângeroase, 6 oameni au murit, iar peste 700 au fost răniţi.
Asociaţiile victimelor mineriadelor susţin însă că numărul morţilor s-ar ridica la peste 100.
Deşi au trecut aproape trei decenii de la acele evenimente sângeroase, abia în iunie anul trecut, procurorii militari finalizau cercetările în dosarul Mineriadei din iunie 1990. 14 persoane au fost trimise în judecată, pentru crime împotriva umanităţii.
Printre invinuiti se afla si fostul preşedinte Ion Iliescu , fostul premier Petre Roman, Gelu Voican Voiculescu, fostul şef al SRI Virgil Măgureanu, dar şi Miron Cozma. Însă din nou, dosarul bate pasul pe loc.

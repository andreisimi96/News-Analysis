Europarlamentarul PSD Andi Cristea îi dă o replică dură președintelui Klaus Iohannis după ce șeful statului a declarat miercuri că România se confruntă cu o rată de analfabetism de aproape 45%, chiar și în cele mai înalte sfere ale politicii românești, aluzie subtilă la premierul Viorica Dăncilă. 
Într-un mesaj publicat pe Facebook, social-democratul a declarat că nu o identifică pe Viorica Dăncilă în profilul descris de președinte și că, din punctul lui de vedere, descrierea i se potrivește mai bine chiar lui Klaus Iohannis . 
”Conform wikipedia, Analfabetism funcțional este o noțiune care se referă la persoanele care știu să citească, dar nu înțeleg ceea ce au citit. Mai precis, o persoană poate să reproducă verbal sau în scris un text, dar nu îl înțelege suficient pentru a-l folosi ca resursă în reușita unei acțiuni sau în performanță.
Semnele grafice sunt recunoscute, dar conținutul de idei nu este înțeles decât, eventual, la un nivel foarte superficial.
Klaus Iohannis (13 Iunie 2018) «Sistemul educațional trebuie să facă diferență reală în nivelul de cunoștințe ale copilului. Și în România un studiu din 2016 arată că ne confruntăm cu o rată de analfabetism funcțional de 42 de procente, care se reflectă și în alte sfere ale politicii românești. (...)»
Klaus Iohannis (5 iunie 2018) «Nu o să comentez această parte fiindcă aştept motivarea Curţii pe care o vom citi până o înţelegem sau până putem înţelege ceva din ea, după care voi comunica ce trebuie făcut sau ce trebuie să fac».
Președintele Republicii încearcă ironia, însă îl prinde din urmă mărturia proprie...”, a scris Andi Cristea pe Facebook. 

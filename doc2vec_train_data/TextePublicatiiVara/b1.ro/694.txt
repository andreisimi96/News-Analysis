Mihai Tudose îl ironizează pe Liviu Dragnea . Fostul premier i-a răspuns unui internaut pe Facebook făcând mișto de șeful său de partid.
La o postare în care le ura "La mulţi ani" tuturor copiilor, Tudose a fost întrebat dacă este într-adevăr el cel care scrie pe Facebook.
"Sa fac o gluma. Chiar dvs sunteți cel care postați,ori este cineva care o face in numele dvs.? Cine știe..poate aveți ceva mici de dat și dvs. Eu aduc mustarul", a scris un comentator.
Răspunsul lui Tudose a fost pe măsură: "Și cum ar trebui să dovedesc că sunt eu cel care postează...? Apropo de gluma cu micii, ar trebui să pun tot o poză cu Dragnea în mașină? O zi frumoasă, la mulți ani!"

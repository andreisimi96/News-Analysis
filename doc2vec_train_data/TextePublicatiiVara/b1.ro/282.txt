Magistrații de la Curtea de Apel București au cerut marți ca procesul în care procurorul Mihaiela Moraru Iorga cere daune morale șefei DNA Laura Codruța Kovesi, informează Agerpres. Suspendarea ar urma să se aplice până la soluţionarea procesului penal în care este implicată Iorga.
Judecătorul a invocat reglementarea legală potrivit căreia latura penală ţine în loc judecata în cauzele civile. Asfel, a fost ridicată excepția potrivit căreia judecata ar trebui suspendată având în vedere că Iorga Moraru este judecată pe latură penală într-un dosar instrumentat de DNA .
Pe de altă parte, avocatul lui Iorga a cerut ca dezbaterile în acest caz să fie continuate. 
O decizie a instanței pe această temă este așteptată pe 5 iunie. 
Procurorul Mihaiela Iorga Moraru a dat-o în judecată pe Laura Codruța Kovesi în noiembrie 2017 și îi cere acesteia despăgubiri de 10.000 mii de euro pentru perioada de după revocarea din DNA . 
În luna februarie, Moraru Iorga a fost trimisă în judecată pentru favorizarea făptuitorului şi fals intelectual în formă continuată. Aceasta este acuzată că a desfăşurat activităţi de anchetă în afara cadrului legal, în paralel cu urmărirea penală derulată de procurorii DIICOT care erau legal învestiţi cu exercitarea acţiunii penale împotriva persoanei respective.

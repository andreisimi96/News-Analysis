Bătaie cu săbii, duminică dimineață, în târgul auto din Focșani. Patru tineri înarmați cu săbii, cuțite și bâte au tăbărât pe alți doi, în urma unui conflict. Martorii au chemat imediat Poliția, care i-a reținut pe scandalagii și le-au găsit și armele albe pe care le ascunseseră.
Bătaia cu săbii de duminică dimineață a izbucnit în bazarul auto din Focșani, după ce patru tineri au scos câteva săbii pentru a tranșa un conflict spontan. Victimele, alți doi tineri, nu au fost însă rănite datorită martorilor care au alertat Poliția.
Mai mulți jandarmi au intervenit imediat și au reușit să identifice persoanele care au provocat scandalul, arată Ziarul de Vrancea .
Înainte de apariția jandarmilor, tinerii au aruncat săbiile și bâtele în portbagajul unei mașini și au închis-o, sperând să scape de dovezi. Scandalagii au fost reținuți pentru interogatoriu.

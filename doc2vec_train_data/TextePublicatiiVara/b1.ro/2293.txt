Jurnalistul Ion Cristoriu a comentat decizia controversată a președintelui Klaus Iohannis privind nominalizarea lui Gabriel Vlase la șefia SIE, precizând că este o mutare inteligentă care l-a surprins. 
"Numirea unui psd-ist este o mișcare care mă surprinde în cazul lui Iohannis! Eu credeam că ia numai decizii clișeu! Asta este însă o decizie inteligentă de tip Traian Băsescu. Încep să am alte păreri despre Iohannis dacă a făcut o asemenea mișcare inteligentă. Dar rămân suspiciuni că ar putea fi o negociere cu Dragnea de l-a apucat pe Iohannis să pună unul la SIE din ”partidul infractorilor”", a declarat Ion Cristoriu la B1 TV.
Totodată, jurnalistul a precizat că prin nominalizarea sa poate avea legătură cu calculele legate de o posibilă suspendare a președintelui pregătită de coaliția PSD-ALDE.  
"Lăsa impresia că așteaptă un moment în care e o altă majoritate și să pună pe cineva din cercul lui. Nu e exclus din calculele sale să fie și eliminarea din arguemntele suspedării a faptului că n-a pus un om civil la șefia SIE. Adică in cazul unei suspedări să fie numai refuzul de a o revoca pe Kovesi. Ar fi fost un argument serios că nu a pus un civil la șefia SIE, deci încalcă democrația", a mai precizat jurnalistul.

Cornel Galeș a anunțat că „cerințele aberante” ale fiilor Ilenei Ciuculete l-au adus în pragul disperării în timpul ultimului termen care a avut loc în preces.
De asemenea, Galeș consideră că războiul pe avere nu face altceva decât să șifoneze imaginea și memoria soției lui. 
Moștenitorii zânei se războiesc de un an si 2 luni pe averea lăsată în urmă de aceasta, informează stirilekanald.ro.
„Mai întâi au spus că am avut kilograme de aur. După asta că am dat hainele de piele ale Zânicii și că ei nu s-au ales cu nimic. Apoi, au început să întrebe unde sunt costumele populare ale mamei lor. M-au enervat atât de tare încât mă gândeam să le cer oamenilor, celor care le-am împărțit hainele soției mele, să le aducă înapoi. Acum, ce să vezi...vor mobila de la vila. Au cerințe aberante. De unde să le dau dacă eu am vândut vila cu tot cu mobila din ea. Și dacă aș fi vrut să o iau nu aș fi putut. Da, era un mobilier de super calitate însă, ce nu știu ei e că aceasta nu se putea scoate din casă! Noi când ne-am mutat în vilă mai întâi am adus mobilierul și apoi am pus ușile în toată casa. Din cauza ușilor, mobila nu poate să fie scoasă de acolo. Așa că ce să fi făcut, am vândut vila cu tot cu mobilierul din ea”, a declarat Cornel Galeș.
Reclamanții, Mugurel și Cristi Sfetcu s-au plâns instanței de judecată că o parte din averea lasată în urma de mama lor nu a figurat pe lista bunurilor care au facut obiectul succesiunii.
Fiii Ilenei Ciuculete susțin că mobilierul din vila mamei lor, imobil care a fost vândut la scurt timp după moartea artistei, ar fi valorat o mică avere și cum au observat că acesta nu a fost luat de Cornel Galeș, în noua sa casă, dar nici nu s-a regăsit pe lista bunurilor care au făcut obiectul succesiunii, aceștia lasă să se înțeleagă că mobila ar fi fost vândută fără știrea lor, după cum susține văduvul.

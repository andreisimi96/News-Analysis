Traian Băsescu lansează un avertisment dur cu privire la procedura de infringement deschisă de Comisia Europeană României privind nerespectarea Directivei 343/2016 privind prezumţia de nevinovăţie şi a dreptului de a fi prezent la proces în cadrul procedurilor penale.
"Ar putea veni dezastrul dacă nu facem ce trebuie în următoarele două luni. E vorba de introducerea în legislaţie a directivei cu privire la prezumţia de nevinovăţie şi dreptul de a participa la proces. UE se ocupă de aşa ceva pentru că trebuie uniformizată legislaţia statelor membre încât hotărârile judecătoreşti să fie recunoscute.Uitaţi-vă la Anglia, Serbia. Avem cazul Ghiţă în care judecătorii cer probe. Există mandatul european de arestare, care este o instituţie căreia i se dă curs de regulă aproape automat, cu o singură excepţie, ţărilor care au probleme cu armonizarea legislaţiei cu cea europeană. Problema proceselor penale nu e singura problemă.
Avem două luni. Dacă nu, Comisia trimite la Curtea Europeană de Justiţie unde se vor stabili sancţiuni în bani. Ea va stabili că România plăteşte atât sau va spune în România nu pot fi recunoscute hotărârile judecătoreşti. Deci rămânem fără dreptul de a trimite mandate europene de arestare. Eu nu ştiu ce va hotărî Curtea Europeană de Justiţie", ", a declarat Traian Băsescu, la România TV.
Potrivit Directivei 343 , statle membre ale UE trebuie să garanteze că nu se vorbește despre vinovăția unei persoane atât timp cât aceasta este suspectă sau nu i s-a dovedit implicarea într-un aume dosar. ( Detalii AICI)

Zeci de români au sărbătorit alături de Simona Halep triumful de la Roland Garros. "Ole ole, campionii" au cântat aceştia în timp ce Halep a ridicat trofeul deasupra capului în aplauzele tuturor.
Simona Halep a distribuit aceste imagini pe pagina personală de Facebook, cu mesajul "Mulţumesc vouă".
De altfel, aceasta a ţinut să le transmită românilor prezenţi un mesaj în conferinţa de presă de după meci.
Întrebată cine le-a cumpărat bilete tuturor românilor din tribune, Simona a răspuns râzând: "nu eu, ei și le-au cumpărat. Au venit și le mulțumesc tuturor pentru eforturile lor. E foarte frumos să primești toată energia lor! Și vreau să le mulțumesc și francezilor – și ei m-au susținut – a fost o atmosferă incredibilă.“
Prezent alături de Simona Halep a fost şi Ion Ţiriac, apropriat la rândul său de aceasta pe tot parcursul carierei.

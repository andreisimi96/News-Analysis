Mirabela Dauer a ținut să precizeze că este în formă după operația pe care a suferit-o la rinichi, deși acum se confruntă cu probleme financiare.
De asemenea, artista a menționat că nu are reprezentanți, iar cine vrea să o contacteze pentru colaborări să o facă personal pe pagina sa de Facebook.
„Pe toți cei care își doresc să mă contacteze pentru colaborări, indiferent de natura lor, îi rog să mă contacteze personal! Nu am manageri, impresari, producători sau reprezentanți. Aceasta este pagina mea oficială de Facebook și, totodată, modalitatea prin care puteți lua legătura direct cu mine pentru orice tip de colaborări, evenimente sau apariții media!", a declarat Mirabela Dauer .
Declarația cântăreței vine în contextul în care Alexandru Arșinel, manager al Teatrului de Revista, s-a oferit s-o ajute pe Mirabela Dauer cu o colaborare în spectacolul „Un Cântec, o Glumă”, unde a fost invitată.

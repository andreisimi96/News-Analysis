Fostul premier Victor Ponta năruie planurile PNL de răsturnare a Guvernului Dăncilă.
Ponta susţine că, în acest moment, moțiunea de cenzură anunţată de liberali nu are nicio șansă să treacă, iar parlamentarii Pro România său nu o vor vota.
"Azi, când vorbim, nu e nicio șansă ( să treacă moțiunea, n.r.) și nici nu vom vota moțiunea. Pentru că să faci o moțiune în care să zici să o dăm jos pe Dăncilăcă nu e bună - până aici sunt de acord, total, e un dezastru Dăncilă - și să vină Ludovic Orban , de ce? Care este programul economic, care este sprijinul politic, care e echipa de ministri? Nu va crede nimeni", a spus, într-un interviu acordat hotnews.ro, fostul premier. 
"Matematic - dincolo de partea de logică: nu poți să o schimbi pe Dăncilă cu Orban, nu pot să justific nimănui acest lucru - și politic, fără voturi din PSD nu poți să treci moțiunea. Dacă le spui pesediștilor 'hai votează moțiunea ca să vină Orban', nu cred că găsești un singur pesedist pe care să-l convingi. Doi, domnul Dragnea are o rezervă strategică de 35 de voturi din partea UDMR, care se bazează pe o relație personală a domnului Dragnea cu Viktor Orban. Cât timp opoziția actuală, și mă refer chiar și la președintele Iohannis, nu reușeste să ofere o alternativă, nu ai cum să spargi acest sprijin. (...)  Nu trece, dimpotrivă îl va întări pe domnul Dragnea care va zice, iar am câștigat la 80 de voturi", a mai afirmat Victor Ponta . 

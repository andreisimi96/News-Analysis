Elena Merişoreanu susține că poate comunica cu cei din lumea de dincolo şi că are vise premonitorii.
Artista a afirmat că le-a visat pe Ionela Prodan și Ileana Ciuculete: ”Am visat-o pe Ionela Prodan cum venea dintr-o mulţime de oameni. Mi-a zis să vin şi eu lângă ea. M-am trezit speriată din vis! Am visat-o şi pe Ileana Ciuculete, anul trecut, la 10 zile după ce s-a stins din viaţă. Eram undeva, lume foarte multă. La un moment dat, o văd şi zic: ”Vai, Ileana, dar ce ie frumoasă ai! E nouă?” Şi când mă uit în jos, văd că avea o fustă foarte scurtă. I-am şi zis: ”Vai de mine, dar te faci de râs”. Ileana a zâmbit şi mi-a spus: ”A, da, lasă că vine Cornel (n.r- soţul ei) şi mi-o aduce, că am uitat-o acasă”. Apoi s-a uitat la mine şi m-a rugat să fac colivă şi să îi dau şi ei”.
Merişoreanu a mai spus că are şi vise premonitorii: ”L-am visat şi pe Ion Dolănescu, în urmă cu nouă ani, înainte de a muri, dar şi pe tata, cu trei zile înainte de a ne părăsi. Iar înainte ca mama mea şi sora mea să se stingă din viaţă, am visat curtea plină de gunoi. Acesta e un semn care înseamnă moarte”.

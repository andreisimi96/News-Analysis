Un nou scandal a izbucnit pe scena politică. Judecătorul Petre Lăzăroiu a declarat, vineri, că a fost amenințat de un consilier al lui Klaus Iohannis cu revocarea. ( Detalii AICI )
Pe de altă parte, Administrația Prezidențială dezminte informațiile. (Detalii AICI)
În scandal a intervenit și președintele Curții Constituționale, Valer Dorneanu , care apreciază că în România este o stare de “insecuritate”.
”Dacă văd decretul îl voi putea comenta. Nu cred că cineva se poate gândi la așa ceva. Un judecător constituțional poate fi revocat doar în două mari cazuri: 1. Dacă a săvârșit o faptă penală și atunci aici avem text de lege sau dacă a săvârșit diferite fapte disciplinare și atunci doar plenul Curții Constituționale poate decide. (...)
Mi-a spus domnul Lăzăroiu! Nu comentez întâlnirea. O respect pe doamna Tănpsescu și nu știu ce resorturi au determinat-o””, a spus președintele Curții Constituționale pentru stiripesurse.ro .
Despre starea creată asupra judecătorilor constituționali  și situația de față, președintele CCR a spus că simt o anumită stare de insecuritate pentru că se pot aștepta ”la orice”:
”O anumită presiune simțim și ne putem imagina orice, repet ORICE. Legal și constituțional nu se poate da un decret de revocare a domnului judecător. El a avut un rest de mandat și apoi restul și la acea vreme nimeni nu a contestat. Legal și constituțional mandatul său este absolut în regulă. Dacă se va emite un decret de revocare el va fi atacat în condițiile legii. Se crează însă o mare stare de disconfort, insecuritate și mari semne de întrebare privind starea democrației în România”, a mai spus președintele CCR.

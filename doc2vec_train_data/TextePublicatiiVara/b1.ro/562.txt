Liderul PNL Ludovic Orban susține că CCR nu îl poate obliga pe președintele României să o revoce din funcție pe șefa DNA Laura Codruța Kovesi.
Liberalul a lansat un atac dur la adresa Curții Constituționale despre care spune că încearcă să rescerie textul Legii fundamentale. 
" CCR nu are nicio calitate ca să se pronunţe asupra motivelor refuzului preşedintelui. Nu este chemată CCR să se pronunţe dacă refuzul preşedintelui este motival de legalitate sau de oportunitate.
CCR nu poate obliga preşedintele României, care este ales cu milioane de voturi, este omul care beneficiază de cea mai mare legitimitate, nu pot şase judecători ai CCR să afecteze atribuţiile constituţionale ale preşedintelui şi să se substituie voinţei exprimate de cetăţeni. CCR tinde să rescrie textul Constituţiei, nicidecum să interpreteze prevederile ei.
Considerăm că nu poate fi luată în considerare această decizie a CCR şi ea nu poate să genereze niciun efect asupra actitvităţii preşedintelui", a declarat Ludovic Orban .

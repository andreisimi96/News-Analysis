Elena Udrea a dezvăluit că se ceartă cu iubitul ei, Adrian Alexandrov , pentru că acesta este ”haștag Rezist”, potrivit unui material publicat de ”Gazeta Sporturilor” după discuția purtaă în Costa Rica de jurnalistul Costin Ștucan cu fostul ministru. 
Udrea a declarat că este foarte deranjată de comentariile care se fac pe seama ei în România. 
"Având în vedere tot ce am făcut pentru țară, e o lipsă de respect cum comentează unii. (...) Da, bine, mai citesc unele (comentarii - n.r.). Două-trei. Îi văd pe ăștia cu haștag rezist care comentează pe Facebookul președintelui. Presupun că sunt susținătorii. Bine, mulți sunt conturi false că îi mai demasc. Intri pe cont și vezi. «Cât rău a făcut Udrea?». Ia, zi, cât rău a făcut Udrea? Nu știm, dar dacă așa se zice așa zicem și noi”, a declarat Udrea. 
Fostul ministru a mai spus că cei din Costa Rica stau prost la capitolul infrastructură, dar că au un stadion făcut cadou de chinezi. 
”Au construit chinezii cu materialele lor. Ce facem noi cu 10 milioane, ăștia fac cu unul. Noi nu am putut. Eu am aceste discuții și mă enervez. Mai nou când mă enervez vorbesc urât și înjur pe toată lumea. Deci am discuția asta inclusiv cu iubitul meu care este «haștag Rezist». I-am zis: «Mă, nu înțelegeți nimic!»", a mai spus Elena Udrea . 

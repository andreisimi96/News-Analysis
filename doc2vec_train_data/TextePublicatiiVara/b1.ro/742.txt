Donald Trump este pe cale să dea o nouă lovitură economiei europene, în contextul războiului comercial pe care preşedintele SUA l-a declanşat. Oficialul de la Casa Albă i-a spus preşedintelui Franţei, Emmanuel Macron că una dintre noile ţinte este eliminarea maşinilor Mercedes-Benz de pe străzile din New York.
Preşedintele american speră să blocheze accesul pe piaţa din SUA pentru producătorii de maşini de lux din Germania, conform unui reportaj al revistei WirtschaftWoche din Germania, scrie Mediafax.
Ştirea vine la mai puţin de două săptămâni de când Departamentul de Comerţ al SUA a anunţat demararea unei investigaţii asupra importurilor de automobile, pentru a determina dacă acestea au un impact asupra destabilizării securităţii naţionale.

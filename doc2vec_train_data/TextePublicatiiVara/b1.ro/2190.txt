Guvernul PSD-ALDE vrea să facă opțional Pilonul II de pensii. Social-democrații susțin că românii trebuie să aibă dreptul să decidă dacă vor ca pensiile lor să fie administrate de stat sau privat. Ei au subliniat că se vor asigura de buna informare a cetățenilor, astfel încât aceștia să facă alegerea în cunoștință de cauză.
Chiar în acest context, Ministrul Muncii, Lia Olguța Vasilescu, a avut la TVR1 un moment de sinceritate. Social-democrata a recunoscut că pensiile oamenilor sunt de cele mai multe ori mărite din pix, pentru că în bugetul de pensii administrat de stat nu intră destul bani. 
"O persoană care cotizează doar la Pilonul I va ieși cu o pensie care de multe ori e crescută artificial din pixul guvernanților așa cum s-a întâmplat și de când suntem noi la guvernare pentru că nu au intrat foarte mulți bani ca și contribuții”, a declarat Olguța Vasilescu, la TVR1.
Sursă Video: Liviu Iolu

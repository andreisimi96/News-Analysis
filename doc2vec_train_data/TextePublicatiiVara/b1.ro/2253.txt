Lumea lui Banciu
Radu Banciu: Nu ești patriot dacă ții cu Simona Halep și nu ții cu Sloane Stephens. E doar un clișeu. Dacă aș fi spus că Bach a fost mai mare decât Horia Moculescu, nimeni nu m-ar fi înjurat (VIDEO)
Radu Banciu: Nu ești patriot dacă ții cu Simona Halep și nu ții cu Sloane Stephens. E doar un clișeu. Dacă aș fi spus că Bach a fost mai mare decât Horia Moculescu, nimeni nu m-ar fi înjurat (VIDEO)
Lumea lui Banciu
Radu Banciu i-a răspuns miercuri, în cadrul emisiunii ”Lumea lui Banciu”, unui telespectator care i-a reproșat că în ediția de duminică, deși a adus vorba despre faptul că Rafael Nadal a câștigat al 11-lea trofeu la Roland Garros, nu a vorbit despre Simona Halep decât în ultimele minute ale emisiunii și atunci doar ca să o ironizeze, spunând că scorul titlurilor se Grand Slam câștigate de Serena Williams și de ea este acum 23-1. 
”Nu m-a impresionat jocul Simonei Halep, nu mi-a plăcut cum a jucat în finală cu Sloane Stephens. (...) Dacă aș fi spus în emisiune că Bach a fost mai mare decât Horia Moculescu, nimeni nu m-ar fi înjurat, sau dacă aș fi făcut o comparație între scriitori, între artiști plastici sau între pictori. În domeniile astea care sunt populate, e adevărat, de elitele societății, nu există clasamente. Nimeni nu te va considera nici descreierat, nici debil mental, nici că nu te pricepi la artă dacă faci o comparație între un pictor celebru străin, Gaugain, să zicem, și un pictor de duzină de la noi. Nimeni nu te va înjura că nu ești patriot că-ți place mai mult pictura lui Gaugain”, a comentat Banciu. 
”Singurul domeniu unde intervine latura patriotică este sportul. (...) În toate domeniile legate oarecum de o lume deșteaptă, de altă calitate, de altă condiție, astfel de clișee nu există. (...) Astăzi dacă spun că Halep este sub toate adversarele pe care le-a bătut la Roland Garros, toți mă consideră idiot. Numai pentru că este vorba despre un domeniu la care au cu toții acces, adică, a se citi prostănacii, mulțimea. (...) Aici, însă, într-un domeniu la care, chipurile, se pricepe toată lumea, dar, de fapt, nimeni nu pricepe nimic, sar toți pe tine. 
Eu am explicat că fata asta nu m-a convins, nu îmi place cum joacă. (...) Nu pot acum să îmi asum aceste clișee numai ca să fiu patriot. Nu ești patriot dacă ții cu Simona Halep și nu ții cu Sloane Stephens. E doar un clișeu”, a mai spus Radu Banciu . 

Peste 40 de migranți au decesat în urma a două naufragii produse în Marea Mediterană.
Cel puțin nouă au murit în apropiere de insula Kekova Geyikova, aflată în largul districtului Demre din provincia Antalya , iar 35 au pierit după ce ambarcațiunea lor s-a scufundat în largul coastelor Tunisiei, informează Hotnews.
De asemenea, 67 au fost salvați, iar o persoană este încă dată dispărută.
Din păcate, anual, din ce în ce mai multe persoane, originare din ţări sărace din Africa, încearcă să traverseze Marea Mediterană pentru a ajunge în Europa, de cele mai multe ori în ambarcaţiuni șubrede sau sunt păcăliți de diferite reţele de trafic de persoane care extorchează bani de la aceștia şi supuşi abuzurilor din partea bandelor criminale şi autorităţilor.

Imagini revoltătoare surprinse într-un liceu din Sighetu Marmaţiei. Un profesor de la Liceul Tehnologic Forestier a fost filmat în timp ce săruta pătimaş, în sala de clasă, o elevă de clasa a IX-a. Fata are doar 15 ani și, sub presiune, hotărâtă să obțină o notă mare din partea dascălului, a cedat avansurilor acestuia, informează B1 TV. În urma publicării imaginilor scandaloase, profesorul a demisionat. 
În imaginile filmate chiar de elevi, se observa cum profesorul o ţine în braţe pe elevă, apoi o mângâie languros. 
Nu pare să-i pese că se afla într-o sală de clasă, în şcoală, în faţa elevilor cărora ar fi trebuit să le predea lecţia de engleză.
Nu se oprește nici atunci când observă că este filmat. Ba continua episodul indecent și o sărută pătimaș pe copila de doar 15 ani.
Mai mulţi elevi susţin că motivul sărutului ar fi fost obținerea unei note de trecere, deoarece fata risca să rămână corigentă.
”Conducerea școlii s-a autosesizat, a avut o discuție cu profesorul care și-a recunoscut fapta. Și-a înaintat demisia, începând cu ziua de ieri. Conducerea scolii va lua legătura cu poliția, a luat legătura cu părinții elevei. Conducerea școlii va lua toate măsurile în acest caz”, a declarat Adriana Meșter, purtătorul de cuvânt al Inspectoratului Școlar Maramureș.

În ceea ce privește motorizările de pe SUV-ul Dacia Duster , francezii de la Renault pregătesc modificări, clasicul motor 1.5 dCi devenind 1.5 Blue dCi.
Acesta a primit îmbunătățiri menite să reducă emisiile de carbon.
Pe lângă faptul că noul motor are rolul de a scădea nivelul de emisii, acesta va crește performanțele automobilelor.
Astfel, versiunile de 90 și 110 CP vor avea de acum 95, respectiv 115 CP.
În ceea ce privește motorul 1.5 Blue dCi de 95 CP accelerația de la 0-100 de km/h se va realiza acum în 12,6 secunde și nu în 13,8 secunde așa cum era inițial.
Totodată, la motorul 1.5 Blue dCi de 115 CP accelerația de la 0-100 de km/h se va realiza în 10,5 secunde și nu în 11,8 secunde așa cum era inițial, numele oficial devenind, astfel, Dacia Duster 1.5 Blue dCi, scrie playtech.ro.

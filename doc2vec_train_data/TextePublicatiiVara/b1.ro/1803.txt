Producătorul de echipament sportiv Nike i-a transmis un mesaj emoţionant Simonei Halep după ce a câştigat primul turneu de Grand Slam din carieră sâmbătă la Roland Garros. 
"Încrederea în sine îi face şi pe alţii să creadă! Simona Halep a cucerit neînfricată primul ei titlu major, pe zgura de la Paris", se arată în mesajul postat de Nike pe Twitter.
Americanii de la Nike o sponsorizează pe Simona Halep din luna februarie, după ce Halep a jucat la Australian Open fără niciun sponsor pe echipament chiar dacă era număr 1 mondial pentru că Adidas nu a mai dorit să reînnoiască contractul pentru o sumă mai mare.
Compania fondată în 1953 de pe Phil Knight şi Bill Bowerman mai îmbracă în prezent sportivi precum pe Roger Federer, Rafael Nadal, Serena Williams, Maria Sharapova sau Sloane Stephens, adversara pe care Halep a învins-o în finala de sâmbătă.

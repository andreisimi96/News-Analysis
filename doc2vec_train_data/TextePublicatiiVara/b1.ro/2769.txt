Liderul PNL , Ludovic Orban , a vorbit, luni, despre situaţia din partid cauzată de plecările recente ale senatorilor Ion Popa şi Daniel Cătălin Zamfir, ambii la trecând la formaţiunea condusă de Călin Popescu-Tăriceanu, ALDE .
Orban i-a caracterizat pe cei care au părăsit partidul drept 'firimiturişti' şi le-a transmis 'drum bun'.
"Firimituriştii au preferat să îngroaşe rândurile ALDE .(...) Nu am ce să le spun decât 'Drum bun, cale bătută!'", a afirmat Ludovic Orban , la Palatul Parlamentului.
Senatorul Ion Popa a anunţat miercuri că a demisionat din PNL şi că se alătură ALDE . El a acuzat faptul că PNL s-a transformat complet, iar liderii liberali au abandonat principiile şi valorile liberale. 
Daniel Zamfir , iniţiatorul legii dării în plată, a cărui excludere din PNL a fost votată de Biroul Executiv al partidului pe 28 martie, a anunţat şi el duminică, într-o conferinţă de presă susţinută alături de Tăriceanu, că se alătură acestui partid.

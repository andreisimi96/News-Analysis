Universitatea din București anunță că înscrierile pentru admiterea la facultate în 2018 se desfășoară în perioada 6 - 26 iulie 2018, iar data limită de afișare a rezultatelor este 29 iulie 2018. 
În cadrul acestei perioade, fiecare facultate are propriul calendar de admitere, arată Hotnews.
Facultatea de Matematică și Informatică
Domeniul de licență: Matematică
Examen de admitere pe 14 iulie 2018
Examenul va avea 4 subiecte din algebră, analiză matematică, geometrie și trigonometrie, informatică. Candidații tratează, la alegere, două dintre cele patru subiecte propuse. 
Durata examenului: 3 ore
Domeniul de licență: Informatică
Examen de admitere pe 13 iulie 2018
Examenul va avea 4 subiecte din algebră, analiză matematică, geometrie și trigonometrie, informatică. Candidații tratează, în mod obligatoriu, subiectul de informatică și, la alegere, unul dintre celelalte trei subiecte propuse.
Durata examenului: 3 ore
Domeniul de licență: Calculatoare și tehnologia informației
Examen de admitere pe 15 iulie 2018
Examenul va fi tip-grilă, cu durata 3 ore
Candidații au trei subiecte, câte unul din următoarele discipline studiate în liceu: matematică, informatică, fizică. Fiecare subiect conține câte 15 exerciții de tip grilă, cu câte 4 variante de răspuns. Subiectul de matematică este compus din câte 5 exerciții de algebră, analiză matematică, respectiv geometrie și trigonometrie. Subiectul de fizică este compus din câte 5 exerciții de mecanică, termodinamică, respectiv curent continuu. Candidații tratează, în mod obligatoriu, subiectul de matematică și, la alegere, unul dintre celelalte două subiecte propuse, informatică sau fizică.
Numărul de locuri, pe fiecare program de studii:
Matematică: 140 locuri la buget, 60 locuri la taxă (taxa de studii este de 3.600 lei pe an)
Informatică: 210 locuri la buget, 90 locuri la taxă (taxa de studii este de 3.600 lei pe an)
Calculatoare și tehnologia informației: 90 locuri la buget, 10 locuri la taxă (taxa de studii este de 4.000 lei pe an)

Nominalizarea lui Gabriel Vlase la conducerea SIE realizată de președintele Klaus Iohannis nu pare a fi pe placul greilor din PSD.
Potrivit surselor din partid Vlase nu va intra în procedurile parlamentare. El nu va fi audiat în comisiile de specialitate și, pe cale de consecință, nu va intra nici la votul final, de miercuri, din plenul reunit al Camerei Deputaților și Senatului, scrie stiripesurse.ro.
Deși, inițial, au dat impresia că numirea lui Vlase fusese negociată cu Iohannis, între timp, cei de la PSD au dat cărțile pe față și recunosc că mișcarea președintelui s-a făcut fără o negociere anterioară.
 Pe cale de consecință, liderii PSD nu își asumă riscul de a pica în plasa lui Iohannis, cel care ar putea, prin tandemul Vlase-Tudose să atragă foarte mulți parlamentari PSD de partea sa.
De obicei, UDMR și minoritățile naționale nu se implică în astfel de războaie. PSD ar fi forțat să negocieze un sprijin al UDMR, un sprijin care va fi plătit foarte scump, în condițiile date.

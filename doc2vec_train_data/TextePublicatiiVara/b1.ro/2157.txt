Larry Kudlow, principalul consilier economic al lui preşedintelui SUA a suferit un infarct „foarte uşor”, potrivit surselor de la Casa Albă, citate de CNBC.
Kudlow este tratat la Centrul Medical Militar Walter Reed din Bethesda, Maryland, spune Sarah Huckabee Sanders, secretar de presă. Ea spune că Kudlow este în stare bună şi că „se simte bine”.
Cu câteva minute înainte ca Trump să se întâlnească cu liderul nord-coreean Kim Jong Un în Singapore, preşedintele a postat un mesaj pe reţeaua socială Twitter: „Marele nostru Larry Kudlow, care a lucrat atât de mult la tratatul comercial şi la situaţia economică, a suferit un atac de cord”.
Kudlow a apărut duminică la postul de televiziune CNN pentru a susţine afirmaţiile lui Trump, conform cărora acesta a fost luat prin surprindere de criticile prermierul canadian, Justin Trudeau.

O fetiță din Satu Mare , în vârstă de 10 ani, care se îndrepta spre școală, a fost lovită de o mașină pe trecerea de pietoni de o șoferiță, în vârstă de 47 de ani.
În urma impactului, fetița a fost proiectată pe şosea, fiind transportată la Urgențe de un echipaj SMURD.
Autoritățile au demarat cercetările pentru a stabili cu exactitate circumstanțele producerii accidentului.
Pe numele șoferiței a fost întocmit dosar penal pentru vătămare corporală din culpă. Totodată, permisul acesteia a fost suspendat pentru 90 de zile.

Departamentul de Stat al SUA a avertizat americanii aflaţi în Rusia că ar putea avea loc atentate teroriste în timpul Cupa Mondială, dar nu a menţionat un atac concret, scrie US News .
„Evenimente la scară internaţională precum Cupa Mondială reprezintă o ţintă atractivă pentru terorişti”, conform Departamentului.
„Deşi securitatea pentru Cupa Mondială va fi complexă, teroriştii vor căuta să atace locaţiile evenimentelor precum stadioanele şi zonele pentru fani, atracţiile turistice şi alte locaţii publice”, se arată în comunicat.
Departamentul de Stat a făcut apel la americani să reconsidere călătoriile în Rusia în general din cauza ameninţărilor teroriste.

Guvernul de la Moscova a propus joi, când atenția era concentrată pe debutul Cupei Mondiale la fotbal, majorarea vârstei de pensionare , scrie Moscow Times , citat de Hotnews.
Politicienii ruși discută de mult despre luarea cestei măsuri, dar cu reținere din cauză că riscă să genereze nemulțumire populară. Bugetul Rusiei este sub presiune din cauza numărului crescând de pensionari, în condițiile în care forța de muncă se micșorează.
Potrivit propunerii, începând cu 2019, vârsta de pensionare a bărbaților va fi majorată treptat de la 60 la 65 de ani până în 2028, iar a femeilor de la 55 la 63 până în 2034, a spus premierul Dmitry Medvedev.
”Ne-am pregătit de mult pentru o vârstă mai mare de pensionare și acum am ajuns la acest punct”, a declarat Medvedev.
El sprijină ș alte măsuri nepopulare, precum majorarea TVA de la 18 la 20%.

Iubitul Elenei Udrea pleacă în Costa Rica Dezamăgit de decizia instanței de a o condamna definitiv la 6 ani pe Elena Udrea în dosarul “Gala Bute”, Adrian Alexandrov a declarat că spera ca fetița să I se nască în România, dar în aceste condiții e mai bine să-și încheie socotelile în țară și să meargă după iubita sa.
”Decizia a fost una total neașteptată, m-au sunat cei din presă pentru a obține o reacție, dar în astfel de momente îți găsești cu greu cuvintele, așa că am refuzat și mi-am rezervat dreptul la tăcere. Speram cu toții ca dosarul să se trimită înapoi spre a fi rejudecat și reanalizat, urmând că Elena să se întoarcă în țară și să nască aici, pentru că îmi doream ca fetița să se nască în România. Din moment ce lucrurile nu au ieșit cum ne-am dorit, iau în calcul varianta în care voi pleca în Costa Rica, după ce îmi aranjez lucrurile în România. Din punctul meu de vedere, lupta ei nu este încă pierdută, poate contesta decizia instanței și poate cere revizuirea acesteia. Nu pot să nu observ cum unii din cei mai aprigi contestatari ai Elenei, aici mă refer la anumiți jurnaliști și adversari politici, nu au fost de acord cu decizia instanței și au afirmat că dosarul trebuia trimis către rejudecare, nefiind o decizie dreaptă”.”Un alt aspect la fel de important este că de atâția ani se poartă un război pentru putere, iar singurii care au de pierdut sunt românii. Este trist să știi că în România anului 2018 nu există un proiect de țară… să știm cum va arăta această țară peste 20 de ani și încotro ne îndreptăm. Sper să prind ziua în care formațiunile politice și instituțiile statului își vor da mâna pentru binele comun al țării și al românilor”, a declarat Adrian Alexandrov, iubitul Elenei Udrea, pentru Cancan.

Un polițist din Târgu-Jiu a ajuns la serviciu în stare de ebrietate, acesta având deja o condamnare pentru băutură.
”Nu ştiu ce s-a întâmplat. Am băut ceva acum vreo două zile. Eu am vrut să suflu şi nu înţeleg nici eu de ce nu a ieşit zero. Normal că pleci acasă, nu poţi să lucrezi aşa. Nu înţeleg de ce a ieşit aşa mult. Am rămas şi eu mască. Eram acolo toţi, cum se testează normal şi nu mă aşteptam”, a declarat bărbatul.
Agentul din cadrul Poliţiei Municipiului Târgu-Jiu, a fost condamnat definitiv pe 5 iunie pentru conducerea unui autoturism sub influenţa alcoolului, primind 10 luni de închisoare, cu amânarea pedepsei pe un termen de supraveghere de doi ani. Mai mult, instanţa l-a obligat să nu conducă autovehicule.
Însă, acesta a fost găsit din nou, miercuri, beat la muncă și a fost trimis acasă, scrie antena3.ro.

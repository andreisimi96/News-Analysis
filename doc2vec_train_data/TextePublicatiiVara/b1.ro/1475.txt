Actorul britanic Mark Fleischmann , cunoscut pentru rolurile sale din serialele Being Human ori Wolfblood, a leșinat, miercuri dimineață, în Aeroportul Oradea .
Bărbatul aflat în România pentru filmări a fost preluat de un echipaj SMURD Bihor şi a primit îngrijiri medicale la Unitatea de Primire a Urgenţelor.
Apelul de urgenţă a fost dat în jurul orei 9, iar când salvatorii au ajuns la aeroport, actorul se afla lângă avion. Actorul era conştient şi a primit îngrijiri medicale în aerogară. Mark Fleischmann a fost dus apoi la Unitatea de Primire a Urgențelor a Spitalului Judeţean Oradea , unde a fost supus unor investigaţii medicale suplimentare.
Astfel, s-a stabilit că acestuia i s-a făcut rău pe fondul oboselii şi a unei reacţii alergice.
Actorul a primit tratament intravenos, după care a plecat spre Bucureşti, mulţumind personalului medical de la UPU Bihor pentru modul în care a fost tratat, scrie Digi24.

Mihai Stoica a anunțat în direct la o emisiune TV că pregătește venirea fiicei sale Teodora la FCSB , în departamentul de marketing. Gigi Becali și-ar fi dat deja acordul.  
"Cu Gigi am vorbit și e de acord să o aduc în cadrul departamentului de marketing. Să vedem dacă vine, mai are ceva oferte. Oricum vreau să-i mulțumesc lui Gigi pentru asta.
E copilul meu, îmi seamănă 100%, e un copil ambițios și inteligent. Poate face carieră în orice domeniu în care va lucra. E foarte serioasă.
Cert e că după 3 ani de zile în care a locuit departe de casă vine aici și, de ce nu?, am putea lucra împreună. Ar fi senzațional", a zis Mihai Stoica pentru Wowbiz.

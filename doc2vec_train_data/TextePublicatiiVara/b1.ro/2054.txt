Deși majoritatea celor care își caută o locuință pe care să o cumpere își îndreaptă atenția către apartamente, presupunând că acestea au un preț mai bun, vânzarea unei case în București nu înseamnă neapărat o cheltuială mai mare. Desigur, trebuie să ții cont de câteva sfaturi pe care le-am pregătit cu atenție și care s-ar putea să-ți fie de foarte mare ajutor dacă visezi la un loc numai al tău, pe care îl poți amenaja după bunul plac, fără să mai ceri voie nimănui. Așa că ține cont de ele și aplică-le imediat ce ai pus ochii pe o proprietate care vrei să îți poarte numele cât mai curând.
Cumpără o casă „la roșu”
Dacă vrei să beneficiezi de un preț cu până la 25% mai mic decât cel al pieței, îndreaptă-ți atenția către clădirile în stadiul incipient al construcției. Indiferent dacă proprietarul și-a schimbat planurile și nu mai vrea să finiseze casa, fie urmează să plece din țară ori pur și simplu nu mai face față cheltuielilor, asta e cea mai bună ocazie de a te bucura de un preț incredibil de bun. Ar fi bine să mai iei în considerare și ocazia care îți va permite să îți pui amprenta în totalitate asupra aspectului final al casei. Noi zicem că ai două motive care cântăresc greu!
Indiferent dacă ai sau nu abilități diplomatice, încearcă să reduci cât mai mult prețul impus inițial de către proprietar. Cu siguranță acesta a stabilit o cifră mult mai mare decât cea pe care e dispus să o accepte la final, așa că ar fi păcat să nu obții o reducere semnificativă, pe care o vei putea direcționa către cumpărarea mobilei de interior, a materialelor de construcție necesare renovării sau a unei excursii bine meritată după mutarea în casă nouă.
Caută o locuință în afara orașului
Bineînțeles, ar fi de preferat să găsești o casă cât mai aproape de centrul orașului, însă asta presupune un preț cu mult mai mare decât cel al unei locuințe de la periferie. Pentru o jumătate de oră în plus pe zi pe care ai petrece-o în trafic, poate merită să te bucuri de o sumă mai mică pe care o vei cheltui cu achiziția aceasta, de liniște și mai multă natură. Tu hotărăști în final în ce parte stă înclinată balanța.
Vizionează casa alături de un expert
E foarte important să ai alături un specialist în construcții atunci când mergi să vezi casa în realitate. Acesta îți poate spune, mulțumită ochiului format și al anilor grei de experiență, dacă locuința are vreo problemă, dacă materialele folosite sunt unele de calitate, care îți vor asigura o construcție de durată, de care să te bucuri cât mai mult timp, fără reparații. Asta îl va determina și pe proprietar să negocieze mai mult la prețul final, bazându-se pe direcțiile și detaliile oferite de expertul cu care vii însoțit la vizionare.
Toate aceste sfaturi te vor ajuta să reduci mult din suma pretinsă de proprietar. Până la urmă, totul depinde de tine. Succes în a găsi casa visurilor tale la un preț cât mai mic!

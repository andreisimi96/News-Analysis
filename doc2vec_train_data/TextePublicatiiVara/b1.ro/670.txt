Un jucător de fotbal american a şocat întreaga lume sportivă, cerând acordul NFL pentru a primi o excepţie de "uz terapeutic" pentru cannabis.
Mike James a cerut această excepţie în mai, din cauza durerilor cronice, însă solicitarea i-a fost respinsă, informează news.ro. 
"A fost un mare risc să cer aşa ceva. Probabil că mi-am riscat cariera. Dar trebuie să fac ceva pentru mine, să-mi recuperez viaţa şi să ajut şi alţi jucători", a declarat James.
El juca pentru Tampa Bay Buccaneers în 2013, atunci când a avut nevoie de o operaţie la gleznă. Apoi s-a confruntat cu dureri foarte mari şi dependenţă de analgezice.
"La început am luat doza recomandată, dar apoi am început să iau tot mai mult. Însă acest lucru a început să-mi afecteze viaţa din afara fotbalului. Nu am înţeles niciodată cât rău îţi poate face dependenţa de medicamente, iar cannabisul mi-a oferit o alternativă", a precizat sportivul.
James a fost încurajat de soţia sa ia cannabis şi a început să-l folosească în locul analgezicelor, în timp ce continua să joace în NFL . El a simţit imediat beneficiile acestuia, iar acum drogul este parte din viaţa lui.
"Când trebuie să fac o pauză de cannabis nu pot lua alte medicamente. Lupt cu greutatea, spasme, sciatică, dureri de cap şi nu sunt capabil să mă antrenez", mai spune Mike James , care a fost testat pozitiv de două ori, în 2017 şi 2018.
Cannabisul este legal în Florida , dacă este utilizat în scopuri medicinale.

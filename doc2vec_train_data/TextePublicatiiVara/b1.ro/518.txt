Curtea Europeană pentru Drepturile Omului ( CEDO ) a condamnat România în dosarul închisorilor secrete ale CIA , ţara noastră fiind găsită de încălcarea drepturilor unui deţinut din acest centru.
Judecătorii spun că nu au fost respectate drepturile deținutului Abd Al Rahim Husseyn Muhammad Al Nashiri.  
Informaţia apare în decizia de condamnare a Lituaniei pentru o cauza similiară şi a fost pronuțată în urmă cu câteva minute. Lituania trebuie sa plătească deținutului despăgubiri de 100.000 de euro.
“O citire atentă a raportului a permis Curții să conchidă că centrul de detenție cunoscut sub numele de ”locația de detenție Black”, unul dintre locurile în care domnul Al Nashiri a fost ținut, a fost localizat în România. Pe baza întregului material, care a fost rezultatul muncii extinse și meticuloase a experților și a experților politicieni de cea mai înaltă integritate și competență, Curtea a concluzionat că a fost dovedită că un centru secret de detenție al CIA a operat în România din septembrie 2003 până în noiembrie 2005 și că domnul Al Nashiri a avut loc acolo din aprilie 2004 până la cel târziu noiembrie 2005.  România cunoștea scopul activităților CIA pe teritoriul său și a cooperat. De asemenea, trebuie să fi fost clar că astfel de acțiuni au amenințat drepturile domnului Al Nashiri. În general, acuzațiile domnului All Nashiri au căzut sub jurisdicția României și ar putea fi răspunzătoare în cadrul Convenției“, se arată în decizia judecătorilor CEDO , potrivit libertatea.ro
CEDO a criticat și anchetele interne desfășurate de România în legătură cu acest subiect.
”Ancheta parlamentară a fost limitată, fără a identifica sau a ține cont de oficialii români care ar fi fost posibil să participe la schema CIA , în ciuda faptului că ancheta Senatului României s-a suprapus cu anchete internaționale ale căror rezultate au indicat o suspiciune puternică că ” sit negru “a existat în România. Ancheta penală a eșuat, în mod similar, în ultimii cinci ani, pentru a identifica orice persoană responsabilă de implicarea României în schemă. În plus, Curtea a considerat că autoritățile de urmărire penală din România ar fi trebuit să deschidă imediat o anchetă penală în 2005 , după afirmațiile extrem de grave privind țara lor, fără a aștepta ca o victimă să depună o plângere. Întârzierea îndelungată – șapte ani – în deschiderea urmăririi penale înseamnă că dovezile nu au fost obținute în urma închiderii “site-ului negru” din România, iar dovezi importante precum datele de zbor au fost chiar șterse”, mai spune CEDO .
Închisoarea secretă a CIA din România ar fi fost la Oficiul Registrului Naţional al Informaţiilor Secrete.
Clădirea se află în centrul Bucureştiului, mai exact în Gara de Nord, pe strada Mureş, nr. 4.
Locul a fost dezvăluit de jurnaliştii de la Associated Press şi televiziunea germană ARD.
Jurnaliştii de la Associated Press  au dezvăluit că, spre deosebire de centrele din Polonia şi Lituania, închisoarea CIA din Romania nu s-a aflat într-o zonă izolată. 
Oficiul Registrului Naţional al Informaţiilor Secrete de Stat exercită atribuţii de reglementare, autorizare, evidenţă şi control în conformitate cu normele legislative privind protecţia informaţiilor clasificate.
Oficial, România nu recunoscut vreodată că a găzduit pe teritorul său locuri de detenţie ale CIA . 
Totuşi, într-un raport al Senatului american, România apare pe lista ţărilor europene unde ar fi existat aceste centre de detenţie, alături de Polonia şi Lituania. 

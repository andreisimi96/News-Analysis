Liviu Dragnea a vorbit vineri, la Neptun , la un eveniment al Tineretului Social Democrat, despre riscul de sărăcie care există în cazul tinerilor din România, precizând că dezbaterea despre sărăcie a fost înlocuită cu ”un fel de rasism social”. 
”Tinerii sunt o categorie foarte vulnerabilă și care prezintă un risc foarte mare de sărăcie. Din păcate, o parte dintre tineri au început să împrumute limbajul și atitudinea celorlalți, ca și cum oamenii nevoiași sau cei cu venituri mici ar fi o frână în dezvoltarea voastră. Nici vorbă de așa ceva. S-a înlocuit o dezbatere serioasă despre această problemă sensibilă cu un fel de rasism social. Vreau să aveți curaj în general să abordați și problemele sensibile. (...) Nu putem să ne ocupăm doar de lucrurile plăcute. 
Principalul obiectiv al unui am politic, normal la cap, sincer și onest, este să se preocupe de problemele cele mai grele probleme ale societății, ale oamenilor. 
Nu puteți să stați indiferenți, neimplicați, când vedeți toată această canonadă, toată această desfășurare de minciuni spuse în public, spuse și în mediul online”, a spus Liviu Dragnea . 

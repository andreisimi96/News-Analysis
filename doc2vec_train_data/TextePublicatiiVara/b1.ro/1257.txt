Un polițist de la circulație din Oradea a oprit traficul pe o stradă din oraș pentru ca o rață și bobocii ei să poată traversa în siguranță. 
”Pietonii” traversau neregulamentar, dar au fost iertați. Ei au ajuns în siguranță pe râul Crișul Repede.
“Colegul nostru, Dorin Mihaieș, subinspector de politie la Biroul Rutier al Politiei Oradea , a oprit, marți, traficul rutier pe Calea Clujului din Oradea pentru a permite traversarea străzii de către o familie de rățuște, cu zece boboci, care se îndrepta spre râul Crișul Repede. Traficul nu era aglomerat, iar rățuștele au ajuns în siguranță“, a spus purtătorul de cuvânt al IJP Bihor, Alina Dinu, pentru bzc.ro.

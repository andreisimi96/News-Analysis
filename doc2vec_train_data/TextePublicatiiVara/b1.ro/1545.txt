Un angajat al Teatrului Național ”Marin Sorescu” din Craiova și-a pierdut viața chiar în timpul serviciului. Se pare că bărbatul, în vârstă de 51 de ani, a făcut infarct, notează jurnalulolteniei.ro .
Tragicul eveniment s-a produs chiar înaintea Ședinței Solemne a Primăriei Craiova , organizată în Sala Amza Pelea a instituției craiovene. 
”Un angajat al Teatrului Național din Craiova , în vârstă de 51 de ani, a fost găsit decedat, în incinta teatrului. Nu sunt suspiciuni cu privire la cauza decesului, dar conform procedurii s-a deschis un dosar pentru moarte suspectă. El era cunoscut cu afecțiuni cardiace”, au transmis reprezentanții IPJ Dolj.
Potrivit inspectorului-șef Cătălin Mohora, de la Inspectoratul Teritorial de Muncă Dolj, o cercetare a fost deschisă și se așteaptă rezultatul necropsiei, pentru a se stabili cauza decesului.

Cazul fugii în Madagascar a lui Radu Mazăre pentru a scăpa de puşcărie a ajuns subiect de ştire pentru reputa publicaţie Euronews. Cu titlul "Românul care caută azil în Africa", publicaţia prezintă cazul fostului primar de Constanţa.
Euronews menţionează că Mazăre a început să viziteze Madagascarul în 2011 ca o alternativă la vacanţele în Braziliam, dar acum a ajuns să de adăpostească aici din cauza numeroaselor probleme din justiţie, între care şi o condamnare la şase ani şi şase luni de închisoare pentru abuz în serviciu.
"Statutul meu actual este cel al unuia care a depus cerere de azil într-o ţară africană deoarece nu am nicio şansă la un proces corect în România", le-a spus Mazăre celor de la Euronews. "În România, sistemul de justiţie este controlat de SRI", a adăugat acesta.
Euronews menţionează de comportamentul flamboiant pe care Mazăre l-a avut în timpul mandatului de primar, amintind de defilările pe care le făcea îmbrăcat fie ca faraon, fie ca sultan, dar şi ca ofiţer nazist, episod care i-a adus condamnare din partea oficiului împotriva antisemitismul.
Publicaţia aminteşte şi de alte cazuri de fugari celebri precum Elena Udrea şi Sebastian Ghiţă, dar şi că Uniunea Europeană a lăudat progresul făcut de România în lupta împotriva corupţia după aderare, dar că în ultimele luni politicieni importanţi fac eforturi să limiteze puterile procurorilor pentru a le reduce abilitatea de a prinde corupţi.

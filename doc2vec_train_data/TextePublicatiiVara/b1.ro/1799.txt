PNŢCD este prins în mijlocului unui nou scandal după ce actualul preşedintele Aurelian Pavelescu a susţinut mitingul PSD prin numele partidului şi chiar că a spus că acest sprijin nu a fost doar al partidului din prezent, ci şi al înaintaşilor, menţionându-i, printre alţii, pe Iuliu Maniu, Corneliu Coposu şi Ion Raţiu. 
La aceste afirmaţii a reacţionat imediat foarte dur, fiul lui Ion Raţiu, Nicolae, care care a condamnat folosirea numelui tatălui său pentru interesele lui Pavelescu.
„Cum îndrăzneşte domnul Pavelescu să-l invoce pe tatăl meu, Ion Raţiu, pentru a-şi susţine propria afirmaţie ridicolă?”, a scris Nicolae Raţiu după mesajul lui Pavelescu.
Raţiu a spus că Pavelescu nu cunoaşte principiul separaţiei puterilor într-un stat democratic şi că nu este cu nimic mai bun decât cei care încearcă să se sustragă legii pentru a scăpa de pedepsele pentru infracţiunile pe care le-au făcut.
„Afirmaţia cum că tatăl meu, Ion Raţiu, ar fi susţinut propunerile lui Liviu Dragnea şi Tăriceanu privind legea şi justiţia este o totală aberaţie. Domnul Pavelescu clar nu înţelege principiul separaţiei puterilor într-o societate democratică. Cum îndrăzneşte domnul Pavelescu să-l invoce pe tatăl meu, Ion Raţiu, pentru a-şi susţine propria afirmaţie ridicolă? Nu este cu nimic mai bun decât liderii PSD şi ALDE, care nu se vor opri de la nimic pentru a se sustrage justiţiei pentru infracţiunile lor”, a scris Nicolae Raţiu.

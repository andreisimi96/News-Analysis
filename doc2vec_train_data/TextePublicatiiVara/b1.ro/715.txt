Politica comercială a lui Donald Trump ar putea lovi grav în constructorii auto din Germania . Liderul de la Casa Albă i-ar fi spus lui Emmanuel Macron că ar viza eliminarea maşinilor Mercedes-Benz de pe străzile din New York, relatează CNBC.
Un reportaj realizat de revista germană WirtschaftWoche susţine că Trump doreşte blocarea accesului pe piaţa americană a maşinilor de lux din Germania .
Reportajul vine la mai puţin de două săptămâni de când Departamentu de Comerţ al SUA a anunţat demararea unei investigaţii asupra importurilor de automobile, pentru a determina dacă acestea au un impact asupa destabilizării securităţii naţionale. 
Acest lucru ar putea duce la o taxă vamală de 25% pentru aceste importuri, pe aceleaşi considerente care au atras tarifele pentru importurile de oţel şi aluminiu din SUA.
Aceste informaţii au lovit în acţiunile producătorilor germani Porsche, Daimler şi Volkswagen, care au pierdut la cotaţiile de pe piaţa bursieră.

 Tokyo va fi pavat cu panouri solare , a anunțat guvernul metropolitan din capitala Japoniei. Viitoarele ”străzi solare” care captează energia soarelui prin intermediul unor panouri instalate sub suprafața șoselei, vor fi realizate în 2019, scrie Washington Post.
Acţiunea are ca scop promovarea orașului Tokyo ca oraș prietenos cu mediul, atât pe plan intern, cât și în străinătate, înaintea Jocurilor Olimpice și Paralimpice din 2020.
Drumul solar cuprinde un sistem de panouri solare instalate pe șosea, cu suprafața panourilor acoperite cu o rășină specială pentru a spori durabilitatea și să facă posibilă circularea mașinilor peste aceste panouri.
Șoselele solare au fost deja introduse pe autostrăzile din Franța și pe pistele de biciclete din Olanda, iar costurile acestora, deși par mari, sunt mai mici decât ale unui kilometru de autostradă din România, scrie Libertatea !
În Franța, de exemplu, un kilometru din ”strada solară” a costat în jur de 5 milioane de euro, sumă considerată de mulți oameni drept prea mare. Dar în România un kilometru de pe viitoarea Autostrada Piteşti-Sibiu unde, în medie, un kilometru de autostradă va costa 13 milioane de euro, deci de două ori şi jumătate mai mult faţă de preţul construirii străzii solare din Franţa. 

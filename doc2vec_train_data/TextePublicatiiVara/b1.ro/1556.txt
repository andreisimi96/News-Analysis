Smiley a susținut sâmbătă un concert la care au participat peste 6.000 de spectatori. În public, alături de Gina Pistol , a fost și prietena artistului Sore , dar și părinții acestuia și fratele lui.
“Am trăit atâtea emoții în seara asta, încât mi-e greu să vă povestesc, să vi le descriu în cuvinte. Mie îmi vine greu să mă exprim prin vorbe. Eu cel mai bine mă exprim prin muzică. Sper că am reușit și în seara aceasta”, a declarat Smiley , după terminarea concertului.
Cântărețul a afirmat că în acest an și-a îndeplinit un vis.
“Am sărbătorit 10 ani de HaHaHa Production printr-un concert. Anul acesta mi s-a îndeplinit un vis! Am avut alături de mine, pe scena, o parte din noua generație de artiști pe care i-am căutat în ultimii 10 ani, de când am pornit HaHaHa Production. Ei reprezintă mult din mine și din cariera mea de muzician și producător. Sore , Feli, Sere sunt prietenii mei, colegii mei și parte din pariul meu”, a precizat Smiley , scrie Cancan.ro.
Vă reamintim că Smiley și Gina Pistol formează un cuplu din vara anului trecut.

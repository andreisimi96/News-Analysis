CFR Călători închiriază trei trenuri în ziua cu mitingul PSD din 9 iunie. Nu se ştie, însă, cine este compania care a contractat şi a plătit pentru aceste garnituri. 
”Până în prezent au fost încheiate şi achitate trei contracte comerciale de transport pentru trei perechi de trenuri cu destinaţia Bucureşti, fără afectarea trenurilor din pachetul de servicii publice. Deocamdată, pentru data de 9 iunie a.c. CFR Călători nu a primit nicio solicitare de suplimentare cu vagoane a trenurilor din graficul de circulaţie, cu destinaţia Bucureşti”, a precizat CFR Călători, pentru Mediafax .
Nu se știe, însă, cine este compania care a contractat garniturile și a plătit pentru ele.
300.000 de oameni din toată ţara ar urma să fie aduşi în Bucureşti pentru a manifesta, susține PSD, împotriva abuzurilor din justiţie. Liviu Dragnea spune că nu este un miting de partid, deși liderii PSD se ocupă de organizare şi de promovare.
Autoturismele vor avea parcarea asigurată. Conducerea Parlamentului s-a asigurat că acest lucru va fi posibil, aşa că sunt puse la dispoziţie chiar parcările din curtea Casei Poporului. Opoziţia a criticat acest lucru.

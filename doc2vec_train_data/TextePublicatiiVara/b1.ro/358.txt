Premierul Viorica Dăncilă a reafirmat, miercuri, că Pilonul II de pensii nu se desființează.
Precizarea șefei Executivului vine după ce ministrul Muncii, Lia Olguța Vasilescu, a anunţat marți că Pilonul II de pensii va fi opţional.
„Noi ne-am hătorât ce vrem să facem. Și este ceea ce am comunicat de anul trecut, și anume să fie opțional acest Pilon II. Fără doar și poate este bătută în cuie varianta aceasta. Între timp am aflat cu stupefacție că sunt și eu la Pilonul II de pensii cotizant, în condițiile în care eu am fost absolut convinsă că fiind la limita de vârstă atunci mi s-a luat în considerare o cerere pe care o depusesem la Camera Deputaților, unde lucram la vremea respectivă. Nu s-a luat în considerare, dar timp de 10 ani nu am primit nicio informare vizavi de valoarea unităților de fond pe care le aveam la firma respectivă. Dar am fost absolut convinsă că timp de 10 ani, neprimind niciun fel de plic acasă, în condițiile în care legea spune foarte clar că anual ești obligat să-i spui asiguratului care este valoarea și numărul unităților de fond, neprimind nimic, am fost absolut convinsă că nu sunt. Eu vreau să optez. Vreau să am această posibilitate și cred că oricine ar trebui să aibă acest drept”, a anunțat Lia Olguţa Vasilescu.

Senat orii au respins marţi la vot proiectul de lege privind autonomia Ţinutului Secuiesc depus de UDMR. 96 de senatori au votat pentru respingerea proiectului şi doar 9 au fost în favoarea acestuia. Senat ul a fost for decizional în acest caz.
Senat orul PMP de Covasna, Gheorghe Baciu, a anunţat în plen că a votat împotrivă deoarece nu vreau şi nu pot să permit nimănui ca această himeră numită Ţinutul Secuiesc să tulbure liniştea şi Constituţia României".
În schimb, viceliderul grupului UDMR, senatorul László-Ődőn Fejer a spus, după vot, că speră că "data viitoare când o să luptăm o să luptăm pentru o Românie prosperă bazată pe o descentralizare reală", conform Mediafax.
Deputatul UDMR Kulcsár-Terza József-György este cel care a iniţiat proiectul de lege, susţinând că nu propune modificarea graniţelor, ci numai autonomie teritorială a ţinutului secuiesc în interiorul statului român.
"Locuitorii Ţinutului Secuiesc se constituie în comunitate autonomă ca expresie a identităţii sale istorice, în scopul asigurării egalităţii de şanse a cetăţenilor şi protecţiei identităţii naţionale maghiare", conform textului iniţiativei legislative.
De asemenea, "Ţinutul Secuiesc devine o regiune autonomă cu personalitate juridică în cadrul României, iar competenţele regiunii sunt stabilite prin prezentul Statut al regiunii sau de dreptul internaţional", potrivit sursei citate. Totodată, "Regiunea are dreptul de decizie şi de gestionare în domeniile care aparţin competenţelor sale specifice, iar acest drept include adoptarea şi exercitarea unei politici proprii regiunii".
Citeşte mai multe despre:   Senat

Foto: specialarad.ro Eveniment
Un elev din județul Arad a murit la petrecerea de la finalul clasei a VIII-a, după ce a căzut din barca în care se plimba împreună cu alți patru colegi, informează ziare.com. 
Băiatul în vârstă de 14 ani era elev al Şcolii Gimnaziale Conop. Tragedia s-a produs pe un domeniu privat din satul Chelmac, acolo unde a fost organizată petrecerea de sfârșit de an. 
Martorii susțin că cei cinci copii au decis să se plimbe cu barca pe o baltă cu pești din zonă, iar unul dintre ei s-a dezechilibrat și a căzut în apa. Băiatul nu știa să înoate. 
Unul dintre colegi a sunat la 112, iar la fața locului a ajuns, în aproximativ 45 de minute, un echipaj cu scafandri al Inspectoratului pentru Situaţii de Urgenţă Arad . 
Copilul a fost găsit după 10 minute, însă nu a răspuns la manevrele de resuscitare. 
În acest caz a fost deschis un dosar pentru ucidere din culpă. 
Citeşte mai multe despre:   Arad

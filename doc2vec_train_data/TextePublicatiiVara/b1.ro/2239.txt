Amendă record pentru grupul auto Volkswagen în scandalul manipulării emisiilor poluante.
Procurorii germani au sancţionat constructorul cu o amendă în valoare de peste un miliard de euro, compania anunţând miercuri că va accepta această amendă şi îşi va asuma responsabilitatea pentru scandalul dieselgate. 
"După o examinare amănunţită, Volkswagen AG a decis să accepte amenda şi să nu o conteste. Prin această decizie, Volkswagen îşi recunoaşte responsabilitatea pentru criza diesel şi consideră că acesta este un nou pas spre depăşirea crizei", a transmis Volkswagen într-un comunicat, potrivit Agerpres. 
Scandalul manipulării testelor de poluare ale vehiculelor diesel a izbucnit în urmă cu trei ani, când Volkswagen a recunoscut în SUA că a instalat pe acestea un soft ilegale pentru a reduce emisiile în timpul testelor.
Compania a promis miliarde de dolari pentru a-i despăgubi pe deţinătorii de autovehicule diesel din SUA . 
Până în prezent, însă, constructorul german a refuzat să adopte o măsură similară pentru cele 8,5 milioane de vehicule din Europa implicate în acest scandal, din cauza diferenţelor existente în legislaţie. 

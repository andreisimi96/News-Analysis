Un proiect de regulament al BNR propune ca gradul maxim de îndatorare, adică raportul dintre veniturile clienților și rata lunară a creditului ce urmează să fie luat, să fie plafonat, pe un model aplicat înainte de 2007. Aceasta înseamnă că o bună parte a românilor care astăzi se califică pentru a lua un împrumut, vor rămâne pe dinafară, după adoptarea regulamentului.
Potrivit unei anexe din proiectul de regulament, gradul maxim de îndatorare la credite de consum în lei este de 30% în cazul împrumuturilor cu dobânda fixă şi doar 25% pentru cele cu dobândă variabilă.
Creditele în valută, şi aşa limitate prin alte tipuri de regulamente, vor deveni practic imposibil de accesat în condiţiile în care gradul maxim de îndatorare acceptat va fi de doar 15%, în cazul împrumuturilor cu dobândă variabilă, scrie capital.ro.
Pentru creditele destinate achiziţiei de locuinţei, gradul maxim de îndatorare a fost stabilit la  45%,în cazul în care este vorba despre primul credit luat de debitor iar scopul  împrumutului este strict folosirea casei ca locuinţă personală.
În alte situaţii, gradul maxim de îndatorare este de doar 40%. În cazul creditelor imobiliare cu dobândă fixă primii 5 ani, cazuri rare pe piaţa din România, gradul de îndatorare poate ajunge până la 55%.
În prezent, pe piaţă există bănci care dau credite cu un grad de îndatorare până la 70%, în cazul creditelor de consum şi până la 55-60% în cazul celor imobiliare.
Citeşte mai multe despre:   bnr

Tochitura este foarte apreciată de români. Fie ea preparată după o rețetă dobrogeană sau moldovenească, tochitura deschide meniul multor restaurante.
Un dintre cele mai bune rețete presupune înăbușirea cărnii în vin. Alături poți pune un ou ochi cu brânză rasă și puțină mămăliguță.
Dacă vrei să faci patru sau maxim cinci porții, vei avea nevoie de 1 kilogram de carne de porc de pe pulpă, de pe costițe sau de pe ceafă, de 150 de grame de untură, ulei, sau slănină tăiată foarte mărunt, de 150 sau de 200 de ml de vin alb, sec și de sare, piper, foi de dafin, cimbru, șase sau opt căței de usturoi.
Încearcă să tai carnea de porc cât mai egal posibil în cuburi mici. Cel mai bine se potrivește carnea un pic grasă, nu cea macră, inbucatarie.ro
Pune într-un ceaun să se topească slănina sau untura. Dacă ai doar ulei atunci pune atât cât să umple fundul ceaunului. Și pune carnea. Amestecă prin carne până când acesta devine albă pe toate părțile. Adaugă puțină apă și las-o să fiarbă. De fiecare dată atunci când apa scade trebuie să ai grijă să adaugi alta și să tot amesteci. păstrează focul mic.
Pune după gust ingrediente: cimbru, sare piper, foi de dafin. Când scade apa iar carnea devine ușor maronie, toarnă vinul. Când este aproape gata, pune și usturoiul tocat. și oprește focul după aprroximativ cinci- zece minute.
În unele cazuri în tochitura moldoveneasă se pun organe din porc sau cârnăciori. Dacă vrei să le adaugi, fă-o după ce a dat friptura în primul clocot. Dacă folosești un kilogram de carne, pune aproximativ trei sute de grame de cârnăciori sau organe taiate în cuburi.
Tochitura se mănâncă de obicei cu mămăligă și cu ouă făcute ochiuri. Lafel de important este și modul în care aranjăm farfuriile. Așadar, pune pe o farfurie mare mămăliga în mijloc, peste ea pune ochiul dat cu brânză rasă, iar în jurul mămăligii pune tochitura.

Dacia Duster a ajuns al cincilea cel mai vândut SUV în Germania, în timp ce Dacia Sandero este al șaselea cel mai vândut model subcompact.
Dacia Duster a înregistrat în luna mai o creștere de 30 de procente față de anul trecut, reușind, cu 2.238 unități înmatriculate, o performanță remarcabilă: clasarea pe poziția 5 în segmentul SUV. A depășit astfel la vânzări Audi Q2, Opel Mokka, Hyundai Tucson și rivalul românesc Ford EcoSport. informează profit.ro.
Celălalt model de succes al Dacia , Sandero, cumpărat de nemți îndeosebi în configurația Stepway, a fost al șaselea cel mai vândut model de clasă B, cu 2.638 unități, în pofida faptului că a înregistrat o ușoară scădere de sub 1 punct procentual. 
În total, Dacia a vândut 7.515 autoturisme în Germania, în luna mai, cu o creștere în comparație cu mai 2017 de 10,8%. Evoluția celor două modele vine în contextul în care piața din Germania a scăzut brusc, cu aproape 6 procente, mai precizează profit.ro.

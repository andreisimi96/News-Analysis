Îndrăgitul cântăreţ Paul Surugiu , cunoscut publicului larg drept Fuego , a postat un mesaj emoţionant despre relaţia trainică de prietenie pe care o are cu Teo Trandafir . Artistul a dezvăluit că a fost cucerit iremediabil de umorul şi de inteligenţa vedetei tv.
"Cândva, timid, in urma cu mulți ani, am cunoscut-o și am rămas iremediabil cucerit de umorul și inteligenta sa! Teo Trandafir a revoluționat televiziunea din România, fără complexe a făcut succes și ne-a ajutat pe mulți dintre noi! Peste ani ne-am reîntâlnit și am înnodat o prietenie frumoasa, durabilă, pe care o pretuiesc enorm!
Teo e veselie, spontaneitate, e o lectie de viata, un moderator excepțional și un camarad de nădejde! Mi-a fost alături la cele doua vernisaje din Bucuresti și ori de câte ori ajung la ea in emisiune e o încântare, fiind tipul acela de OM, cu majuscule duble, pe care eu îl respect nespus!
Sa-mi trăiești mult și măreț, sa te iubească fericirea și sa-ți stea aproape, cu noi, prietenii și cu el, publicul roman, a cărui simbol ești!
LA MULȚI ANI, DOAMNA TEO!", a scris cântăreţul pe Facebook.

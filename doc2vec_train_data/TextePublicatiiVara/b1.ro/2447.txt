Traian Stoiţă, consilierul senatorului PSD Nicolae Avram, a folosit un limbaj vulgar într-o discuţie privată cu o femeie. Cei doi s-au certat după declarațiile preşedintelui Klaus Iohannis despre decizia CCR privind revocarea lui Kovesi.
Pe pagina publicaţiei locale Tribuna, a fost postat un articol cu titlul ”Iohannis: ” PSD încearcă să amputeze puterile preşedintelui””. 
”Care puteri mă handicapatule?”, a comentat Stoiţă, care se prezintă ca fiind membru PSD şi consilier în Senatul României. Adevărul precizează că Stoiţă mai este absolvent de Teologie, interpret de muzică populară și fost profesor de şcoală gimnazială şi de terapie muzicală
Alina a lăsat și ea un comentariu: ”Aşa ai învăţat la teologie? Acum ştiu de ce sunt o grămadă de preoţi ruşinea lumii. Din cauza voastră am renunţat să frecventez biserica ortodoxă. Suge ciolanu’ în continuare“.   
Comentariul l-a scos din sărite pe Traian Stoiţă, care a mutat discuția în privat, folosind un limbaj suburban. 
Stoiţă şi-a recunoscut greşeala într-o postare publică: ”Nu am putut să tac în continuare şi să înghit mizeriile servite de cei care vor să fie în trend, în anumite comentarii. Dar nu pun vina în cârca nimănui. Momentele de slăbiciune mi le asum! Am discutat ulterior cu doamna, calmi fiind şi am înţeles că e cam de vârsta mamei mele. Nu m-am putut simţi deloc mândru de întâmplare - deşi dânsa a provocat totul - şi mi-am arătat regretul”. De asemenea, a recunoscut că ”implicarea numelui Bisericii” în această dispută l-a iritat cel mai tare.
Stoiţă a mai precizat că e mândru că e membru PSD .

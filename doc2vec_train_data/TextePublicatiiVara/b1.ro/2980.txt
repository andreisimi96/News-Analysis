Un preot din București este acuzat că a furat o bicicletă, pe care a încuiat-o apoi în biserică.
De asemenea, acesta ar fi returnat-o abia după ce a fost adusă în discuție poliția.
Astfel, proprietarul indignat al acesteia a povestit toată întâmplarea pe Facebook.
„Ne va fi foarte greu să implementăm sistemul asta când și preoții ne fură biciclete. Recuperata 0997 din biserica Sfinții arhangheli Mihail și Gavril, era în biserica încuiată, iar preotul îmi spunea la telefon că nu e nici o bicicletă înăuntru…. Pe aleea Covasna la capătul Pantelimonului…. A dat-o la întors, că a băgat-o un îngrijitor, că nu știa ce era cu ea, dar inițial a zis că nu se află nici o bicicletă acolo. Și nu a recunoscut nici în ruptul capului. După care i-am zis că dacă nu o recuperez eu, vine poliția cu dosar penal pentru furt, și tot o iau, și de-abia atunci și-a «amintit» că «a băgat-o cineva înăuntru»”, a scris, pe Facebook, Andrei Botescu.

O femeie de 46 de ani din Tulcea a intrat într-o clasă şi a lovit cu băţul un elev în vârstă de 16 ani şi o profesoară. Ea a reacționat astfel după ce fiica sa i-a povestit că a avut un conflict cu respectivul elev, coleg de clasă. Acum este cercetată de polițiștii tulceni, informează news.ro.
Miercuri după-amiază a avut loc un conflict între o fată în vârstă de 15 ani şi un băiat de 16 ani, ambii elevi în aceeaşi clasă la şcoala generală numărul 11 “Ioan Neniţescu”, din municipiul Tulcea . Fata i-a povestit mamei la telefon cele întâmplate, iar aceasta a venit la şcoală să-şi facă dreptate. 
A reușit să treacă de paznicul unității, a intrat în clasă și s-a dus glonț la băiat, pentru a-l lovi cu un băț. Profesoara a intervenit între ea și băiat, pentru a-l apăra pe acesta din urmă, dar a fost la rândul ei lovită. 
Conflcitul a fost auzit de o profesoară care ținea cursurile într-o clasă apropiată. Ea a sunat la 112, iar conflctul a fost aplanat abia după intervenția jandarmilor.
În urma agresiunii, profesoara şi elevul respectiv nu au suferit răni.
Femeia s-a ales cu dosar penal pentru loviri şi alte violenţe. 

Liviu Dragnea este criticat în termeni duri în presa elvețiană chiar în ziua în care se află în vizită la Berna, în calitate de președinte al Camerei Deputaților. 
Jurnaliștii de la Neue Zurcher Zeitung (NZZ), cea mai importantă publicație din Elveția, îl numec pe Dragnea ”sforar” și ”baron”, explicând că ”în mod puțin măgulitor baroni sunt numiți acei politicieni care simoblizează amestecul năsănătos dintre politică, putere și afaceri”. 
Nu este trecut cu vederea nici faptul că liderul PSD se află în Elveția chiar în ziua în care magistrații erau așteptați să anunțe sentința în dosarul de corpuție în care este judecat. 
”Exact în ziua când la București se așteaptă o decizie împotriva oaspetelui oficial”, notează NZZ, care amintește că Dragnea a ajuns la Berna în urma invitației președintelui Consiliului Național, Dominique de Buman. 
Referiri deloc apreciative la adresa liderului PSD apar și în publicația publicația Republik. 
Sub titlul ”Sosirea masculului alfa”, jurnaliștii elvețieni notează că ” Liviu Dragnea este bărbatul puternic al politicii românești. Social democratul condamnat cu suspendare și acuzat în mai multe dosare de corupție vrea să castreze justiția (s-o golească de conținut) și jignește/umilește mass media independentă. Azi sosește în Elveția la invitația președintelui Consiliului Național”.
Totodată, publicația prezintă, pe larg, detaliile procesului în care este implicat liderul PSD, precum și date despre afacerea Tel Drum. 

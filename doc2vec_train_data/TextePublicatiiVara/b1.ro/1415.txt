Inspectorii ANAF au publicat lista neagră a datornicilor din România precum solicitate ministrul de Finanţe, Eugen Teodorovici.
Peste 11.000 de persoane fizice, cu datorii de peste 14 miliarde lei în total, la 31 martie, ar urma să primească decizii de impunere de la ANAF .
VEZI AICI LISTA DATORNICILOR
Conform ministrului Teodorovici aceste decizii de impunere vor fi transmise până la finalul anului.
Teodorovici a precizat că recuperarea acestor sume face parte din soluţiile găsite pentru menţinerea deficitului bugetar sub 3% în 2018.
În general, datoriile înregistrate provin din obligaţii restante la bugetul de stat, la bugetul asigurărilor sociale de stat, la bugetul asigurărilor pentru şomaj şi la cel al asigurărilor de sănătate. 
Cu alte cuvinte, persoane care au cumulate datorii din impozitul pe venit, pensii, şomaj şi sănătate. Potrivit legislaţiei anterioare anului 2018, aceste datorii trebuiau plătite de angajator, dacă persoanele fizice nu obţineau venituri din profesii liberale, alte activităţi independente sau chirii. 
Lista publicată de ANAF priveşte doar datoriile persoanelor fizice care sunt mai mari de 15.000 de lei, cumulate în ultimii cinci ani.

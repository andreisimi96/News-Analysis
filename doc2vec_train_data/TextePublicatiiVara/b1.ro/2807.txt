Un autocar cu 50 de pensionari la bord s-a răsturnat, luni, în Polonia .
Accidentul a avut loc la Konstantynowo, imediat după ora locală 7.00 (8.00, ora României), pe un drum către oraşele Gdansk şi Sopot, la Marea Baltică.
Persoanele aflate în autovehicul se îndreptau spre o staţiune de pe litoral, când autocarul a ieşit de pe carosabil şi a căzut într-un şanţ.
În urma accidentului, două femei de 65 de ani au murit, iar alte 27 de persoane au fost rănite.
Răniţii au fost preluaţi cu elicoptere şi ambulanţe şi au fost internaţi la spitale din regiune.

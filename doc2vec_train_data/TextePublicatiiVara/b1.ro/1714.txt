Un român aflat în Germania a fost arestat într-o benzinărie, după ce a pus în rezervor benzină, în loc de motorină, stația unde a alimentat fiind, joi seară, complet închisă şi izolată.
Românul a mers la o benzinărie din Dusseldorf joi la ora 15:00, la volanul unui Opel Movano şi a făcut plinul. Când rezervorul dubei a fost full, şoferul de 30 de ani a realizat că îl umpluse cu benzină, în  loc de motorină.
A condus duba într-o curte din spatele benzinăriei şi acolo a scos furtunul de alimentare a motorului şi a lăsat să se scurgă într-un şanţ toată benzina din rezervor, angajaţii staţiei de alimentare observând ce se întâmplă. Aceștia şi au alertat imediat poliţia, scrie observator.tv.
Pompierii au înconjurat zona, au securizat-o şi izolat-o, iar poliţia l-a reţinut pe vinovat. Acesta a fost prezentat în faţa unui procuror, fiind acuzat de infracţiune de natură ecologică, iar după câteva ore de audieri, el a fost eliberat în schimbul unei cauţiuni.
Bărbatul va fi judecat în stare de libertate.

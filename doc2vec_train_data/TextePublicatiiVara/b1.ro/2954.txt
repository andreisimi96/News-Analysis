Situație extrem de tensionată, miercuri, în Parlament , unde mai mulți protestatari #Rezist au scandat mesaje antiguvernamentale în timp ce premierul Viorica Dăncilă susținea un discurs în plen. 
Aleșii puterii s-au arătat extrem de deranjați de cei care îi contestau pe holurile Parlament ului. Astfel că politicienii au lăsat de-o parte diplomația și au lansat replici dure la adresa protestatarilor. 
“Încă nu i-au luat pe ăştia de aici?”, a spus Carmen Dan la ieşirea din sala de plen, potrivit news.ro.
La rândul său, secretarul general al PSD, Marian Neacşu, a spus, la intrarea în biroul lui Liviu Dragnea că ”în orice ţară civilizată ar trebui să vină să îi ia cu dubele”. 
Foarte iritat s-a arătat și liderul PSD care a refuzat să răspundă la întrebările jurnaliștilor legate de protest. 
”Tu ţi-ai făcut datoria, ai întrebat, e OK în redacţie”, i-a spus Dragnea unei jurnaliste. 
Pe de altă parte, ministrul de Externe, Teodor Meleșcanu, s-a oprit să vorbească cu cei care protestau, dar a aruncat și el o replică acidă la adresa acestora.
Întrebat dacă este vinovat de împiedicarea oamenilor să voteze în diaspora la alegerile prezidenţiale din 2014, Meleșcanu a răspuns: ”Eu sunt de vină şi pentru Războiul de independenţă”.

De luni, crestinii intra intr-unul din cele mai insemnate posturi, atat sufletesti, cat si trupesti de peste an.
Din aceasta zi incepe postul Sfintilor Apostoli Petru si Pavel, post care este cunoscut in popor sub denumirea de postul Sampetrului.
Aceasta perioada nu are o data fixa si a fost randuita de Biserica Ortodoxa in cinstea celor doi apostoli si in amintirea obiceiului lor de a posti inainte de a intreprinde acte mai importante.
Marea sarbatoare a Sfintilor Apostoli Petru si Pavel este tinuta pe 29 iunie.
Postul Sfintilor Apostoli Petru si Pavel nu are o durata fixa, pentru ca inceputul lui este in functie de data variabila a Invierii Domnului. Acest post incepe intotdeauna in lunea dupa Duminica Tuturor Sfintilor, prima duminica dupa Rusalii, cea a Pogorarii Sfantului Duh.

Foto: Inquam Photos Politică
Premierul Viorica Dăncilă a avut o întrevedere cu preşedintele Estoniei, Kersti Kaljulaid, în cadrul vizitei oficiale la Tallinn. Așa cum ne-au obișnuit în ultima vreme, angajații Guvern ului au publicat imagini fără sonor, disperați, probabil, să acopere o altă gafă a social-democratei.
Dintr-un comunicat al Guvern ului aflăm că: “Premierul Viorica Dăncilă a precizat că există potenţial pentru întărirea schimburilor economice bilaterale şi a prezentat concluziile la care s-a ajuns, pe această temă, în urma discuţiilor cu omologul eston Juri Ratas. Şeful Executivului român a subliniat, în context, importanta creşterii conectivităţii între cele două economii printr-o mai bună cunoaştere reciprocă, dezvoltarea infrastructurii şi a legăturilor de transport. A adăugat faptul că inaugurarea zborului direct între Tallinn şi Constanţa, operat începând cu luna iunie a acestui an de compania estonă Nordica, este o oportunitate în acest sens”.
De asemenea, în cadrul întrevederii, a avut loc un schimb de puncte de vedere privind evoluţiile de securitate la Marea Neagră, respectiv Marea Baltică, precum şi referitoare la aşteptările celor două state de la Summit-ul NATO din acest an. 

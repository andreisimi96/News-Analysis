Foto: juridice.ro Eveniment
Administraţia Prezidenţială a fost implicată într-un scandal, după ce conislierul prezidenţial Simina Tănăsescu a avut o întâlnire cu judecătorul CCR Petre Lăzăroiu în care ar fi făcut presiuni asupra acestuia căruia i-ar fi spus că "are o misiune ingrată", de a-i vorbi despre revocarea sa de la CCR, în acest sens fiind depusă o sesizare a unui ONG la Preşedinţie. 
Administraţia Prezidenţială a reacţionat în urma acestor informaţii, afirmând, într-un comunicat oficial, că Simona Tănăsescu nu a reprezentat instituţia la aceste discuţii, mai mult, consilierul fiind trecut în concediu de odihnă.
“Sper să nu mi-o luaţi în nume de rău, dar ce a fost declarat, s-a declarat în comunicat. Chiar nu am nimic în plus de adăugat”, a declarat Simina Tănăsescu, consilier prezidenţial, pentru Mediafax.
În urma acestui scandal, Simona Tănăsescu a mai fost acuzată de Tăriceanu că în 2015 ar fi făcut presiuni şi asupra membrilor Comisiei de Revizuire a Constituţie.
"Nu confirm nimic, nici că a fost, nici că nu a fost. Chiar nu intră în discuţia aceasta. În această discuţie (întâlnirea cu judecătorul CCR, Petre Lăzăroiu – n.r.), comunicatul Administraţiei Prezidenţiale e mai mult decât clar, în opinia mea. Ori alte speculaţii nu fac obiectul discuţiei acesteia",a mai spus Simina Tănăsescu.
Mai jos, redăm comunicatul Administraţiei Prezidenţiale, ca urmare a scandalul privind presiunile pe care le-ar fi exercitat Simina Tănăsescu asupra judecătorului CCR.
"Consilierul prezidenţial doamna Simina Tănăsescu s-a întâlnit joi, 14 iunie a.c., cu judecătorul Petre Lăzăroiu la sediul Facultăţii de Drept a Universităţii Bucureşti pentru a-i înmâna acestuia două cărţi de specialitate pe zona dreptului financiar. Menţionăm că în aceste zile consilierul prezidenţial Simina Tănăsescu se află în concediu de odihnă tocmai pentru că desfăşoară activităţi didactice. În acest context, a avut loc o discuţie pur teoretică pe marginea solicitării asociaţiei civice VeDem Just, o discuţie tehnică, între doi profesionişti de drept constituţional, care nu a implicat în niciun fel instituţia Preşedintelui României. Drept urmare, sunt complet neadevărate şi nefondate orice fel de speculaţii sau insinuări cu privire la eventuale presiuni exercitate asupra judecătorului Petre Lăzăroiu", se arata în pozitia Administraţiei Prezidenţiale.

Foto: cancan.ro Eveniment
Medicul orădean Dan Stamatiu , cel care şi-a împuşcat în cap fosta amantă, de faţă cu copiii acesteia, pare să nu se adapteze la viaţa din spatele gratiilor.
Potrivit unei surse din Penitenciarul Satu Mare , acolo unde doctorul-asasin își ispășește pedeapsa, Dan Stamatiu a ajuns un deţinut-problemă, scoţându-le peri albi gardienilor şi conducerii închisorii.
Acesta a fost sancționat în nenumărate rânduri de conducerea Penitenciarului pentru nerespectarea regulamentului de ordine interioară, iar de fiecare dată deținutul a contestat în instanță pedepsele primite, scrie cancan.ro. 
"E unul dintre cei mai dificili deținuți, a scos peri albi atât gardienilor, cât și conducerii. E un deținut-problemă, a făcut numai probleme în închisoare", a declarat sursa din cadrul penitenciarului.
Dan Stamatiu a ajuns celebru, după ce, în septembrie 2016, și-a împușcat fosta amantă în cap. În plus, Stamatiu a tras și spre soțul femeii, rănindu-l în zona capului. 
Doctorul era stabilit în Ungaria, de mai bine de 28 de ani, unde a avut o aventură cu mama a doi gemeni. 
Procurorii maghiari au susținut că femeia s-a întors la familia ei, ceea ce l-a determinat pe medic să cumpere un pistol de pe piaţa neagră şi să meargă apoi la locuinţa familiei fostei sale iubite. De la geamul bucătăriei, Stamatiu a tras cu sânge rece asupra celor doi soți, care erau la masă împreună cu copiii lor, în vârstă de șapte ani. 
Femeia a murit pe loc, în timp ce soțul acesteia a fost transportat la spital în stare gravă, ulterior decedând. 
Martorii tragediei au relatat că unul dintre cei doi copii a fugit pe stradă, plin de sânge, și a strigat după ajutorul vecinilor.

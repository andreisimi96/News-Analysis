Klaus Iohannis a afirmat marţi că nu va lua o decizie privind revocarea Laurei Codruţa Kovesi doar după ce va primi motivarea Curţii Constituţionale pe care o va citi până o înţelegere.
"Nu o să comentez această parte fiindcă aştept motivarea Curţii pe care o vom citi până o înţelegem sau până putem înţelege ceva din ea, după care voi comunica ce trebuie făcut sau ce trebuie să fac", a afirmat Klaus Iohannis .
Preşedintele a subliniat că o chestiune foarte importantă care trebuie reglementată după decizia CCR este ca procurorii să îşi păstreze independenţa faţă de politic.
"Această decizie a Curţii aparent vorbeşte doar despre o chestiune foarte concretă, de revocare sau nerevocare a procurorului şef DNA, dar sunt mai multe teme care apar, care sunt readuse în discuţie şi care merită discutată.
De exemplu, statutul procurorilor. Eu sunt convins şi voi acţiona în consencinţă ca procurorii să fie independenţi. În niciunul caz nu trebuie să fie controlaţi politic, nu pot fi în subordinea unui politician fie el şi ministru. În consencinţă, orice am face noi în România ca stat trebuie să asigure independenţa procurorilor pentru a garanta o justiţie independentă.
În Constituţie avem un articol care spune că procurorii trebuie să acţioneze sub autoritatea ministrului. Eu înţeleg ca ministrul are sau ar trebui să aiba o autoritate în domeniu şi să foloseasca această autoritate pentru a apăra independenţa procurorilor, pentru a îi apară în dezbaterea publică.
Autoritatea ministrului ar trebui să fie orientată spre înlesnirea muncii, în niciunul caz autoritatea ministrului din articolului din Constituţie nu înseamnă ca procurorii sunt în subordinea ministrului, orice şi orice ar spune nu îi poate plasa în subordinea unui politician.
Eu iau în calcul să respect statul de drept, să îl intăresc şi să am grijă să rămâna procurorii independenţei cu respectarea desigur a Constituţiei", a declarat Klaus Iohannis .

Europarlamentarul Maria Grapini a criticat poziţia exprimată de premierului Olandei, Mark Rutte, privind aderarea României la Spaţiul Schengen, exprimată în Parlamentul European.
"Zi grea nu pentru că a fost 13 (iunie - n.r.) ci pentru că din păcate trebuie să luptăm pentru drepturile ce ni se cuvin de drept! M-a enervat prim-ministrul Olandei mai rău ca Macron! Cu tupeu a răspuns la ce-a vrut şi cum a vrut la întrebările primite azi în Parlament! Legat de primirea României şi Bulgariei în Schengen a răspuns sec: cât este MCV-ul el nu va vota! Dar regulamentul Schengen, valabil pentru toate statele membre, deci şi pentru noi, nu prevede această condiţionalitate! Cer Preşedintelui României la Consiliul viitor să ridice această problemă! O va face sau trebuie să se mai gândească? Trebuie să avem reprezentanţi ai statului care reprezintă interesele României şi se luptă (diplomatic desigur) pentru ele! Vă doresc noapte bună şi mă iertaţi că mi-am descărcat oful!", a declarat Grapini pe Facebook.
Deputatul european a afirmat că România îndeplineşte de şapte ani condiţiile din regulamentul Schengen şi este incorectă decizia de neacceptare.
"Domnul Iohannis are votul în mână, în Consiliu. Trebuie să-l folosească!", a subliniat Maria Grapini.

Președintele Klaus Iohannis  a declarat că nu acuză Curtea Constituțională de acțiune la comandă politică. Totuși, nu poate să nu remarce faptul că CCR acționează în aceeași linie cu  PSD , anume aceea de a-i amputa lui din puteri. 
”Nu, n-aș face așa ceva, pentru că nu cred că este cazul. Constat că este o coincidență, care de data aceasta ridică foarte multe întrebări. CCR acum a dat o decizie, dar demersul de amputare a atribuțiilor președintelui este unul clar al PSD -ului și nu este de ieri, este pornit de mai de mult.
PSD -ul, pentru că nu reușește de atâția ani să dea președintele României, s-au gândit că mai bine taie din atribuțiile președintelui. Eu le spun clar că nu este o soluție”, a declarat Iohannis.

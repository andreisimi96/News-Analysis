Un tânăr din Reghin, în vârstă de 19 ani, s-a înecat în Dunăre, în localitatea Cetate, județul Dolj .
Băiatul a ajuns în cursul zilei de miercuri în localitatea doljeană a vinde cherestea, iar, după ce și-a vândut marfa, tânărul și alte trei persoane care îl însoțeau au parcat vehiculul golit de marfă pe marginea Dunării.
„Au servit masa și apoi el a intrat în apă pentru a se scălda. Nu a mai ieșit la mal”, a declarat purtătorul de cuvânt al Inspectoratului de Poliție Județean Dolj Cosmin Grădinaru.
Pentru a-l căuta pe tânăr, la fața locului s-au deplasat echipaje ale Inspectoratului pentru Situații de Urgență Oltenia cu bărci pneumatice și o echipă de scafandri din județul Mehedinți, scrie libertatea.ro.
Citeşte mai multe despre:   Dolj

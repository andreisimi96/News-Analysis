Foto: Inquam Photos / Octav Ganea Politică
Primarii PNL din comunele Slătioara şi Voineasa , judeţul Olt , au fost excluşi de conducerea partidului după ce au participat la mitingul de sâmbătă al PSD din Bucureşti.
Edilii se declară surprinşi de această decizie, deşi Savu Ungureanu, primarul din Slătioara, anunţase deja că vrea să treacă la social-democraţi. 
Celălat primar a fost suprins în mijlocul simpatizaţilor de la mitingul PSD , însă el nu recunoaşte că a fost la manifestaţia respectivă, relatează digi24.ro. "Eu? Nu am fost… Şi dacă vă spun că am fost care e problema?", spune Liviu Anuţa, primarul din Voineasa .
Conducerea PNL susţine că cei doi edili au trădat partidul.
"Nu putem tolera ca doi primari aleşi pe listele Partidului Naţional Liberal să participe la un miting organizat de PSD . Nu putem accepta ca nişte primari să meargă la un congres PSD şi să-l aplaude pe Dragnea", explică Liviu Voiculescu, președinte PNL Olt .
"Motivele care au stat la baza excluderii sunt: participarea la congresul PSD , participarea la întâlnirile cu primarii la sediul PSD , participarea la mitingul organizat de PSD şi, nu în ultimul rând, lipsa de la activităţile politice ale PNL , filiala Olt . Menţionăm că nu s-a luat aceeaşi decizie în cazul consilierilor locali din cele două localităţi", se arată într-un comunicat remis de PNL Olt .

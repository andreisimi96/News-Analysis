Un accident rutier soldat cu patru răniți a avut loc sâmbătă seară, pe DN 2, la ieșirea din Râmnicu Sărat către Focșani.
Șoferul unui Volvo a făcut o depășire pe linia continuă moment în care și șoferul unui TIR care transporta cereale a vrut să vireze spre stânga, încălcând marcajul longitudinal pentru a intra pe un drum lateral.
Astfel, șoferul autoturismului nu a mai putut evita impactul, intrând în lateralul camionului, scrie Observator.tv.
În accident, trei persoane din Volvo și șoferul TIR-ului au fost răniți.

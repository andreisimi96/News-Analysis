Președintele Klaus Iohannis a criticat din nou Guvernul pe tema Pilonului II de pensii, în contextul în care ministrul Muncii Lia Olguța Vasilescu a anunțat că acesta va deveni opţional. 
”Este o evoluție foarte proastă. Cu siguranță va produce multa îngrijorare, în special la angajații mai tineri, care contribuie la Pilonul II. Oamenii își pun speranțele în această administrare privată pentru că au o alternativă la pensia de stat. 
Faptul că PSD recunoaște că vrea să transforme Pilonul II este o veste foarte proastă. Aș putea să spun ca este sfârșitul pentru Pilonul II, pentru că vor găsi fel și fel de metode pentru a convinge oamenii să nu mai controbuie la Pilonul II”, a declarat Iohannis. 
Șeful statului le-a reproșat celor din Guvern că nu vin cu argumente clare prin care să explice de ce vor să facă schimbări la Pilonul II de pensii. 
”Este ciudată această evoluție pentru că transformarea Pilonul II în pilon opțional este o decizie extrem de importantă, politic vorbind. Ar fi trebuit să știe oamenii înainte de alegeri că PSD are aceasta intenție. Nu este suficient ca PSD să declare că vor să transfeorme Pilonul II. Este nevoie de clarificări și o argumentarție clară. Cred că este obligație PSD să vină cu clarificări în acest sens. 

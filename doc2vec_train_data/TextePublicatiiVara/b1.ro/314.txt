Foto: GSP.RO Politică
Celebrul serial House of Cards care prezintă jocurile de culise de pe o scenă politică fictivă din Statele Unite în care cuplul Frank şi Claire Underwood ajung pe rând la vârful puterii de la Washington ar putea căpăta propria versiune de România.
Elena Udrea a afirmat într-un interviu pentru GSP că a avut o propunere de la Netflix să facă un serial, iar dacă ar fi acceptat ar fi devenit milionară.
"Am avut, am o propunere de la Netflix. Să fac un serial", a susţinut Elena Udrea . "Am primit propunerea când eram în România, dar acum li se pare și mai interesant că sunt aici", a adăugat ea.  
Întrebată dacă până la urmă se face documentarul, Udrea a răspuns: "Da, da, dacă se finalizează discuţiile. A venit o doamnă la mine de la Londra să discute. Mi s-a părut foarte interesant."
Această ideea i-a plăcut şi fostului preşedinte Traian Băsescu. Întrebat despre un serial Netflix cu fosta sa colaboratoare, Băsescu a afirmat că "va fi de mare succes".

Chiar dacă modelul de top ar putea avea un preț ce se învârte în jurul  prețului de 1.000 de dolari, este posibil ca Apple să vândă, în 2018, versiuni mai ieftine.
Analistul, Ming-Chi Kuo, cel care este responsabil de cele mai multe informații neoficiale dar confirmate din ultimii ani despre produsele Apple, susține că cea mai ieftină versiune de iPhone de anul acesta ar putea costa 600 de dolari.
Apple va lansa trei smartphone-uri care vor folosi designul de anul trecut al lui iPhone X, potrivit unor surse. Dintre acestea, două vor avea ecrane OLED de 5,8 inch respectiv 6,1 inch, iar unul va avea un ecran LCD de 6,1 inch.
Ming-Chi Kuo consideră că modelul de mijloc, iPhone X, ar urma să coste între 800 și 900 de dolari, varianta high-end, iPhone X Plus, ar trebuie să coste între 900 și 1.000 dolari, iar modelul cu ecran LCD ar urma să fie cel mai ieftin dintre cele trei și să coste între 600 și 700 de dolari, scrie Profit.ro .

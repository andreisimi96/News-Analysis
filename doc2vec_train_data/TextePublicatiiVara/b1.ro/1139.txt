La calcularea pensiilor, un factor determinant este speranța de viață, în România, aceasta fiind, oficial, de 75 de ani la Institutul de Statistică și de 82 de ani la Ministerul Muncii.
Mai mult, conform unui calcul simplu, dintr-un salariu mediu brut obținut într-o viață de muncă, ar trebui să rezulte o pensie medie, ceea ce nu se întâmplă.
Astfel, un român își recuperează, după ce se pensionează, doar jumătate, în varianta optimistă, din banii cu care a cotizat la sistemul de pensii în anii de muncă. La această concluzie a ajuns un pensionar care și-a calculat contribuția în ani și a raportat-o la pensia pe care o are, scrie Libertatea.ro.
Factorii sunt mulți, unele sporuri pentru care s-a plătit contribuţia de asigurări sociale nu au fost luate în calcul la pensie, iar pensionarii susţin că acesta este un abuz din partea statului.
Ministerul Muncii încearcă să rezolve această problemă prin noul proiect de Lege a pensiilor.

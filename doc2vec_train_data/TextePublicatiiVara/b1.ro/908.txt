Scena politică românească a fost zguduită după ce miercuri Curtea Constituţională a admis o sesizare privind un conflict juridică de natură constituţională făcut de preşedintele Klaus Iohannis prin refuzul de răspunde soliticătării făcute de Tudorel Toader privind revocarea şefei DNA.
Curtea Constituţională a cerut ca pentru a soluţiona conflictului preşedintele Klaus Iohannis să emită decret de revocare a Laurei Codruţa Kovesi.
Acum, liderul PSD Alba, Ioan Dârzu a anunţat că va strânge personal semnături pentru suspendare din funcţie a preşedintelui Iohannis în cazul în care acesta nu va curs deciziei Curţii Constituţionale.
"Chiar eu voi strânge semnături pentru suspendarea Președintelui în cazul în care acesta nu va respecta decizia CCR”, anunță deputatul Ioan Dîrzu, într-un comunicat transmis presei. 
" Klaus Iohannis nu are altă variantă decât aceea de a o revoca din funcție pe Laura Codruța Koveși, încă actual procuror-șef DNA”, susține deputatul PSD .
Ioan Dârzu mai susţine că preşedintele Klaus Iohannis mai trebuie suspendat pentru că a încălcat Constituţia prin faptul că încă nu a numit un director al Serviciului de Informaţii Externe, în condiţiile în care SIE se află fără director civil încă din septembrie 2016 când Mihai Răzvan Ungureanu a demisionat.
"Președintele României se mai face vinovat de încălcarea Constituției și pentru că nu a desemnat un candidat pentru funcția de director al Serviciului de Informații Externe de mai bine de 2 ani. Președintele României nu și-a exercitat atribuțiile de desemnare a unui candidat pentru șefia SIE în timp rezonabil punând Parlamentul în imposibilitatea obiectivă de a numi un director civil”, spune Dârzu.
În acest sens, deputatul PSD cere celor două camere ale Parlamentului să sesize un conflict juridic de natură constituţională în această speţă.
„Voi fi primul care strânge semnături pentru suspendarea Președintelui, în cazul în care acesta nu va respecta decizia CCR sau nu va desemna de îndată un director civil la conducerea SIE. Președintele nu este la primul conflict juridic de natură constituțională pierdut, deci putem spune că deja se află într-o stare de recidivă. În prezent, sunt toate motivele de natură constituțională care să atragă suspendarea Președintelui României. Depinde numai de el cum înțelege să-și exercite atribuțiile în cadrul constituțional”, avertizează deputatul, care este liderul organizației PSD Alba.

Preşedintele PNL, Ludovic Orban , pare să ştie când va fi supendat şeful statului.
Orban a afirmat, joi, că are informaţii ''aproape certe'' că liderii coaliţiei de guvernare, Liviu Dragnea şi Călin Popescu-Tăriceanu, vor demara în cursul săptămânii viitoare procedura de demitere a preşedintelui Klaus Iohannis . 
"Clanul Dragnea e pregătit să dea foc ţării. Avem informaţii aproape certe că Dragnea va declanşa procedura de demitere a preşedintelui României în cursul săptămânii viitoare şi că este sprijinit în acest demers şi de Tăriceanu şi de acoliţii săi", a declarat Ludovic Orban , potrivit Agerpres. 
Potrivit liderului PNL, obiectivele procedurii de demitere sunt: controlul asupra parchetelor, a serviciilor de informaţii şi promulgarea legilor Justiţiei şi a Codurilor penale.

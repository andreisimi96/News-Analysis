Foto: egyptianstreets.com Externe
Preşedintele american Donald Trump a susținut că are dreptul de a se grația în ancheta privind amestecul Rusiei în alegerile prezidențiale din 2016. Totuși, a mai precizat el, acest lucru nu se va întâmpla deoarece el nu a făcut nimic greșit, iar autoritățile vor vedea acest lucru. 
”Așa cum au arătat numeroși specialiști în drept, am dreptul absolut de a mă GRAȚIA, dar de ce aș face asta când nu am greșit nimic?”, a scris Trump, pe Twitter.
El a mai acuzat din nou că ancheta în acest caz, condusă de procurorul special Robert Mueller, este doar o ”vânătoare de vrăjitoare”.
Recent, New York Times a publicat o scrisoare pe care liderul de la Casa Albă a trimis-o echipei juridice a lui Mueller. În scrisoarea datată 29 ianuarie, avocaţii susţin că Trump nu poate fi citat în justiţie, pus sub acuzare şi nici condamnat pentru obstrucţionarea justiţiei, și asta deoarece Trump are o poziție de șef al instituţiilor de aplicare a legii.

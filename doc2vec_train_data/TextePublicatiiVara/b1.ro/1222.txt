Foto: mitingcujapca.ro Politică
Românii care sunt forțați să participe la mitingul organizat de PSD în București sunt îndemnați să povestească despre acest abuz pe site-ul MitingcuJapca.ro , dechis de grupul civic Geeks for Democracy.
Multe persoane s-au plâns deja că au fost amenințate că vor fi concediate dacă nu vin inclusiv cu membrii familiei la protestul social-democraților. Mai mult, există chiar și profesori care strâng elevii pentru a-i duce la protest.
Iată câteva exemple:
"Profesor la un liceu tehnologic in Slobozia ; se strang elevi pentru a merge la mitingul de sambata. Elevilor li s-a spus ca nu este obligatoriu, dar ar fi bine sa stranga macar 10 persoane din clasa. Elevii stiu ca este vorba despre un miting. Dar atat. Pe langa meseria de profesor ce o practica, doamna detine si functia de consilier la CJI Ialomita, unde de 28 de ani PSD troneaza."
"Angajatii de la Teldrum sunt obligati sa isi ia toata familia si sa vina la miting,daca un singur angajat nu este prezent cu toata familia,a doua zi este dat afara"
Focsani - Comportament abuziv: Marian Oprisan
"Ni s-a spus ca daca nu participam adio ajutor social. Ni s-a spus ca ne da o masa calda si 50 de lei"
Târgu Ocna - Comportament abuziv: Șefa centrului pentru îngrijirea persoanelor cu dizabilități
"Directivele au venit de la DGASPC Bc și vizează mai multi angajați ai direcției. Au fost făcute liste pe care au fost înscriși cel puțin 10-15 salariați ai fiecărei unități din subordine. Dacă cineva îndrăznește să sufle o vorbă despre aceste "obligații" este amenințat voalat cu pierderea locului de muncă."
Zimnicea - Persoana care a comis abuzul: Însăși primarul orașului Zimnicea
"Victima îmi este rudă și este consilier juridic la primăria din Zimnicea. A fost amenințată că dacă nu participă la mitingul de sâmbătă va fi dată afara. A primit termeni limită până azi la 16 să ofere un răspuns. Dacă nu oferă un răspuns până la acea oră va fi considerată împotriva acestui miting și va fi dată afară. O parte din colegii ei vor participa, ea nu dorește, dar nu știe ce poate face."
Sursa: Cătălin Teniță, co-fondatorul Geeks for Democracy / Facebook
Citeşte mai multe despre:   PSD

Automobilele cu motoare diesel sunt încă la mare căutare în România pentru că oferă anumite beneficii precum consumul redus, puterea le turaţie mică şi, de asemenea, pentru că sunt ideale pentru călătoriile pe distanţe mai lungi.
Însă, nu toţi îşi permit să îşi achiziţioneze o maşină nou, aşa că numărul de maşini second hand ce circulă pe şosele ţării atinge cote mari. 
Experţii de la 4tuning.ro au întocmit un mic ghid pentru cei care se pregătesc să achiziţioneze un autoturism diesel second hand astfel încât să nu aibă probleme după.
Un sfat important este ca aceştia să verifice înainte de a achiziţiona modelul dacă acesta nu scoate fum de nicio culoare. Sursa menţionată arată că atât fumul alb cât şi cel negru arată existenţa unor probleme grave şi costisitoare.
O altă problemă apare atunci când autoturismul nu porneşte la rece ar putea arată probleme electrice sau la bujiile incandescente. 
Un alt lucru după care trebuie să se uite şoferii este existenţa de ulei în antigel, acest lucru ar arăta probleme la termoflot, un element prin care circulă uleiul de motor.
Şoferii trebuie să mai verifice dacă maşina nu trage, acest lucru arătând că turbina este praf şi va trebui să se facă o cheltuială serioasă. 
Alte criterii după care trebuie să se uite şoferii sunt dacă martorul de filtre este aprins, dacă e motor ud, dacă motorul se mişcă la pornire şi oprire sau dacă apar vibraţii la plecarea de pe loc.

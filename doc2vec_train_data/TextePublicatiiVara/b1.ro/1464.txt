După un sezon în care a reuşit câştigarea titlului de campionă cu CFR Cluj, Dan Petrecu a ales să nu continue la trupa ardeleană ci să dea un curs unei oferte din China. Iar dacă e să ne uităm la salariul cu care acesta a fost ofertat nu e greu să ne dăm seama de ce.
Cei de Guizhou Hengfeng îi vor oferi lui Petrescu, dacă va reuşi să îi salveze de la retrogradare, salariu plus bonusuri în jurul sumei de 15 milioane de euro, o sumă apropriată de ce primeşte Jose Mourinho la Manchester United.
"Zi de zi am fost în contact cu Dan şi am discutat. El îi amâna zi de zi pe chinezi şi căuta motive să nu meargă, acolo, noi încercam să-l ţinem alături de noi pentru că a fost o perioadă frumoasă, dar chinezii tot plusau. Vă va spune Dan exact condiţiile financiare, dacă va dori. Când le-am aflat, am înţeles exact cum stă treaba şi nu am putut să ne opunem. E ceva puţin ireal pentru orice antrenor. Dacă el reuşeşte să salveze echipa, salariul său se va apropia de cel al lui Mourinho.
Când chinezii au făcut această ultimă ofertă şi Dan ne-a transmis-o, am vorbit cu toţii în club şi am decis că e mai bine să-l lăsăm să meargă şi să profite de această ofertă senzaţională", a declarat Bogdn Mara, directorul sportiv al CFR-ului, conform Digi Sport.
Iniţial, acesta avea o ofertă de salariu de 2,6 milioane de euro pe sezon, dar în urma negocierilor Petrescu a reuşit să îi convingă pe chinezi să îi accepte mai multe clauze.

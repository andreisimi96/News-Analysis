Osteria Francescana, localul din Modena, Italia, deţinut de maestrul bucătar italian Massimo Bottura a fost ales cel mai bun restaurand din lume în 2018.
Publicaţia de profil britanică Restaurant i-a acordat restaurantului acest titlu pentru a doua oară, Osteria Francescana fiind desemnat pentru prima dată cel mai bun restaurant în 2016, informează radiochisinau.md.
De asemenea, locul doi a fost ocupat de restaurantul spaniol El Celler de Can Roca, din Girona, câştigător în 2013 şi 2015, în timp ce podiumul a fost completat de Mirazur, din sudul Franţei.
Anul trecut, acest titlu a fost câştigat de Eleven Madison Park din New York.
Publicaţia Restaurant a lansat acest top în 2002, iar premiile sale au devenit la fel de râvnite în domeniu ca stelele Michelin. Topul este realizat pe baza evaluărilor primite de la peste 1.000 de maeştri bucătari, şefi de restaurante, critici culinari şi alţi reprezentanţi ai industriei, sub protecţia anonimatului.

Un bărbat, în vârstă de 38 de ani, eliberat recent de la Spitalul Clinic de Psihiatrie „Socola” a scos un cuțit și le-a spus copiilor dintr-o stație de autobuz că îi omoară când vrea el.
„Cei patru agenți de politie au efectuat verificări și l-au depistat pe inculpat pe terasa unui magazin. Polițiștii i-au solicitat bărbatului să-i însoțească la sediul Postului de Poliție Miroslava pentru verificări. Petrică Gabriel a refuzat și a început să se manifeste violent verbal și fizic la adresa polițiștilor, de aceea a fost încătușat și dus forțat la sediul de politie. După ce a fost întrebat de către oamenii legii dacă are asupra sa arme albe, iar acesta a negat, i s-a efectuat control corporal, ocazie cu care în buzunarul pantalonilor a fost găsit un cuțit de 23 cm”, se arată în rechizitoriu, scrie Antena3.ro.
În plus, bărbatul a început apoi să spună că se va sinucide, așa că polițiștii au decis să îl ducă la spitalul Socola.
Citeşte mai multe despre:   Iasi

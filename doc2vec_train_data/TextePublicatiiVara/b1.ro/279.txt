Foto: evz.ro Politică
Traian Băsescu susține că fostul lider al PNL Crin Antonescu ar putea să fie o soluție pentru coalizarea tuturor partidelor de dreapta în perspectiva alegerilor europarlamentare și prezidențiale din 2019. 
„Ar putea fi o soluţie ( Crin Antonescu – n.r.), având în vedere încrederea de care se bucură. El a plecat la timp, în plină glorie. A plecat la timp, înainte să se vadă că regele-i gol. Ar putea coaliza toată dreapta”, a declarat Băsescu, luni seară, la TVR, potrivit Agerpres.
Totodată, lideru PMP a declarat că nu s-ar opune ca partidul pe care îl conduce să se aşeze sub „flamura” lui Antonescu, însă a precizat că el, personal, şi-ar „vedea de drum”.
Fostul șef al statului a respins însă categoric varianta ca în fruntea unei coaliții de dreapta să se afle fostul premier Dacian Cioloș.

În contextul în care Guvernul PSD-ALDE vrea să interzică serviciile oferite de firmele de taxi care nu au dispecerat, Victor Ponta o îndeamnă pe Viorica Dăncilă să facă un exercițiu de imaginație, ca să-și dea seama cam ce s-ar întâmpla într-un oraș aglomerat deja precum e Bucureștiul, dacă toți oamenii ar merge la serviciu cu mașinile personale.
Ponta a mai susținut că proprietarii din umbră ai marilor firme de taxi vor să-și elimine competiția, folosind influența politică pe care o au asupra Guvernului.
În opinia liderului PRO România, serviciile precum Uber nu trebuie interzise.
"Fac parte din acest milion de romani care au cont si folosesc Uber / este un mijloc modern de transport urban specific marilor orase - are mari avantaje pentru utilizatori si asigura venituri suplimentare pentru niste oameni care muncesc cinstit /
Doamna Dancila ar trebui sa faca un exercitiu de “imaginatie” despre ce insemna ca de maine in Bucuresti sau Cluj toti cei care merg la munca sau la intalniri in oras sa foloseasca masinile proprii !!! De parca avem drumuri si parcari prea multe!
Sunt de acord ca activitatea acestor platforme moderne poate si trebuie sa fie imbunatatita / dar NU interzisa si NU prin ordonante de urgenta ci prin legi dezabatute in Parlament/ si pentru interesul oamenilor din orasele mari si NU pentru proprietarii din umbra ai marilor firme de taxiuri ( “prietenii” stiu cine ) care vor sa-si elimine competitia folosind influenta politica pe care o au asupra Guvernului!", a scris Victor Ponta , pe Facebook.

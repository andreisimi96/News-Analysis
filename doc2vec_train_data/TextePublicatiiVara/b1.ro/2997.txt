Un câine a murit din cauza căldurii imediat ce stăpânul său l-a scos la plimbarea zilnică.
 Deși era complet sănătos, animalul nu a rezistat insolației cauzate de cele „21 de grade Celsius”, informează ciao.ro.
De asemenea, în ultimele cinci zile, toată țara se află sub caniculă, iar asociația RSPCA a primit 729 de telefoane în legătură cu animale lăsate în căldura.
Astfel, reprezentanții asociației îi avertizează pe stăpâni în legătură cu pericolul la care își supun animalele de companie.
„În această dimineață am fost informați că un câine a murit din cauza căldurii. Inima sa a cedat. A fost scos la plimbare la 9 dimineața, când temperatura locală era de 21 de grade Celsius. Stăpânul a mărturisit că nu și-a dat seama că e prea cald pentru patruped. Câinele era fit și sănătos, era într-o stare bună. Cu toate că am emis avertismente în legătură cu canicula de afară, vedem constant oameni care își scot animalele afară. Câinii sunt duși și până la magazin. Înțelegem că e important să va plimbați câinii, dar nu în temperaturi înalte. Va rugăm să țineți minte că plimbatul câinilor în temperaturi ridicate e periculos. Poate cauza probleme de sănătate ireversibile sau chiar moartea. Nu contează dacă animalul e tânăr sau are blana albă, nu pot suporta temperaturi ridicate. Va rugăm să fiți atenți la nevoile animalelor dvs. de companie!”, este mesajul de avertizare al asociației RSPCA .
Simptomele insolației la câini sunt: crize, o temperatură ridicată a corpului, limba poate deveni neagră sau roșie, poate avea gingii uscate sau lipicioase, vărsături sau diaree cu sânge, iar respirația este grabită și neritmată.
Așadar, se recomandă mutarea animalului într-un loc umbrit și răcoros, apelarea imediată la un veterinar, iar pentru a le răci corpul, trebuie să le dai apă ușor răcită și să îi lași să o bea treptat, nu toată o dată.
Citeşte mai multe despre:   RSPCA

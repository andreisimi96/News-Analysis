Miercuri, de Ziua Națională a Suediei, autoritățile din acea țară, a rechemat 22.000 de rezervişti pentru un exerciţiu inedit, organizat după mai mult de 40 de ani.
Motivul este testarea mobilizării acestei forţe de sprijin a armatei profesionale, pe fondul tensiunilor între Rusia şi Occident.
Manevrele, anunţate marţi şi care angajează 40 de batalioane pe întreg teritoriul suedez, se înscriu într-un efort crescut de remilitarizare, după decenii în care nu s-a prea investit în acest domeniu, dat fiind dezgheţul Est-Vest şi sfârşitul „războiului rece".
Armata speră să vadă prezentându-se la convocare cel puţin jumătate dintre voluntarii pentru misiunile de supraveghere, de apărare şi logistică, majoritar terestre.
Șeful Statului Major suedez, generalul Micael Byden, a declarat că ”misiunea noastră este de a întări apărarea Suediei şi de a îmbunătăţi capacităţile noastre operaţionale (...). Punem acum la încercare lanţul de mobilizare pentru circa o jumătate din organizaţia noastră, ceea ce nu am mai făcut din 1975”.
„Misiunile de apărare şi supraveghere ale rezerviştilor sunt cruciale pentru a permite restului forţelor armate să apere Suedia ", a adăugat Byden.
Citeşte mai multe despre:   Suedia

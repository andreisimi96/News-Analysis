Ela Crăciun a decis ca, pe parcursul sarcinii, să filmeze un jurnal video prin intermediul căruia să dezvăluie ce se întâmplă în viaţa ei în cele cinci luni rămase până la venirea pe lume a celui de-al treilea copil.
În plus, cu această ocazie, intervievează medici şi specialişti din diverse domenii pentru a informa corect publicul referitor la cum este bine şi ce nu este bine a se face în această perioadă.
”Deşi sunt la cea de-a treia sarcină, am încă foarte multe întrebări. Au trecut mulţi ani de la primele două, lumea a evoluat, au apărut noutăţi. În plus, sarcina de acum este diferită de primele, iar eu, recunosc, se întâmplă acum să uit destul de des”, declară Ela Crăciun, potrivit wowbiz.ro .

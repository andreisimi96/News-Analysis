Foto: unica.ro Monden
Coregraful Emil Rengle , în vârstă de 27 de ani, a câștigat sezonul opt al show-ului „Românii au talent”. El prezentat în finală un număr în care a îmbinat dansul energic pe tocuri cu un dans tradițional românesc și a primit cele mai multe voturi din partea publicului, devenind astfel primul dansator care câștigă marele premiu al emisiunii. 
Imediat după încheierea show-ului au apărut însă și voci care au contestat rezultatul, principalele nemulțumiri fiind legate de faptul că Rengle este un coregraf profesionist și care a avut, în trecut, mai multe colaborări cu PRO Tv. 
Într-un articol pe site-ul personal, Cetin Ametcea susține fără rețineri că ”ProTV a dat premiul de la Românii au Talent unui angajat al postului” și prezintă două argumente pentru care cei care susțin că premiul a fost acordat corect nu au dreptate, în opinia sa. 
”1. Tipul a fost coregraf la Vocea României. Coregraf principal, simplu, nu contează, a fost coregraf. Prin urmare, profesionist, deci mieunăturile tâmpite cu Este talentat, nu contează altceva, sunt niște idioțenii. Omul ăla a avut talent, la început. După aceea, a făcut o gălăgie de școli și cursuri, care l-au adus la nivelul unde este în acest moment. El nu mai este talentat demult, este un om pregătit în domeniul său, școlit. Omul acesta, care face coreografii pentru profesioniști, a concurat cu alți oameni care cântă în baie sau fac cub rubik în timpul liber.
Înțelegeți cumva, că e complet absurd ca, la un concurs de talente, să apară un profesionist de genul? Poate la anul, în lipsă de bani, vine Angela Gheorghiu și se bagă în concurs. Cu puțin noroc, o trimite Andi direct în finale. La urma urmei, nu încalcă regulile, NU?
2. Tu, dacă te duci la bancă și vrei să iei un credit, ești verificat și în chiloți ca nu cumva să ai pe cineva angajat acolo. La orice competiție concurs de pe piață, unde cumperi 3 iaurturi și ai șansa de a intra într-o tragere la sorți, în regulament e trecut în mod special că angajații și rudele până la al nu știu câtelea afin nu au voie să participe.
În schimb, într-un concurs de talente de 120 000 de euro, poate participa orice angajat sau fost angajat (asta cu fostul e în discuție, datele oficiale îl dau angajat, doar păsăretul de pe net susține contrariul, așteptăm și ceva oficial), pentru că e foarte talentat, nu-i așa, și este și gay, deci atinge tot ce ne interesează pe noi”, se arată în articolul citat. 
Emil Rengle este recunoascut încă de la 18 ani drept cel mai bun dansator şi coregraf din România. A câștigat campionatul de dans Hip Hop International, a avut apariții în cadrul marilor şcoli de dans internaţionale, precum „Broadway Dance Center New York“, „Pineapple Dance Studio Londra“ sau „Debbie Reynolds Los Angeles“ și și-a perfecționat tehnica alături de coregraful lui Beyonce și cel al lui Kylie Minogue. 
Totodată, Emil Rengle a colaborat cu cei mai în vogă artiști din România, de la Alex Velea, Antonia, Loredana Groza, până la Alexandra Stan şi Inna, iar în 2014, a fost semnat coregraful baletului ProDance, care evoluează în show-ul „Vocea României“.
Un an mai târziu, a urcat pe scenele Untold și Europe Music Awards 2015, unde a evoluat alături de artiști ca Pharell, Ed Sheeran, Macklemore şi Ellie Goulding.
Proaspătul câștigător al premiului de 120.000 de euro de la Românii au talent și al premiului de popularitate de 10.000 de euro, de la aceeași emisiune, a colaborat și la show-uri precum „Dansez pentru tine“, iar în 2017, a participat alături de Dana Budeanu în show-ul „Uite cine dansează“, de la Pro Tv. 
Recent, Emil Rengle a mărturisit, într-un video postat pe canalul său de YouTube, că este bisexual. 
MIL RENGLE - Castigator Finala Sezon 8 - Romanii Au Talent

Liderul nord-coreean Kim Jong-un a ajuns în Singapore , acolo unde va acea loc summit-ul istoric dintre el și președintele american Donald Trump . Trei avioane Air China de la Phenian îl însoțesc pe Kim Jong-un , temerile legate de securitatea acestuia fiind extrem de mari în aceste zile. 
De altfel, liderul din Coreea de Nord, și-a adus în insula Sentosa, unde va avea loc summit-ul, inclusiv toaleta personală, potrivit The Independent. Asta pentru că există temerea că agenții străini ar putea lua mostre din scaunul său pentru a încerca să descoere, prin analizarea acestuia care este cu adevărat starea sa de sănătate.
De la Phenian au fost aduse și mâncarea, vesela și tacâmurile lui Kim Jong-Un, din teamă că acesta ar putea fi otrăvit. 
Liderul nord-coreean a ajuns în Singapore după ce a parcurs un traseu mai lung, via Beijing, ceea ce înseamnă un zbor mai scurt pe deasupra apei, în locul variantei prin Shanghai.
Donald Trump și Kim Jong-un se vor întâlni la hotelul Capella, de pe insula Sentosa din Singapore , marți, la ora 9:00 (ora 4:00, ora României). 
În cadrul întâlnirii istorice, cei doi vor discuta despre denuclearizarea Peninsulei Coreea.

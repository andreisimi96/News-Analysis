Un copil din județul Botoșani, în vârstă de 14 ani, s-a stins din viață după ce a căzut într-un lac de acumulare.
Băiatul venise la pescuit cu un vecin, în comuna Ştiubieni, pe malul lacului de acumulare Negreni. Bărbatul povestește că adolescentul s-a urcat pe o dală de beton, de pe malul lacului, dar a alunecat şi a căzut în apa adâncă de 4 metri.
Pentru a-l salva, 4 persoane au sărit în ajutorul lui, însă eforturile au fost în zadar.
Echipele de intervenţie au venit rapid, iar după jumătate de oră au reuşit să-l scoată pe băiat din apă. Medicii l-au resuscitat aproape o oră, însă adolescentul decedase, potrivit Știrileprotv.ro.
În acest caz, autoritățile au deschis dosar penal de moarte suspectă şi fac cercetări.

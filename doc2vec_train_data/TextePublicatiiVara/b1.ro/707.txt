Curtea Europeană pentru Drepturile Omului ( CEDO ) a condamnat România în dosarul închisorilor secrete ale CIA , ţara noastră fiind găsită de încălcarea drepturilor unui deţinut din acest centru.
Este vorba despre Abd Al Rahim Husseyn Muhammad Al Nashiri, un saudit membru al reţelei teroriste Al Qaeda. 
Acesta a deschis proces la CEDO în care afirmă că a fost supus la tortură şi la orori groaznice în timpul şederii în închisoarea secretă din România.
”Teroristul era dus, zi de zi, într-o cameră unde era foarte frig, după ce setau aerele condiționate la temperatura cea mai de jos. Fiind foarte, foarte frig, ca într-un frigider, nu se putea rezista mai mult de 12 ore în acea cameră. El fiind din Arabia Saudită nu putea suporta frigul, iar anchetatorii au luat în considerare acești factori și i-au folosit eficient. Ei nu stăteau în cameră, veneau doar ca să-l umilească și să-l tortureze, după care plecau în camera de monitorizare. Evident că aceștia erau bine îmbrăcați, echipați precum cineva care urma să intre într-un frigider mare de carne”, se arată în proces, conform Cancan.
Torturile mai groaznice au venit însă după ce acesta a refuzat să mai mănânce intrând în greva foamei.
”Era pus să stea cu capul în jos, aplecat, și urma… o altfel de clismă. I se băga un tub rectal foarte mare prin care îi introduceau ulterior hrană. Practic îl violau cu tubul acela. A avut leziuni ale rectului, ale colonului, hemoroizi cronici și fisuri anale, mai ales din cauza forței excesive folosită de interogatori”, conform sursei menţionate.

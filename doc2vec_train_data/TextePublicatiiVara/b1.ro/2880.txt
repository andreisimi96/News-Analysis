Încă un consilier apropiat al lui Donald Trump părăseşte Casa Albă.
Joe Hagin , care a condus pregătirile pentru întâlnirea de la Singapore dintre președintele SUA și liderul de la Phenian, Kim Jong-Un, va părăsi echipa lui Donald Trump .
Hagin, 62 de ani, care a lucrat sub patru preşedinţi republicani - Ronald Reagan, George H.W.Bush, George W. Bush şi Donald Trump - se va alătura sectorului privat, scrie Agerpres. El este în prezent secretarul general adjunct al Casei Albe.
" Joe Hagin a fost un avantaj imens pentru administrația mea. El a planificat și a executat una din deplasările în străinătate cele mai istorice realizate vreodată de un președinte și a făcut totul perfect. Ne va lipsi", a declarat Donald Trump .
Hagin urmează să demisioneze oficial pe 6 iulie.
El se adaugă unei liste deja foarte lungi de consilieri ai lui Donald Trump care şi-au părăsit funcţiile în ultima perioadă.

Elevii care au note bune la învățătură vor fi premiați cu bani de Primăria Capitalei, au decis consilierii generali în cadrul ședinței CGMB în şedinţa de joi.
Astăzi a fost votat proiectul privind contribuția Mnicipiului București la finanțarea suplimentară, prin acordarea de granturi pentru unitățile de învățământ. Potrivit acestuia, elevii care au note bune la învățătură vor fi premiați cu bani.
Astfel: elevii care au obținut media generală 10 în anul școlar anterior (învățământ gimnazial, liceal sau profesional) vor primi câte 1.000 de lei.
Elevii care au obținut media generală între 9.50-9.99 și nota 10 la purtare în anul școlar anterior (învățământ gimnazial, liceal sau profesional) vor primi câte 400 de lei.
Elevii care au obținut media generală între 8.50- 9.49 în anul școlar anterior (învățământ gimnazial, liceal sau profesional) vor primi câte 300 de lei.
Sumele vor fi acordate sub denumirea de Premiile Primăriei Capitalei pentru merite deosebite, scrie Libertatea . 

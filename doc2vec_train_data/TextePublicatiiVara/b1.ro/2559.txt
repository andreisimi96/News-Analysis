Traian Băsescu a declarat, la congresul extraordinar al PMP , că decizia Curții Constituționale privind revocarea lui Kovesi face din ministrul Justiției un șef al președintelui țării, fapt inacceptabil. 
“Decizia CCR care face din ministrul Justiţiei un şef al preşedintelui este inacceptabilă şi prin legi trebuie să restabilim cheia dublă. Dacă Dăncilă devine mâine ministrul Justiţiei sau fata de la Tineret şi Sport (Ioana Bran –n.r.)? Legislaţia de până acum a stabilit foarte corect acea dublă cheie hulită, dar văd astăzi ce înseamnă să nu ai dublă cheie. Lucrurile pot evalua extrem de rapid şi extrem de grav”, a spus Traian Băsescu.
Acesta a insistat că nu ar trebui ca numirea și revocarea unui procuror să fie decise de un om politic.
În prezența a 2.500 de delegati, formațiunea condusă de Traian Băsescu s-a reunit, sâmbătă, pentru a-și alege o nouă conducere. Traian Băsescu se retrage din fruntea partidului, iar Eugen Tomac candidează cu moţiunea “Partidul Mişcarea Populară – Reîntregim România!”. 

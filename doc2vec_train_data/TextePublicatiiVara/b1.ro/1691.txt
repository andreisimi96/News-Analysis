Maşinile la mâna a doua sunt extrem de populare printre români, având în vedere preţul lor mai mic, iar românii apelează la cele diesel pentru că oferă un consum redus, putere la turație mică și sunt ideale pentru călătoriile lungi.
Când vrem o mașină diesel, evident, trebuie să facem două lucruri: să o verificăm și să facem un test-drive cu ea.
Sunt însă unele probleme semnalate care trebuie luate în calcul, iar dacă acestea sunt prezente la testul mașinii, cel mai bine este să nu fie cumpărată.
Astfel, dacă mașina scoate fum, nu pornește la rece, dacă este ulei în antigel, dacă nu trage sau martorul filtru particule este aprins, recomandat este ca mașina să nu fie cumpărată.
De asemenea, nu este bine sa achiziționați mașina dacă motorul este ud, dacă se mișcă motorul la pornire și la oprire sau se simt vibrații la plecarea de pe loc, scrie 4tuning.ro.

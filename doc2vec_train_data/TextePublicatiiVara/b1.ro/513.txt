Reprezentanţii Ministerului Afacerilor Interne au pregătit de Ziua Porţilor Deschise pentru Copii, organizată joi, tehnică din dotarea poliţiştilor, două elicoptere şi multe surprize.
Evenimentul are loc între orele 8:00 şi 13:00, la sediul instituţiei.
"Pe durata de desfăşurare a evenimentului pot fi vizitate spaţii cu importanţă simbolică sau istorică din sediul central al MAI , precum Sala de Marmură, sala destinată conferinţelor de presă, balconul clădirii, holul central ş.a. De asemenea, în perimetrul exterior va fi expusă tehnica din dotarea poliţiştilor, pompierilor, jandarmilor şi poliţiştilor, precum şi două elicoptere. În plus, au fost pregătite mai multe surprize", au transmis reprezentanții MAI .
Brigada Rutieră a Capitalei a declarat că traficul rutier va fi restricţionat joi, între orele 5,00 - 15,00, pe strada Academiei, între străzile Dem I. Dobrescu şi Ion Câmpineanu, având în vedere organizarea evenimentului "Zilei Porţilor Deschise pentru Copii", scrie Știripesurse.ro.
Citeşte mai multe despre:   MAI

Banat. Pentru 17 - 24 iunie, sunt estimate temperaturi din nou în creștere, ce vor caracteriza o vreme călduroasă în mare parte din interval, cu medii ale maximelor de 29-31 de grade și cu probabilitatea ca în zilele de 21 și 22 iunie să se atingă valori chiar mai ridicate. Probabilitatea de ploaie va fi relativ mare în perioada 17 - 24  iunie, când se vor înregistra cantități de apă mai importante. Vor fi în general manifestări de instabilitate atmosferică, astfel că ploile vor fi însoțite de descărcări electrice, intensificări ale vântului și izolat de grindină.
Crişana. Pentru perioada 17 - 24 iunie, sunt estimate temperaturi din nou în creștere, ce vor caracteriza o vreme în general călduroasă, cu medii ale maximelor de 29-31 de grade și cu probabilitatea ca în zilele de 21 și 22 iunie să se atingă valori chiar mai ridicate. Probabilitatea de ploaie va fi relativ mare în perioada 17-19 iunie, când se vor înregistra local cantități de apă mai importante. Vor fi în general manifestări de instabilitate atmosferică, astfel că ploile vor fi însoțite de descărcări electrice, intensificări ale vântului și izolat de grindină. Pentru cea de-a doua săptămână a intervalului de referință se menține probabilitatea pentru averse în orele după-amiezelor.
Transilvania. În perioada 17 - 24 iunie, sunt estimate temperaturi din nou în creștere, ce vor caracteriza o vreme local călduroasă în mare parte din interval, cu medii ale maximelor de 27-30 de grade și cu probabilitatea ca în zilele de 21 și 22 iunie să se atingă valori chiar mai ridicate. Probabilitatea de ploaie va fi relativ mare în perioada 17.20 iunie, când se vor înregistra cantități de apă mai importante. Vor fi în general manifestări de instabilitate atmosferică, astfel că ploile vor fi însoțite de descărcări electrice, intensificări ale vântului și izolat de grindină. Pentru cea de-a doua săptămână a intervalului de referință se menține probabilitatea pentru averse în orele după-amiezelor.
Maramureş. Între 17 şi 24 iunie, sunt estimate temperaturi în creștere, astfel că, în special în perioada 20-22 iunie, vreme a va deveni local călduroasă, cu medii ale maximelor de 29-30 de grade. La începutul intervalului de referință va ploua în fiecare zi, local însemnat cantitativ. Vor fi în general manifestări de instabilitate atmosferică, astfel că ploile vor fi însoțite de descărcări electrice, intensificări ale vântului și izolat de grindină. Pentru cea de-a doua săptămână a intervalului de referință se menține probabilitatea pentru averse în orele după-amiezelor.
Moldova. Majoritatea zilelor din intervalul de referință - 17 - 24 iunie - vor fi caracterizate de o vreme călduroasă, fiind estimate temperaturi maxime, în medie regională, de 27-32 de grade, valori mai ridicate urmând a se înregistra între 20 și 22 iunie. Minimele termice vor fi în medie de 14-18 grade. Ploile vor fi în continuare asociate instabilității atmosferice, astfel că se vor semnala doar cu caracter local, în orele după-amiezelor, și cu probabilitate mai mare în perioada 14-16 iunie. Aversele vor fi însoțite de descărcări electrice, intensificări ale vântului și izolat de grindină.
În Dobrogea, în perioada 17-24 iunie, temperaturile se vor menține în majoritatea zilelor din interval peste cele climatologic specifice acestei perioade din an în partea continentală a regiunii, unde va predomina o vreme călduroasă, cu medii ale maximelor de 30-33 de grade și ale minimelor de 15-18 grade. Vremea va fi caldă și pe litoral unde, în medie, sunt estimate maxime diurne de 24-27 de grade, cu probabilitate relativ mare ca în perioada 20-23 iunie să se atingă valori mai ridicate. Probabilitatea de ploaie va fi destul de redusă pe durata perioadei de referință, fiind de așteptat averse pe spații mici și în general slabe cantitativ. Pentru intervalul 16 - 18 iunie sunt estimate ploi mai frecvente, posibil moderate sau însemnate cantitativ, în special în partea continentală a regiunii.
Muntenia. În perioada 17-24 iunie, majoritatea zilelor din intervalul de referință vor fi caracterizate de o vreme călduroasă fiind estimate temperaturi maxime, în medie regională, de 29-33 de grade, valori mai ridicate urmând a se înregistra în zilele de 23 și 24 iunie. Minimele termice vor fi în medie de 14-19 grade. Ploile vor fi în continuare asociate instabilității atmosferice, astfel că se vor semnala doar pe spații restrânse, în orele după-amiezelor, în special în zona deluroasă. Aversele vor fi însoțite de descărcări electrice, intensificări ale vântului și izolat de grindină.
Oltenia. În primele zile ale perioadei 17-24 iunie, dar cu probabilitate mare și după data de 20 iunie, temperaturile maxime vor caracteriza o vreme călduroasă cu 30-33 de grade după-amiaza, în medie regională. Valorile termice se vor situa în jurul celor climatologic specifice pentru cea de-a doua decadă a lunii iunie, medii diurne de 25-28 de grade. Minimele termice vor fi de 15-19 grade, în medie. Ploile vor fi în continuare asociate instabilității atmosferice, astfel că se vor semnala doar pe areale restrânse, în orele după-amiezelor și în special în zona deluroasă. Aversele vor fi însoțite de descărări electrice, intensificări ale vântului și izolat de grindină.
La munte, variațiile termice de la o zi la alta vor fi în general nesemnificative, vreme a mai caldă decât normal fiind predominantă; astfel, maximele vor fi de 19-24 de grade, iar minimele de 9-13 grade, în medie. Ploile vor fi prezente în aproape fiecare zi, după-amiaza, în majoritatea masivelor, iar local pot fi torențiale. Aversele vor fi însoțite de descărcări electrice, intensificări ale vântului și izolat de grindină, iar probabilitatea ca fenomenele să se semnaleze pe spații mai extinse și să fie mai intense va fi mai ridicată în perioada 21-23 iunie, transmite INMH .

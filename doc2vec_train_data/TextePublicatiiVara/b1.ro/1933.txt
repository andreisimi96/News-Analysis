Un soldat care a intrat în mare, de pe plaja din Corbu , Constanța, pentru a căuta un copil dispărut de 14 ani, este de negăsit.
Băiatul dispărut intrase în apă să-şi ajute prietenul, care era în pericol să se înece şi chiar a reuşit să-l salveze, dar nu a mai putut să se întoarcă pe mal, informează Antena 1.
„Ne-a tras curentul (...) El a încercat să mă salveze și nu a mai ieșit la suprafață”, a povestit celălalt copil, în vârstă de 13 ani.
Astfel, 25 de scafandri cu şapte autospeciale şi o ambarcaţiune au început căutarea copilului de 14 ani.
„Sunt scafandrii de la inspectoratele judeţene pentru situaţii de urgenţă Alba, Suceava, Hunedoara, Bucureşti-Ilfov, Vrancea, Teleorman şi Constanţa. Cei din ţară se află în stagiul de antrenament la Centrul de Antrenament al Scafandrilor de Intervenţie Constanţ”, au informat reprezentanţii ISU Dobrogea.

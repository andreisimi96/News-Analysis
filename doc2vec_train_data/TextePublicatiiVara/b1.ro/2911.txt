Lumea lui Banciu
Radu Banciu a povestit în ediția de marți a emisiunii ”Lumea lui Banciu” despre cum riscă să i se pună poprire pe conturi din cauza unui abonament încheiat la o companie de telecomunicații, fără ca el să își dea acordul. 
„Dacă ai votat cu PSD, ce mai vrei? Ai votat cu PSD, deci ești absolut de acord... cum mi-a făcut mie Telekom. Am avut un contract de 24 de luni, cum are toată lumea, tacit făcut, nu scria nicăieri de când și până când, (...) ce e aia 24 de luni, o măgărie, nicăieri nu scrie asta în niciun contract, îl mănânc dacă îmi arată cineva în România un contract de tipul ăsta. Nu există. 
Au trecut 24 de luni, mi-au dat un telefon pe telefonul pe care nu-l mai am, ăla era închis, și au trecut imediat pe hârtie «deci sunteți de acord cu reînnoirea pe 24 de luni a contractului și mi l-au trimis, proștii, prin poștă. Și scria așa, în antet: «conform înțelegerii telefonice din data nu știu care și conform acceptului dumneavoastră, contractul s-a prelungit sine die 24 de luni», fără să fie precizate datele. 
Adică eu ar fi trebuit să fiu abonatul lor pe viață. (...) Eu însă am citit ca Iohannis, tot așa vreo trei săptămâni, contractul respectiv, nu avea 133 de pagini, avea 233, și am găsit, la un moment dat, undeva jos scris, ca să nu poți să ajungi niciodată acolo, că acest contract nou semnat, practic, poate să fie denunțat unilateral în 14 zile lucrătoare de la data primirii sale fără să existe penalizări. Atunci, am trimis un e-mail la adresa respectivă, probabil că automat Telekom a declanșat un răspuns și am pus bine e-mailul. Evident, Telekom nu știa, de la un departament la altul, ce a făcut și a continuat să îmi trimită facturi pe care nu le-am mai plătit, eu fiind în regulă. Până când, la un moment dat, m-au sunat ăia de la litigii să mă ia la rost că am o datorie de 200 și ceva de lei la Telekom, adică două facturi neplătite trimise fraudulos de compania de telecomunicații după încetarea contractului în condiții legale de către mine. Am trimis atunci e-mailul de confirmare a Telekom cum că ei au luat la cunoștință e-mailul meu și contractul este caduc. Și acum aștept să văd cum mă vor trimite în judecată pentru că asta se va întâmpla. Acum va veni o chestie la poștă, după care îmi vor pune poprire pe conturi, fără ca justiția să fie întrebată, așa e în România. Noroc că nu am niște bani în cont că mi i-am scos pe toți. Îmi vor pune poprire pe 30 de bani cât mai rămân în contul ăla, ca să nu mai am acces niciodată la ei. Ca eu să pot să mai intru în contul respectiv, trebuie să îmi iau un avocat, să mă duc în instanță și să câștig, eventual peste câțiva ani. Deci asta este procedura în România”, a povestit Radu Banciu . 

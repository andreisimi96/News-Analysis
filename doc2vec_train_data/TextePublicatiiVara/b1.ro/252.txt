Patronul care l-a ajutat pe Ionuț Negoiță să plătească datoria de două milioane de euro către Nicolae Badea este noul acționar majoritar al lui Dinamo.
George Drăghia, în vârstă de 29 de ani, este administratorul SC Lotus Perfect Products SRL și unicul acționar al firmei care a plătit datoria, informează Flux 24.
Drăghia s-a născut în Turnu Măgurele, județul Teleorman, iar soția sa lucrează la hotelul Rin al fraților Negoiță.
Dinamo era singura proprietate pe numele lui Ionuț Negoiță care putea fi executată silit în cazul unei datorii, lanțurile hoteliere și celelalte afaceri fiind deținute  în acte de rude ale lui fostului patron dinamovist.
Astfel, Ionuț Negoiță nu mai deține în acte nicio proprietate, dar rămâne totuși patron, deși nu în acte.
Lotus Perfect Products, un SRL ce vinde mături și crește struți şi cămile, înființat de numai patru zile, care deține un capital social de doar 200 de lei.

Secretarul general adjunct al PSD , Codrin Ștefănescu, sare în apărarea fostului tenisman Ilie Năstase, care s-a ales vineri cu două dosare penale în șase ore. Năstase a fost surprins conducând mașina cu o alcoolemie de 0,55 mg/l în aerul expirat apoi a fost oprit în timp ce conducea un scuter, deși permisul îi fusese suspendat.
„Ilie Năstase e Ilie Năstase! E bun național, brand de țară, nume, mândrie patriotică, idol al multor generații. Nu-l abuzezi, nu-l umilești, nu-i pui cătușe, nu-l trântești pe caldarâm. Respect pentru Ilie!”, a scris Codrin Ștefănescu, pe Facebook.

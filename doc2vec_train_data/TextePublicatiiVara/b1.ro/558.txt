Italianul Nicola Inquieto , cercetat pentru asociere și participare în scopul comiterii de infracțiuni de tip mafiot, a fost extrădat joi în Italia.
Acesta a fost dus la Aeroportul Otopeni de polițiști, de la care a fost preluat prin intermediul Interpol de către autoritățile din Italia, urmând a ajunge la Parchetul din Napoli, scrie jurnaluldearges.ro.
Italianul Nicola Inquieto , care are numeroase afaceri în România a fost reținut pentru 24 de ore de către procurorii DIICOT .
Afaceristul este acuzat de spălare de bani şi de asociere în scopul comiterii de infracţiuni de tip mafiot. Nicola Inquieto a fost reţinut ca urmare a unui mandat de arestare european emis de Direcţia Antimafia din cadrul Procuraturii Napoli .
În acest caz a fost reţinut şi fratele său Giuseppe, care locuieşte în Italia. Conform procurorilor italieni, cei doi fraţi aparţin clanului mafiot Casalese şi în particular, facţiunii lui Michele Zagara. Nicola Inquieto , care locuieşte de mulţi ani la Piteşti, a construit sute de apartamente prin firmele sale şi deţine cel mai modern centru spa din Argeş. Afacerile sale sunt evaluate la mai multe milioane de euro. Surse judiciare ne-au confirmat că Nicola Inquieto spăla bani pentru mafia italiană.
Procurorii au fost sechestru pe 400 de apartamente din Piteşti aparţinând firmelor lui Nicola Inquieto .

Foto: Captură PRO TV Eveniment
Duminică seară, în Piața Victoriei, aplauzele la adresa guvernului au fost înlocuite cu scandări împotriva Cabinetului Dăncilă. Manifestanții au criticat dur mitingul PSD desfășurat cu o seară înainte în același loc și au cerut organizarea de alegeri anticipate, informează stirileprotv.ro.
“Fiind aduşi aici foarte săraci să susţină nişte oameni foarte bogaţi mi se pare demn de milă. Noi am fost aici încă de la OUG 13. Ei au venit în contramanifestaţie, nu noi”, a susținut un tânăr.
“Am făcut două facultăţi ca să fiu nevoită să plec din ţară, nu mi se pare corect. Ieşim cât putem, rezistăm, e trist, să ştiţi că pentru mine e foarte trist, dacă nu rezistăm aşa or să ne învingă. Pentru că aţi văzut câţi au fost aseară, ce fel de oameni, ce au lăsat în urma lor”, a povestit și Iulia, cu lacrimi în ochi.

Un bărbat în vârstă de 79 de ani, din municipiul Bârlad, județul Vaslui , a murit după ce i s-a făcut rău pe stradă.
Acesta fusese abia externat din Spitalul de Urgenţă „ Elena Beldiman ", informează Hotnews.
Bătrânul era diagnosticat cu mai multe afecțiuni medicale.
„Pacientul a fost găsit căzut în stradă. El a fost resuscitat fără succes, fiind constatat decesul de către echipajul medical. Aşa cum este procedura în astfel de cazuri, am anunţat reprezentanţii Poliţiei", a declarat managerul Serviciului de Ambulanţă Judeţean Vaslui , Aurora Popa.
Astfel, Bogdan Gheorghiţă, purtătorul de cuvânt al Inspectoratului de Poliţie al Judeţului Vaslui a anunțat că o anchetă a fost demarată pentru a se stabili în ce împrejurări a survenit decesul bărbatului.

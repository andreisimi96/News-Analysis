Deputatul PSD Nicolae Bacalbaşa a numit protestarii de miercuri din Parlament drep nişte "maimuţe" şi a afirmat despre cei care l-au împins în Parcul Izvor când a plecat din Parlament că practică o "formă soft de terorism urban".
"Este o formă soft de terorism urban organizată de profesioniști. Jandarmeria și-a făcut datoria și mulțumesc. Ei au încasat brutalitățile, eu am fost la mijloc. M-au scuipat de vreo două ori”, a mai spus deputatul PSD, la Antena 3, după incidentul din Parcul Izvor.
În schimb, parlamentarul PSD s-a arătat nemulţumit de faptul că SPP nu a intervenit pentru a evacua pe cei care protestau pe holurile Parlamentului.
"Azi pe holurile Parlamentului erau unii ca maimuțele. Cum au intrat? SPP nu a intervenit! SPP e un element al statului paralel, din punctul meu de vedere”, a spus Bacalabaşa, adăugând că va face o plângere penală.

O statuie din inox a domnitorului Mircea cel Bătrân a stârnit vii controverse pe internet după ce a fost expusă într-un parc din Municipiul Giurgiu .
Utilizatorii rețelei Reddit au comparat opera de artă cu Darth Vader , Robocop , Transformers şi "Omul de tinichea". 
Comentariile internauţilor l-au determinat pe autorul operei de artă să îşi ia statuia acasă. El îşi donase statuia oraşului cu ocazia primirii unui premiu din partea Cenaclului Literar Luceafărul.
"Nu este finisată. Chiar dacă seamănă cu Robocop cum zic unii, dar nu seamănă cu Robocop . Şi Robocop au zis. Şi Transformers. Mă bucur că-i cu Transformers, pentru că-i ceva futurist", afirmă Petrişor Stoenescu, artistul care a realizat statuia, potrivit digi24.ro.
El spune că s-a inspirat după pictura murală a lui Mircea cel Bătrân, de la Cozia.

Vinovați de ștergerea clipului Despacito de pe Youtube sunt doi adolescenți francezi. Tinerii, în vârstă de 18 ani au fost puși sub acuzare după ce au înlocuit cel mai vizionat clip din istorie cu o imagine cu bărbați mascați, scrie BBC News .
Hackerii au vizat anul trecut un șir de videoclipuri, inclusiv melodia “ Despacito ” – cel mai vizionat videoclip muzical YouTube din toate timpurile – și au înlocuit imaginea de pe coperta clipului cu o imagine de figuri mascate, cu capișon, care purtau arme. Pentru câteva ore s-a crezut că videoclipul melodiei lui Luis Fonsi a fost șters de pe Youtube. Procuratura din Paris i-a numit pe cei doi tineri drept Nassim B și Gabriel KAB.
Anchetatorii parizieni au colaborat în acest caz cu procurorii din Manhattan, New York, acolo unde este sediul Vevo.
„ Despacito ”, cel mai vizionat videoclip de pe Youtube, a fost șters la numai cinci zile după ce a atins cifra record de 5 miliarde de vizualizări.
Atacului informat i-au căzut „victime” și Shakira, Selena Gomez, Taylor Swift și Drake, iar videoclipurile au fost postate ulterior pe contul Vevo. Hackerii responsabili de atacul informatic își spun Prosox și Kuroi’sh și au scris sub videoclip mesajul „Eliberați Palestina”.
Videoclipul piesei „ Despacito ” interpretate de Luis Fonsi ft. Daddy Yankee, filmat în Puerto Rico, a fost publicat pe platforma YouTube pe 12 ianuarie 2017, până în luna august a aceluiaşi an atingând un record de 3 miliarde vizualizări.

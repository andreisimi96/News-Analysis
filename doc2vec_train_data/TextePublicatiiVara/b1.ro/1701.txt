Vineri a fost ultima zi în care concurentele de la ”Bravo, ai stil” au primit provocarea de a face o ținută sau un accesoriu vestimentar, în Atelierul de Creație.
Astfel, Iuliana a fost cea care a "închide" porțile Atelierului, concurenta fiind desemnată pentru a-și accesoriza ținuta cu ajutorul materialelor pe care le are la dispoziție.
"Nu aș putea să spun că este o ținută, pentru că ceea ce poartă astăzi Iuliana a mai purtat de nu știu câte ori. (...) Nu mi se pare o ținută elaborată și pusă la punct!", și-a exprimat părerea Silvia.
Totodată, membrii juriului i-au atras atenția Iulianei asupra unor elemente folosite prea des în conturarea styling-urilor. 
"Mie mi se pare că ai folosit mult prea des aceste borsete din plastic transparent, mai cu seamă într-un moment (face referire la faptul că se apropie finală competiției – n.r.) în care trebuie să schimbați dinamica styling-ului (...). Eu înțeleg că aceste botine cu platformă s-au reconstituit într-un micro trend dar ele nu se potrivesc chiar așa, oricând, cu orice. Prea le puneți cu absolut orice piesă, cu orice produs!", a declarat Maurice Munteanu, conform dcnews.ro.

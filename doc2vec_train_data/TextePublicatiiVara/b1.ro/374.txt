Foto: facebook.com/ralucarosu.d Monden
O stilistă și bloggeriță foarte cunoscută în lumea modei din României a murit după ce a căzut de la etajul 6. Este vorba despre Raluca Roșu, care avea 28 de ani și era unul dintre cei mai apreciați trendsetteri din țara noastră. 
Tragedia s-a petrecut în noaptea de 16 mai. Raluca locuia împreună cu o prietenă într-un apartament de la etajul 6 al unui bloc din sectorul 2 al Capitalei. La un moment dat, aceasta i-a cerut colegei de apartament să să coboare și să facă unele cumpărături, iar la scurt timp după ce aceasta a plecat, stilista s-ar fi aruncat în gol, informează SpyNews, citând surse judiciare. 
Victima a fost transportată în stare extrem de gravă la Spitalul Floreasca, însă nu a mai putut fi salvată. 
Ancheta a scos la iveală faptul că Raluca Roșu suferea de probleme psihice grave. Aceasta fusese internată de mai multe ori la Spitalul Obregia și la Spitalul de Psihiatrie Săpunari, din județul Călărași. În momentul tragedieie, tânăra se afla sub tratament, suferind de o depresie puternică. Astfel, principala pistă a anchetatorilor este cea a unei sinucideri. 
Raluca Roșu a absolvit Facultatea de Filosofie, Universitatea din Bucureşti și a studiat la New York, cu o bursă, teorie psihanalitică. Ea era în anul trei de doctorat în Bucureşti, cu teza "La intersecţia dintre filosofie şi psihanaliză". De asemenea, ea avea și un site de stil personal.

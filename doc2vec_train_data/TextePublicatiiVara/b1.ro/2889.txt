Refuzarea unui loc de muncă va anula dreptul la ajutorul social!
Camera Deputaților, în calitate de for decizional, a adoptat, miercuri, un proiect de lege în acest caz. Decizia a fost votată de 274 de parlamentari, 4 au fost împotrivă, iar 2 s-au abținut, potrivit Agerpres.
"Refuzul unui loc de muncă oferit sau refuzul de a participa la serviciile pentru stimularea ocupării forţei de muncă şi de formare profesională oferite de agenţiile teritoriale pentru ocuparea forţei de muncă atrage încetarea dreptului la ajutorul social", prevede iniţiativa pentru modificarea şi completarea Legii nr. 416/2001 privind venitul minim garantat, scrie Hotnews.
 În situaţia pierderii dreptului la ajutor social, familia sau persoana singură poate solicita un nou drept după o perioada de 12 luni de la data deciziei de încetare a acestui drept, se mai arată în proiect.
De asemenea, în cazul în care familia sau persoana în cauză a obținut venituri și din alte surse,. Dar nu le-a declarat, se dispune încetarea dreptului la ajutor social.

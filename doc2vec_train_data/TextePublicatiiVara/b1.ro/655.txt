Anumite zone din casă necesită mai multă insistență atunci când faci curățenie generală, iar pentru a economisi bani și foarte mult timp trebuie să apelezi la anumite trucuri.
Astfel, pentru fiecare zonă a casei există diferite trucuri care ajută la sporirea nivelului de curățenie.
Iată cele mai bune metode care te vor ajuta să faci curat în casă:
Gresia - Gresia se curată foarte uşor dacă veţi dilua într-un litru de apă 2-3 linguri de amoniac. După ce aţi amestecat bine, înmuiați buretele şi frecaţi uşor zonele murdare. Lăsaţi să acţioneze câteva minute apoi clătiţi cu apă călduţă. Gresia, dar şi rosturile dintre plăci se vor curată că ca printr-o minune în doar câteva momente.
Blatul din bucătărie - Cea mai bună soluție pentru a-l curăța este praful de copt. Trebuie doar să presăraţi praf de copt pe suprafață, apoi cu un burete îmbibat în apă călduţă frecaţi uşor. La final, limpeziţi cu apă. Este o metodă simplă şi eficientă, dar mai ales sănătoasă, întrucât în această zona este bine să evitaţi utilizarea chimicalelor.
Chiuvetă - Cea mai bună și eficientă soluție pentru curățarea chiuvetei este oțetul. Încălziți oţet într-o oală şi nu uitaţi să presăraţi puţină sare. Luaţi o cârpă de bumbac, îmbibaţi-o în această combinaţie apoi frecaţi zonele pătate de rugină, scrie magazinuldecase.ro. Lăsaţi să acţioneze câteva minute, apoi clătiţi cu apă fierbinte. Rezultatul este uimitor!
Cadă şi cabina de duș - Tot ce trebuie să faceţi este să încălziți din nou oţet (1 litru) până la punctul de fierbere, apoi să adăugaţi câteva linguri de bicarbonat (2-3 linguri) şi detergent de vase (nu va speriaţi de reacţia care se va crea, este ceva normal, de aceea este bine să încălziți oţetul într-un vas încăpător). Amestecaţi până când cele 3 ingrediente se încorporează, apoi folosiţi soluţia pentru a curăța cada, ţevile de la toaletă chiar şi bateriile de la chiuvetă.
Pur şi simplu aplicaţi prin pulverizare şi lăsaţi să acţioneze 10 minute înainte de a le clăti cu apă. Toate aceste metode sunt foarte eficiente și nu mai este necesară folosirea produselor de curățenie pline de chimicale!

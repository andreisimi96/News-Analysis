Președintele Înaltei Curți de Casație și Justiție, Cristina Tarcea , a declarat că orice decizie a Curții Constituționale trebuie respectată.
Asta în condițiile în care președintele Klaus Iohannis analizează încă motivarea deciziei prin care CCR a stabilit că Laura Kovesi trebuie revocată de la șefia DNA.
Tarcea și-a mai exprimat convingerea că magistrații nu se lasă influențați de atacurile împotriva lor. 
”Eu dau credibilitate oricărei decizii a instanțelor și a CCR. Orice decizie CCR trebuie respectată”, a punctat Tarcea.

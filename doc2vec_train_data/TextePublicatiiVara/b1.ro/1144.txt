Plecată din ţară şi aproape de primirea sentinţei finale în dosarul Gala Bute, Elena Udrea renunţă la orice implicare în cadrul Tim Rail Cargo. Fostul ministru al Dezvoltării s-a retras din acţionariatul companiei, unde avea 25% din titluri, şi a vândut toate acţiunile directorul operatorului feroviar privat Ioan Valeriu Trică, fost director general al CFR SA, pentru 500.000 euro, cerând totodată să îi fie rambursate și creditele de 526.733 lei și 60.000 euro acordate anterior societății, anunţă profit.ro .
În urma acestei preluări de acţiuni, Ioan Valeriu Trică a ajuns să deţină 50% din companie. Acesta a fost șeful sucursalei regionale CFR Timișoara, iar în 2010 a fost numit de ministrul Transporturilor de atunci, Radu Berceanu, în postul de director general al CFR SA. Trică era și vicepreședinte al Biroului Național al PDL Timiș.
Elena Udrea s-a aflat în acţionariatul acestei companii din 2013, încă de înfiinţarea companiei. 
Această informaţie apare chiar în ziua în care Elena Udrea va afla din Costa Rica unde s-a refugiat sentinţa finală în dosarul Gala Bute. În primă instanţă, aceasta a fost condamnată la 6 ani de închisoare cu executare pentru luare de mită şi abuz în serviciu.

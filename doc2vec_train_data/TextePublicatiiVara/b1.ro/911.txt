Imediat cum a aflat că nu va mai face parte din juriul de la „Vocea României”, îndrăgita artistă a publicat un mesaj pe pagina ei de Facebook.    
Loredana a făcut un show impresionant la Sala Polivalentă din Cluj în timp ce în București se anunța noul jurat de la „Vocea României”. 
Îndrăgita cântăreață a transmis un mesaj care nu are legătură cu schimbările făcute la emisiunea în care se caută cele mai bune voci. Loredana le-a mulțumit fanilor că au fost alături de ea într-un număr foarte mare.
„Mulțumesc Cluj pentru o seară demențială!! Mamma Mia a răsunat la Sala Polivalentă special pentru voi!!! Dragoste~Loredana #mammamia #cluj”,a scris Loredana pe pagina ei de Facebook.
După acest mesaj, fosta jurată de la “Vocea României” a făcut publică și o filmare făcută seara trecută în Cluj, scrie Cancan.
„Sasee vine vine vineee…..#mammamia #thankyou #cluj #harry #brenciu @horiabrenciu #love #loredana #loredanagroza”, a scris vedeta pe Facebook.
Loredana Groza a fost înlocuită cu artista Irina Rimes.
"Vocea României este ceva ce mi-am dorit dintotdeauna să fac, este ca un vis împlinit. Mi-am dorit de atâtea ori să strig în gura mare cât de importantă este emoția, cât de important este mesajul, importanța de a transmite ce cânți. Aceasta este cheia către sufletul omului.
Vocea este aceea care te atinge, care te face să tresari, indiferent că e o piesă veselă sau una tristă. Eu asta știu să fac, asta vreau să-i învăț pe concurenții din echipa mea să facă. Sunt gata să mă implic 120% în tot ce va însemna progresul lor în acest show. Vreau să adun în echipa mea oameni talentați, care să fie deschiși să încerce și ceva nou. Nou pentru ei, dar și pentru noi. Va fi un sezon productiv, cu multă ambiție și determinare. Eu vin cu o tonă de entuziasm și poftă de muncă și vreau să o împărtășesc cu toată lumea", a zis Irina Rimes după ce Pavel Bartoș a anunțat, la Românii au talent, că artista va fi noul antrenor la Vocea României.

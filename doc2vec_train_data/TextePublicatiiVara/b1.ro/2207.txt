Viorica Dăncilă a invocat date ale Institutului Național de Statistică pentru a demonstra că Guvernul PSD-ALDE s-a ținut de cuvânt, iar românii chiar au mai mulți bani. Însă premierul s-a folosit doar de anumite date ale INS , ignorându-le complet pe altele. 
Chiar dacă salariile au crescut, așa cum spune Dăncilă, aceste majorări au fost anulate de inflație, care a ajuns la cel mai mare nivel din 2013 și până în prezent. Aceste date, asemenea altora, transmise tot de INS , nu au fost menționate de premier în discursul său.
”Datele INS publicate la începutul acestei săptămâni arată că măsurile pe care le-am luat și pe care vom continua să le luăm au fost cele bune și și-au atins scopul: mai mulți bani în buzunarele cetățenilor. 
Să ne uităm un pic la cifre: câștigul salarial mediu net a crescut în aprilie 2018 cu 14,7%, față de luna aprilie a anului trecut, iar puterea de cumpărare a crescut cu 9%, potrivit datelor transmise de INS . 
Mai mult, creșterea din luna aprilie vine după ce și în martie câștigul salarial mediu net a crescut cu 15,5%, față de luna marie a anului trecut.
Acest lucru este foarte important și este important și că salariile nete au crescut în toate sectoarele economice. Sunt cifre care ne arată că mesajele alarmiste transmise de diverși critici nu au nicio bază. Cred că important e să ne bazăm pe cifre, nu pe ce vrea să creadă o persoană sau alta”, a declarat Dăncilă, în debutul ședinței de guvern de miercuri.
INS a transmis că inflația a crescut și în luna mai, rata anuală ajungând la 5,41%. Este cel mai înalt nivel din februarie 2013 până în prezent. (Detalii  AICI )
”Pensia medie lunară a fost de 1122 lei, mai mică cu 0,9% faţă de trimestrul precedent”, mai susține INS . (Detalii AICI )

Jurnaliștii postului de televiziune ATR au fost surprinși în momentul în care au aflat vestea că Arkadi Babcenko este în viață.
Colegii de redacție ai jurnalistului rus au sărit în sus de bucurie la aflarea veștii că prietenul lor nu a fost asasinat, așa cum anunțase presa internațională.
Babcenko este în viață și a ieșit miercuri într-o conferință de presă comună cu șeful serviciilor secrete ucrainene (SBU), Vassyl Grytsak.
Aceștia au arătat că totul a fost o înscenare, dar un cetățean ucrainean a încercat să îl ucidă, la "comanda serviciilor speciale rusești", acesta fiind și reținut de către autorități.

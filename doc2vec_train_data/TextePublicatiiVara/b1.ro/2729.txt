Tenisul românesc feminin pare să traverseze cea mai bună perioadă din istoria sa.
La doar 20 de ani, Elena Gabriela-Ruse a intrat pentru prima dată în carieră în Top 200 WTA . Ea este a opta româncă în această ierarhie, notează telekomsport.ro.
După ce a acces pe tabloul principal al turneului de categorie WTA International de la Nottingham, Ruse a reuşit să ajungă de pe locul 205 pe 196. 
Sportiva noastră a fost învinsă, luni, de Magdalena Rybarikova din Slovacia (18 WTA ) în trei seturi, cu scorul de 6-0, 3-6, 6-1, în turul I, la Nottingham.
Luna trecută, jucătoarea născută la Bucureşti a reuşit o calificare în turul al doilea al  turneului de categorie WTA International de la Praga.
Elena Gabriela-Ruse a câştigat şase titluri ITF şi are mai multe prezenţe pe tablourile principale ale unor turnee din noua serie introdusă de WTA pentru jucătoarele profesioniste, cea de competiţii cu premii de 125.000 de dolari (125K).
O altă speranţă a României Jaqueline Cristian , tot în vârstă de 20 de ani, care se află acum pe locul 204 WTA .

Statele Unite pun presiune pe aliații săi europeni să consolideze mai multe batalioane ale Alianței Nord-Atlantice, pentru a ajuta la îmbunătățirea strategiei de descurajare a unor potențiale atacuri conduse de Rusia, relatează site-ul agenției Reuters.
Secretarul american al Justiției, Jim Mattis , va discuta mai multe despre acest plan marți, la Bruxelles, unde se vor reuni miniștrii Apărării ai statelor membre NATO , au informat patru oficiali americani și membri NATO , scrie Mediafax.ro.
Planul presupune achiziționarea a 30 de trupe terestre, 30 de avioane de luptă și 30 de nave maritime, pregătite să acțione rapid. Propunerea nu menționează numărul militarilor și nu oferă o dată limită a implementării cerințelor. Un batalion NATO poate varia între 600 și 1.000 de soldați.
"Avem un adversar (Rusia) care se poate deplasa rapid în țările baltice și Polonia, în cazul unui atac terestru. Nu ne permitem să ne mobilizăm în câteva luni", a declarat un diplomat NATO de rang înalt.

Președintele Klaus Iohannis a declarat că nu va fi suspendat deoarece nu există niciun temei în baza căruia să se înceapă această procedură. Afirmația vine în contextul în care mai mulți social-democrați au susținut că Iohannis ar trebui suspedat dacă nu respectă decizia CCR de revocare a Laurei Kovesi de la șefia DNA. Chiar Liviu Dragnea, liderul PSD , a susținut că partidul pe care îl conduce ia în calcul orice variantă. 
”Se grăbesc un pic PSD -iștii. Eu nici n-am afirmat în vreun fel ce voi face, doar am spus să citesc cu atenție decizia și motivarea CCR și să vedem cum putem formula demersuri care să ne aducă răspunsuri la întrebările ce au decurs de acolo. PSD -știi se trezesc vorbind de suspendare să pară interesanți la TV”, a declarat președintele. 

Elena Băsescu, în vârstă de 37 de ani, a născut, luni dimineață, o fetiță, bebelușul fiind al treilea copil al acesteia.
Fiica cea mică a fostului preşedinte a născut prin cezariană, scrie click.ro.
Bruneta nu a vrut să spună data la care va aduce pe lume al treilea copil, însă tatăl ei a dat-o de gol în urmă cu ceva timp.
"Nu am întrebat-o dacă pot să spun public, dar o să spun, se pare că pe data de 4 (n.r. iunie) pentru că aia mică nu a venit în poziţie să iasă. Ceilalţi doi au venit prematur, şi Traian şi Sofia (ceilalți doi copii ai Elenei n.r), asta mică e decisă să stea până în ultima zi. Abia o aşteaptă (cei mici – n.r). Ei cred că vine unul care se va juca direct cu ei, nu unul care plânge până se joacă cu ei”, a declarat Traian Băsescu.

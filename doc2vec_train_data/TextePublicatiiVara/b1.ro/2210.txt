Un orădean internat la Spitalul Municipal Gavril Curteanu spune că a fost obligat să sune la numărul de urgență 112 pentru a primi îngrijiri medicale chiar în timp ce se afla în unitatea spitalicească, relatează ebihoreanul.ro . 
Bărbatul susţine că a fost nevoit să sune, pe 3 iunie, la 112 pentru că personalul din spital lucra după un program de duminică. 
El se afla de câteva zile la secţia de boli infecţioase, cu febră de 39 de grade.
Operatorul i-a răspuns că, fiind deja internat, serviciile de urgenţă nu mai au cum să-l ajute. După apel, însă, a fost alertat medicul de gardă, care i-a aplicat comprese şi i-a administrat perfuzii.

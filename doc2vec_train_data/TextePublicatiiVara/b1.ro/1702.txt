Cântăreața Cornelia Catanga , în vârstă de 60 de ani, a ajuns la Spitalul de urgenţă pentru boli oftalmologice din Bucureşti, cu tensiune oculară.
”Nu mai vedeam bine, mă durea capul îngrozitor. Am trecut printr-o serie de analize, m-au consultat doi medici foarte buni, Monica Pop şi Marian Burcea, cel care m-a şi operat prima oară la ochi, în urmă cu câţiva ani, pentru a stagna retinopatia. Mă vor externa vineri, am trecut peste ce a fost mai greu”, a declarat Catanga, pentru Click.ro.
Aceasta este acum supravegheată, chiar şi noaptea, de fiul ei, Alexandru.
”Dragul de el, stă lângă mine, avem două paturi într-o rezervă. Am vrut să aduc pe altcineva ca să mă mai ajute, dar el n-a vrut să mă lase la greu”, a precizat Catanga.
Cântăreața a fost externată vineri și e nerăbdătoare să revină pe scenă.
”Am o grămadă de spectacole, de-abia aştept să merg la petreceri, muzica este viaţa mea”, a mai spus artista.

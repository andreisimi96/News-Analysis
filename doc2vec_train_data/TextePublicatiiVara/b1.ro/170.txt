Miliardarul rus Andrey Melnichenko și-a adus iahtul de lux la Monaco , în timpul competiției de Formula 1.
Iahtul, estimat la peste 400 de milioane de euro, are cele mai mari pânze din lume 42 de metri lungime, o piscină și un heliport, potrivit Daily Mail.
Ambarcațiunea a fost construită în Kiel, Germania, de către Nobiskrug, iar la bordul său pot încăpea 20 de oaspeți și un echipaj de 54 de persoane.
De asemenea, miliardarul mai deține un iaht cu motor în valoare de 273 milioane de euro, un Boeing 737 personalizat, dar și mai multe proprietăți în lume.
Melnichenko, în vârstă de 46 de ani, este proprietarul Eurochem, o companie agrochimică din Rusia, și ar avea o avere de peste 11 miliarde de euro, fiind plasat în Top 100 cei mai bogați oameni din lume. Omul de afaceri este căsătorit cu un fost model și star pop din Serbia, pe nume Aleksandra.

Mitingul organizat de PSD pentru sâmbătă în Piaţa Victoriei din Capitală produce disensiuni în rândul protestarilor din comunitatea #Rezist. 
Dacă platforma "Corupţia Ucide", cea care organizează majoritatea protestelor împotrica asaltului PSD -ALDE la justiţie, a cerut urmăritorilor să nu iniţieze niciun demers care să împiedice mitingul PSD , alţi activişti, printre care mai cunoscut Mălin Bot, anunţă că vor fi prezenţi în Piaţa Victoriei pentru a se opune acţiunii celor de la putere.
Mai mult, "Corupţia Ucide" a anunţat că răspunsul lor va veni în forma unei manifestaţii pe care o vor organiza duminică în Piaţa Victoriei, în timp ce cei din urmă arată că duminică vor fi plecaţi în teritoriul, acţiunea lor limitându-se la ziua mitingului PSD .
Mitingul PSD va avea loc sâmbătă, 9 iunie, începând cu ora 20 în Piaţa Victoriei. Liderii social-democraţi susţin că la aceasta manifestaţie vor fi aduşi câteva zeci de mii de oameni din teritoriu. 
Citeşte mai multe despre:   PSD

Pentru a-i ține pe pofticioși departe de roadele pomilor fructiferi, câțiva români au găsit o metodă...periculoasă.
După ce un bistrițean a înfîșurat cireșul cu sârmă ghimpată ( Detalii AICI ), polițiștii au fost chemați să ia măsuri și în alte localități. Spre exemplu, un pensionar din Alba Iulia, supărat că vișinul din fața blocului este asaltat de copii, a luat același exemplu.
“Să nu se mai urce oamenii răi să fure vişine, să ceară dacă trebuie. Eu l-am pus de când s-a făcut blocul ăsta, sârma numai acuma am pus-o.”, a spus pensionarul, potrivit Pro TV.
Din cauza unor oameni care nu se gândesc la consecințe, copiii care poftesc la un pumn de fructe sunt puși în mare pericol.
Poliţiştii locali s-au autosesizat şi i-au obligat pe indivizi să înlăture pericolul.

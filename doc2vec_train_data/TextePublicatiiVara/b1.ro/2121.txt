O persoană a murit într-un accident rutier petrecut miercuri dimineaţă, pe DN 71 Târgovişte - Sinaia, în zona localităţii dâmboviţene Pucioasa, după ce un TIR a intrat în coliziune cu un autoturism, circulaţia fiind blocată în zonă, informează Centrul Infotrafic din cadrul IGPR.
Traficul uşor este deviat prin Brăneşti, pe DJ 712B.
''În judeţul Dâmboviţa traficul este blocat pe DN 71 Târgovişte -Sinaia, la km 63 +130 ieşire din localitatea Pucioasa, din cauza unui accident în care au fost implicate un autoturism şi un autocamion. O persoană a decedat. Cauza a fost pătrunderea pe contrasens'', precizează Centrul Infotrafic.
Conform Inspectoratului de Poliţie Judeţean (IPJ) Dâmboviţa , victima era şoferul autoturismului implicat în accident . 

Guvern ul pregătește un proiect care interzice comercianților să mai vândă băuturi energizante tinerilor care nu au împlinit încă vârsta de 18 ani. De asemenea, ar urma să fie interzisă și vânzarea acestor băuturi prin intermediul aparatelor automate, în unități sanitare, în incinta și la o distanță mai mică de 50 metri față de orice punct de acces în unități de învățământ, cu excepția universităților, informează profit.ro.
Cei care nu respectă aceste reguli vor fi pasibili de o amendă cuprinsă între 5.000 lei și 25.000 lei. Intenția Executivului este ca acestea să fie aplicate într-un termen de aproximativ o lună de la aprobare. 
Argumentul este că aceste băuturi energizante sunt în trendul preferințelor tinerilor, fiind accesibile, dar și cu posibile efecte negative asupra organismului la un consum excesiv. 
Citeşte mai multe despre:   Guvern

Foto: libertatea.ro Monden
Andreea Berecleanu și Constantin Stan sunt împreună de șase ani, iar în noiembrie 2016 s-au cununat religios. Formează o echipă şi acasă, și la serviciu, unde celebra prezentatoare îl ajută pe medicul estetician cu tot ce ține de partea de comunicare. 
Aceasta a susținut că în timpul programului de lucru cuvântul-cheie este disciplina. Iar acasă are grijă să nu-și cicălească soțul.
”Viața noastră de acasă e complet alta față de ce se vede în clinică. Aici trebuie să fim mult mai serioși, suntem foarte atenți, pentru că nu e o joacă, e foarte multă disciplină. Eu îl ajut foarte mult pe partea de comunicare, pentru că el e un om de sală, are 3-4 operații pe zi, există doar pauza de mese. Constantin se bucură de acest succes, dar în spate e o muncă uriașă, pe care eu o înțeleg de șase ani, de când suntem împreună. În momentul în care ajunge acasă, nu trebuie să-l bați la cap. Cicăleala pentru un om de acest gen este cea mai mare greșeală și probabil de aici pornesc și divorțurile și neînțelegerile. Am învățat să fiu un bun psiholog. Când intră seara pe ușă, singurul lucru pe care îl fac este să-i iau rucsacul foarte greu din spate, îl las să se liniștească, apoi vorbim. Însă nimic despre profesii, ci doar despre chestiuni de-ale noastre, de familie, copii”, a spus Andreea Berecleanu , pentru Click!.

Foto: Apollo Magazine Externe
Lanţul de supermarketuri australian Woolworths a transmis că artistul american Spencer Tunick poate folosi parcarea magazinului pentru o şedinţă foto nud în masă. Asta după ce inițial a respins cererea, motivând că evenimentul ar fi prea perturbator pentru o zi de sâmbătă.
O petiţie online a fost lansată pentru susţinerea artistului, așa că în cele din urmă lanțul a fost de acord ca artistul să folosească parcarea magazinului timp de o oră într-o dimineaţă de luni.
Circa 11.000 de persoane s-au înscris până acum pentru şedinţa foto, mult peste capacitatea parcării, notează BBC.
Şedinţa foto face parte din festivalul de artă Chapel Street Provocare, care are loc în Melbourne.

Artista Anda Călugăreanu a murit la doar 45 de ani, în urma unei lungi suferințe. Soțul regretatei artiste, Alexandru Medeleanu, a povestit cum i-au greșit diagnosticul medicii români.
Din cauza durerilor, Anda Călugăreanu a avut și o tentativă de suicid.
“Ne-am dus la spitalul de plămăni, unde i s-a făcut o analiză destul de traumatizantă. Era ca un fel de operaţie. A durut-o foarte tare, şi trei zile a expectorat sânge. Peste o săptămănă urma să primim rezultatul investigaţiei. Ne-am dus, dar ni s-a spus că analiza se pierduse. Îmi venea să-i omor pe medici. Anda n-a vrut să repete investigaţia. Am mers şi la alţi doctori, dar niciunul nu ne-a pus un diagnostic. Abia în Grecia mi s-a spus că are cancer. Ea a ştiut tot timpul că este grav bolnavă, deşi nu i-am zis exact ce are. Ne minţeam unul pe altul. Ne făceam că nu ştim. Avea dureri aşa de mari, încât nici eu nu mai suportam. Mă simţeam inutil. A încercat să se sinucidă. Şi-a pus o batistă în gură. Am reuşit s-o salvăm. Era păcat să moară aşa.”, a mărturisit Alexandru Medeleanu, într-un interviu pentru  jurnalul.ro .
“Nu mi-am luat la revedere. N-am putut. Am stat cu ea până în ultima clipă. Ultima dorinţă a ei a fost să fac în aşa fel încât lumea să n-o uite. Mi-a mai zis în ce s-o îmbrac și să am grijă de Ioana. A murit pe canapea, în braţele mele.”, a mărturisit Alexandru Medeleanu.

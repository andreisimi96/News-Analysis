La şase luni de la moartea Stelei Popescu, fostul soţ o atacă dur pe fiica adoptivă a artistei, care a moştenit întreaga avere.
Dan Puican (83 de ani) îi reproşează Doinei Maximilian faptul că încearcă să scoată bani după moartea ei, mai precis, că i-ar fi vândut rochiile Stelei şi i-a închiriat vila de la mare.
“Am auzit că fata Stelei a început să îi vândă rochiile, plus că vrea să închirieze vila de la mare, de la 2 Mai. Nu mă mai miră nimic pentru că trăim într-o epocă în care banul este pe primul loc”, a declarat Dan Puican pentru Click.ro .
Doina Maximilian a negat că ar obţine foloase materiale de pe urma lucrurilor care i-au aparţinut mamei adoptive.
“Am dat o parte din haine de pomană celor de la teatru, nu am cerut bani pe ele cum spune el. Le-am dat unor oameni care au iubit-o pe Stela Popescu ! Am dat şi rochii de scenă, dar şi de purtat de zi cu zi”, a spus aceasta.

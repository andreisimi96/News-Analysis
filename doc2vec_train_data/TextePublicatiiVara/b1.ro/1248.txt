Teheran ul a anunţat marţi că a declanşat un plan care să conducă la o creştere a capacităţii sale de a îmbogăţi uraniu, amplificând astfel presiunile asupra europenilor, care încearcă să salveze acordul internaţional în dosarul nuclear iranian, relatează AFP.
Potrivit vicepreşedintelui Ali Akbar Salehi , citat de agenţia de presă Fars, Iranul a informat luni, printr-o scrisoare, Agenţia Internaţională a Energiei Atomice (AIEA) despre ”începerea anumitor activităţi”.
”În cazul în care condiţiile o vor permite, poate că mâine (miercuri) seara, la Natanz (centru), vom putea să anunţăm deschiderea centrului de producţie a unor noi centrifuge”, a declarat el.
”Ceea ce facem nu încalcă acordul” încheiat în iulie 2015 la Viena , din care Statele Unite s-au retras pe 8 mai, a subliniat el.
”Aceste demersuri nu înseamnă că negocierile (cu Europa) au eşuat”, a spus Salehi, referindu-se la discuţii între Iran şi UE, Germania, Franţa şi Marea Britanie, semnatarele acordului, în vederea salvării textului, în pofida retragerii americane.
Anunţarea unei creşteri a numărului de centrifuge care să conducă la o creştere a capacităţii de îmbigăţire a uraniului sporeşte însă presiunea asupra europenilor.
Îmbogăţirea unraniului permite să se producă combustibil destinat anumitor centrale nucleare menite să producă electricitate sau poate avea alte aplicaţii civile, în domeniul medical, de exemplu.

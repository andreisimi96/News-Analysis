Aplicația oficială de Android La Liga se află în centrul unui imens scandal după ce s-a aflat că activează microfonul smartphone-ului și face înregistrări audio pentru a depista dacă meciurile de fotbal sunt transmise legal. 
Folosind și date despre locul exact în care se uită utilizatorul la un meci din Primera Division , aplicația verifică dacă barul respectiv a plătit taxa de licență pentru a transmite partidele, scrie hotnews.ro.
Oficialii La Liga se apără şi spun că aplicația face înregistrări audio pentru a depista stream-uri pirat.
Utilizatorii aplicaţiei au reacţionat dur după ce au apărut aceste informaţii în spaţiul public şi au acordat punctajul minim de o stea din cinci pe magazinul Google Play, acuzând faptul că este vorba de a o aplicație spion.

Artistul Horia Brenciu a făcut slalom cu mașina printre pietoni, pe aleile unui parc din Capitală. Celebrul cântăreţ a condus şi şi-a salutat fanii din mers, iar imaginile surprinse de un tânăr au stârnit indignarea internauţilor.
La orele amiezii, când parcul din Drumul Taberei era plin de oameni, iar părinții sau bunicii au ieşit la plimbare alături de copii, o mașină neagră intrat pe aleile de promenadă, printre pietoni şi a sfidat codul rutier. Când s-au apropiat de maşină, cei ieşiţi la plimbare au avut parte de o surpriză uriaşă: la volan era chiar Horia Brenciu. Un bărbat care se afla cu copilul în parc a filmat întreaga scenă şi a postat filmuleţul pe facebook, acolo unde gestul artistului a fost taxat dur.

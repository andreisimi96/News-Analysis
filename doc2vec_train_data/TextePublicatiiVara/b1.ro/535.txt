Pentru a pune la punct un regim strict pentru Președintele SUA, Donald Trump , mai mulți specialiști în diete au fost consultați de bucătarii de la Casa Albă.
Astfel, friptura de vită a fost scoasă din meniu și a fost înlocuită cu limba de mare, peștele preferat al liderului american, iar în loc de o chiflă întreagă, acesta va primi doar jumătate.
Totodată, Trump a început să facă exerciții fizice, iar mai mulți oameni de la Casa Albă susțin că au început să vadă deja schimbări în alimentația sa.
La Casa Albă, chefii au fost instruiți să elimine cât de mult pot grăsimile și caloriile, inclusiv în mesele pe care Trump le ia zilnic cu staff-ul de la Casa Albă, parlamentari sau diplomați străini.
Însă, în afara Casei Albe, Trump nu se stăpâni. La cluburile lui de golf din Florida și Washington, președintele SUA mănâncă cheeseburgeri și bea apă minerală după fiecare meci de golf, dar asta nu i-a împiedicat pe cei responsabili de sănătatea președintelui american să-i taie din porțiile de mâncare.
Liderul american primește acum doar jumătate de chiflă cu carne și brânză atunci când poftește la burgeri, scrie Libertatea.ro.

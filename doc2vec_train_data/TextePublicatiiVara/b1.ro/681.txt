Foto: revistavedete.ro Monden
Anca Țurcașiu a fost interzisă timp de trei luni de la TVR , în timpul regimului comunist. Într-un interviu acordat thewoman.ro, îndrăgita artistă a povestit că autoritățile vremii au luat această măsură împotriva ei din cauza tunsorii pe care o avea. 
Întrebată dacă a simțit în vreun fel presiunile regimului, Anca Țurcașiu a povestit: „O, da! Am avut nenumărate presiuni ale regimului. Una dintre cele mai cunoscute este o filmare pe care am realizat-o la TVR împreună cu Horia Moculescu, care cânta la pian, iar eu cântam vocal piesa lui. Și, pentru că mă tunsesem precum Michael Jackson, cu o chică la spate și cu trei franjuri de breton pe față și foarte scurt, am fost interzisă 3 luni de pe posturile de televiziune. Era mult prea avangardistă tunsoarea mea”.

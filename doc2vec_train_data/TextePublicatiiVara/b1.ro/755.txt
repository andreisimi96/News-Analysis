Foto: wowbiz.ro Monden
Îndrăgitul actor Marian Râlea, cunoscut de generații întregi de copii drept Magicianul, are o mare suferință provocată, culmea, de marea sa iubire pentru scenă. În vârstă de 60 de ani, artistul mărturisește că și-ar fi dorit să își întemeieze o familie și să aibă copii, însă a pus întotdeauna pe primul loc cariera de actor, informează România TV. 
Magicianul a povestit, în cadrul unei emisiuni televizate că iubește foarte mult copiii și și-ar fi dorit să fie și el tată. Cu toate că are o familie la teatru, artistul ar fi vrut să aibă una și acasă.
Cu toate acestea, Marian Râlea este optimist și speră că poate, într-o zi, își va întemeia o familie.
"S-a întâmplat, am avut atâţia copii lângă mine încât eram tatăl lor. Meseria de actor m-a atras mult mai mult, am simţit acolo împlinirea şi rostul meu în lume. Poate nu am fost atent când a trecut timpul, dar niciodată nu e prea târziu", a spus Marian Râlea.

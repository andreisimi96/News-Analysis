Mărturie cutremurătoare făcută de mama tinerei românce ucise cu 50 de lovituri de cuţit în Belgia .
Mama tinerei spune, după ce presa belgiană a scris că aceasta s-ar fi prostituat, că fiica ei a fost o elevă eminentă, câștigase locul al doilea la un concurs de creație literară și crede că Laura fusese obligată să se prostitueze în Belgia . 
"Știam că ea cu prietenul ei luau mașini second să le vândă la noi. El practic le cumpăra și ea dacă știa franceză îl ajuta cu tradusul. Știam că stă acasă. O întrebam mereu dacă îi place lucrul acesta pentru că știam că nu era genul. O chemam să vină acasă să meargă la facultate, dar zicea „mami, stau bine”. Niciodată nu s-a observat pe fața ei că e ceva supărare. Nu arăta supărarea, era puternică. Cred că făcea ceea ce s-a auzit, dar nu pentru bani pentru că a avut mereu ce și-a dorit. Ea a fost singurul meu copil până în 2012. Știam că la stradă nu merge că nu va face vreodată așa ceva, dar cred că a fost sechestrată și obligată. Mi-a arătat casa prin telefon și avea undeva un fel de salon, de unde se cobora pe niște scări de lemn, iar la subsol era o cameră din care nu se auzea nimic. O văd și acum neîngrijită. Am și întrebat-o, pentru că ea dormea cu machiajul pe față. Am întrebat-o dacă e amenințată sau obligată să facă ceva rău, i-am spus că merg la Poliție să o ajut și niciodată nu a vrut să îmi spună. Cred că a fost sechestrată și exploatată sexual. Prietenul ei cred că era partea mică dintr-un grup mai mare. Părerea mea e că Laura cred că a fost amenințată că îi va fi omorât cineva dacă nu face ce i se cere”, a afirmat mama tinerei, conform pandurul.ro .
Agresorul Laurei, un tânăr de 24 de ani, a fost arestat pentru omor de poliţiştii belgieni.
Potrivit presei din Belgia , bărbatul ar fi fost un client al fetei şi ar fi ucis-o pe aceasta pentru că nu fusese mulţumit de serviciile primite.

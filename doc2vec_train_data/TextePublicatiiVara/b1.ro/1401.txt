Scandalul legat de marca Arsenie Boca precipită lucrurile în comisia de canonizare a fostului stareţ de la Mânăstirea Prislop! Preşedintele acestei comisii, mitropolitul Ardealului, Înalt Prea Sfinţia sa Laurențiu, solicită urgentarea lucrărilor, informează B1 TV. Dacă părintele Arsenie Boca va fi numit Sfantul Arsenie, atunci chipul său nu va putea fi zugrăvit decât cu aprobarea Sfântului Sinod, iar drepurile de autor, cerute acum de o firma, nu se vor mai aplica. 
Mai marii Bisercii Ortodoxe Romane continuă să reacționeze după scandalul drepturilor de autor în cazul icoanelor şi obiectelor de cult cu părintele Arsenie Boca . Un bărbat a cerut în numele unei firme ca imaginea părintelui să nu mai fie comericializată nici în Arad, nici la Mânăstirea Prislop, dar preoții nu pot accepta așa ceva.
Mitropolitul Ardealului spune ca Biserica este gata sa îl treacă în rândul sfinților pe Arsenie Boca . 
”Faptul că o persoană străină și de credință, și de neam își asumă dreptul de a fi urmaș al patrimoniului spiritual pe care îl oferă Bisericii părintele este strigător la Cer! Este ilogic, nefiresc, împotriva oricăror drepturi de moștenire (...). Pentru un călugăr, familia lui este Biserica”, a declarat mitropolitul Ardealului.
Înalt Prea Sfinția Sa Laurențiu este președintele comisie de canonizare a părintelui Arsenie Boca , iar acum cere urgentarea lucrărilor inițiate acum doi ani. Comisia analizează viața, scrierile si faptele Părintelui Arsenie. Rezultatul analizelor va ajunge la Sinodul Mitropolitan de la Sibiu, după care la Sfântul Sinod.  

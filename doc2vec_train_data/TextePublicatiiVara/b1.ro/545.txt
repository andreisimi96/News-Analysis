Preşedintele Bashar al-Assad susţine că SUA trebuie să se retragă din Siria şi a ameninţat că va recurge la forţă împotriva combatanţilor arabo-kurzi susţinuţi de americani, pentru a recuceri regiunile pe care aceştia le controlează în nordul ţării.
Într-un interviu pentru Russia Today, Assad a spus că guvernul a "început deschiderea ușilor pentru negocieri" cu Forțele Democratice Siriene, alianța multi-etnică dominată de miliția kurdă care controlează parți din nordul și estul Siriei, acolo unde sunt bazele trupelor militare americane, relatează Reuters.
"Aceasta este prima opțiune. Dacă nu, vom recurge la.... eliberarea acelor zone prin forță. Nu avem alte opțiuni, cu americanii sau fără americani", a afirmat preşedintele sirian, adăugând: "Americanii ar trebui să plece, cumva aceștia vor pleca".
"Au venit în Irak fără bază legală și priviți ce li s-a întâmplat. Trebuie să își învețe lecția. Irak nu este o excepție și Siria nu este o excepție. Oamenii nu vor mai accepta străini în regiunea asta", a mai spus Assad, potrivit hotnews.ro.
Preşedintele sirian nu a scăpat ocazia să-i răspundă preşedintelui SUA , Donald Trump , care îl făcuse, după atacul chimic din apropiere de Damasc, "Animalul Assad".
"Ce spui este ceea ce ești", i-a transmis Bashar al-Assad .

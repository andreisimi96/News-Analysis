foto: Iulian Tănase Politică
A fost o mișcare impresionantă de forțe săptămâna aceasta pentru organizarea mitingului PSD împotriva” abuzurilor”. Zeci de mii de oameni au fost aduși sâmbătă seară în Piața Victoriei din Capitală. Ca niciodată până acum, un elicoper MAI a fost autorizat să survoleze zona, parcarea a dispărut și a apărut o scenă masivă, multe artere au fost blocate, numeroși jandarmi au fost mobilizați. Asta ca să nu mai punem la socoteală ”munca” depusă de social-democrații din teritoriu pentru a-i convinge, se pare chiar și cu amenințări, pe oameni să vină la miting.
Lupta cu ”statul paralel” a fost istovitoare. Preocuparea pentru respectarea drepturilor omului a fost intensă. Nu, însă, și grija pentru spațiul înconjurător. Oamenii aduși de PSD în centrul Bucureștiului au început să plece de la miting după ora 22.00, lăsând în urmă munți de gunoaie.
Sursa foto: Iulian Tănase
Merită precizat că, anul trecut, în contextul protestelor declanșate de OUG13, fiica lui Adrian Țuțuianu, unul dintre liderii PSD , a avut grijă să le bată obrazul protestatarilor că, cică, au lăsat gunoaie în Piața Victoriei: ”Daca toti iesiti ca oile in Piata Victoriei, cu toate ca nu imi pasa catusi de putin de urletele voastre prost informate, imi pasa ce vad ca lasati in urma! Nu e mirare ca iesiti ca in jungla, sunteti de un haos desarvarsit!  ADUNATI-VA MIZERIILE, STICLELE, HARTIILE, MANCAREA DE PE JOS! Ajung batranii sa stranga dupa voi! Mi-e scarba!", a scris Ruxandra Țuțuianu.

Cristi Borcea se descurcă din ce în ce mai greu în Penitenciarul Jilava , mai ales după  ce toate cererile sale de eliberare nu au fost acceptate.
Afaceristul suferă de depresie și îi duce lipsa fiului său, informează wowbiz.ro.
Nici pentru partenera de viață a acestuia, Valetina Pelinel, lucrurile nu stau prea roz, împărțindu-și timpul între afacerile lăsate de Borcea și distragerea fiului său de la lipsa tatălui său de acasă.
„E foarte greu fără el, mai ales că ne-am unit toată familia să ținem în frâu toate proiectele, nu e la fel fără el. Cu ajutorul bunului Dumnezeu o să vină în curând acasă, pentru că deja e prea mult. Milan a crescut și a început să conștientizeze lipsa tatălui. Eu suplinesc cât pot și il țin cât mai ocupat. Este fericit, râde mult, dar întreabă de tati”, a declarat Valentina Pelinel .

Eugen Nicolicea , președintele Comisiei juridice de la Camera Deputaților, a transmis că președintele Klaus Iohannis nu va fi acuzat „sub nicio formă” de înaltă trădare, în caz că nu va aplica decizia CCR.
De asemenea, Nicolicea a susținut că „prostii de genul ăsta nu poate să spună decât Orban”, potrivit Agerpres.
„Sub nicio formă. Înalta trădare este definită ca trădarea comisă de preşedinte şi de membrii CSAT. Prostii de genul ăsta nu poate să spună decât Orban”, a răspuns președintele Comisiei juridice când a fost întrebat de soarta lui Iohannis.
Anterior, Nicolicea a prezentat ipoteza în care dacă președintele nu ar dori să respecte decizia CCR privind revocarea Laurei Codruța Kovesi, atunci s-ar putea adopta de către Parlament o Hotărâre privind începerea procedurii de demitere a președintelui.

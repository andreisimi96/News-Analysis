Andreea Esca are mari emoții pentru fiica ei, Alexia, care se pregătește intens pentru examenul maturității și pentru plecarea ei la o facultate din Marea Britanie.
“Nu că este stresată, este terifiată, cred. E foarte greu, foarte greu examenul de Bacalaureat la școala la care merge ea. Au 13 materii la examenul de Bacalaureat și ea este foarte tocilară și conștiincioasă. Și e foarte stresată că n-o să știe suficient… Eu sunt și mai stresată, dar eu știu să salvez aparențele. Eu am încredere”, a declarat Andreea Esca, conform Libertatea.
Alexia a povestit că are de gând să plece să studieze mai departe în Anglia.
“O să merg în Anglia, lângă Londra, pentru că mi-am găsit acolo facultate care mă interesează. Este despre arte, fashion. Am foarte multe vacanțe în timpul anului, o să vin des aici. Cred că o să fie foarte bine. Merg și acolo cu niște colegi. Relația mea cu Mario o să fie bine”, a spus și Alexia.

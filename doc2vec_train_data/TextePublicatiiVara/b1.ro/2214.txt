Donald Trump se laudă singur la sosirea în SUA, după summitul istoric cu Kim Jong-un.
„Tocmai am aterizat. O călătorie lungă, dar toată lumea poate de-acum să se simtă în mai multă siguranţă decât în ziua în care am intrat în funcţie.
Înainte să preiau funcţia, oamenii credeau că vom intra în război cu Coreea de Nord. Preşedintele Obama spunea că Coreea de Nord era cea mai mare şi mai periculoasă problemă. Nu mai este cazul. Să dormiţi bine astă seară”, s-a felicitat Trump pe Twitter, potrivit Digi24.
Într-un alt tweet, președintele SUA a afirmat că „nu mai există ameninţarea nucleară a Coreei de Nord. Să mă întâlnesc cu Kim Jong Un a fost o experienţă interesantă şi foarte pozitivă. Coreea de Nord are un mare potenţial pentru viitor”.

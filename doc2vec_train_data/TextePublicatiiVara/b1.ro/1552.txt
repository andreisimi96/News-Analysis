Lumea lui Banciu
Lumea lui Banciu
În ediția de joi seară a emisiunii Lumea lui Banciu , Radu Banciu a discutat despre pregătirile pe care le fac social-democrații pentru mitingul de sâmbătă, dar a făcut și o comparație între mișcările de protest de la noi și cele din alte state.
”Pregătirile pentru mitingul PSD sunt în toi, ca înaintea unei imense nunți. Am avut nunta regală, plictisitoare bineînțeles. Românii au urmărit-o doar din obligație, când veneai în public trebuia să spui ceea ce nu gândești. De data asta e pe dos. Avem un miting despre care putem să spunem orice.
Noi suntem o țară mică, ba chiar minusculă în ceea ce înseamnă protest. În Nicaragua, de exemplu, 134 și-a pierdut viața de la mijlocul lui aprilie până acum, în timpul unor manifestații de stradă împotriva guvernului și a președintelui. Asta ca să vedeți care e diferența între o țară UE și una din America Centrală, să facem o paralelă cum e la noi și cum sunt alții. Asta fără să încercăm să spunem mai mult decât spunem, dar nici mai puțin. Să nu înțeleagă unii greșit...
Nu facem un elogiu împușcăturilor stradale, dar suntem departe de a avea forța asta verbală și a luării de decizii alta decât cea de pe hârtie. Asta e ușurarea românilor, că noi nu contăm. În afară de un pic de gargară...
Într-o țară cum este România, dacă aceasta era situată în altă parte a lumii, nu mai rămânea nimic din clasa politică de mult timp. Cu așa ceva nu te poți juca. La noi, toate deciziile astea politice care sunt în favoarea unui om, în cazul de față Liviu Dragnea – toată Justiția rulează pentru el sau e manevrată în așa fel încât să ruleze pentru el, nu erau posibile în nicio țară. Oamenii l-ar fi dat afară și-l îngropau la mii de kilometri distanță de țara lor.
Noi nu existăm în condiții de conflict. Suntem noi răi de gură, dar atât. În alte țări oamenii sunt bărbați adevărați”, a afirmat Radu Banciu .

După terminarea sezonului 8 al emisiunii ”Românii au talent”, în care marele câștigător a fost Emil Rengle, locul doi fiind ocupat de Bianca Badea, în vârstă de 12 ani, Pavel Bartoș a făcut o dezvăluire despre Bianca.
Pavel Bartoș, după finală, a explicat cât de greu este pentru un copil de 12 ani să se afle atât de aproape de victorie.
”Mă bucur pentru câștigător, dar sunt atât de trist pentru Bianca. E un copil, are doar 12 ani. Copiii înțeleg mai greu, un om matur trece mai ușor peste un astfel de moment. Știi cum plânge săraca... Mi se rupe sufletul. O văd. Știi cum e... nu poți înțelege. Mai ales când ești atât de aproape. Sper să realizeze, peste ani, că a avut un moment extraordinar și este o câștigătoare”, a declarat Pavel Bartoș, scrie dcnews.ro.

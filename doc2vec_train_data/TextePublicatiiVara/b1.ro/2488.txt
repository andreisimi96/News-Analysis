Hotelurile și restaurantele din România se confruntă cu o criză a forței de muncă pe litoral și ar avea nevoie să angajeze cel puțin 50 de mii de persoane pentru a face față numărului mare de clienți, ce crește de la an la an.
De asemenea, o altă cauză a crizei este cererea de salari foarte ridicate, cameristele cerând salarii de peste 500 de euro, iar bucătarii buni - peste 3.000 de euro, informează Profit.ro.
Așadar, deși piața HoReCa este în crește în fiecare an, nu sunt găsiți angajați cu care să poată fi susținută această creștere.
Astfel, investitorii au cerut statutului să nu mai impoziteze ca venituri salariale transportul și cazarea angajaților și să nu mai impună ca străinii să fie plătiți cu cel puțin salariul mediu, și nu cu cel minim pe economie.
În plus, birocrația este atât de complicată pentru angajarea de străini încât mulți investitori renunță la această idee.
Proprietarii acestora transmit că sunt două soluții: angajați români din zonele defavorizate sau străini din afara Uniunii Europene.
Desigur, dacă statul ar facilita angajarea acestui număr de persoane ar avea numai de câștigat.
Mohammad Murad , președintele Federației Patronatelor din Turismul Românesc ( FPTR ) și cel mai mare hotelier din România, susține că forța de muncă adusă din afară are trei avantaje mari:  acești angajați plătesc taxe pe sănătate, dar nu beneficiază de ele, pentru că sunt tineri și sănătoși și doar ocazional ajung la medic, nu au nevoie de bani pentru învățământ și plătesc la fondul de pensii fără să beneficieze de ele.
Murad a mai menționat că această criză se va regăsi și în calitatea mai slabă a serviciilor, pentru că, neavând personal calificat, hotelurile și restaurantele se vor mulțumi cu oricine.
În caz contrar, președintele FPTR avertizează că din lipsă de personal, 10% din hotelurile și restaurantele de pe litoral vor sta închise în această vară.  
„E normal ca un spălător de vase din Etiopia să aibă salariu de 500 de euro, iar un român care lucrează lângă el să fie plătit cu 350 de euro? Suntem o țară a hârtiilor. Ne plimbă pe la Ministerul Învățământului să echivalăm și dacă acel angajat are o singură clasă. Trebuie să aducem toate actele și să stăm 2-3 săptămâni prin birouri, dacă ai noroc, ca să echivalăm acea clasă. Nu putem vorbi de economie liberă cu miniștri care în viața lor n-au fost patroni și nu pot să gândească liberi. Nu mi se pare corect să pui miniștri oameni care n-au lucrat în domeniu. Nu poți compensa prietenia și încrederea pe care o ai într-un om punându-l într-o funcție pentru care nu e pregătit. Peste șase luni poate se ceartă cu domnul Dragnea, își ia bagajele și pleacă. Noi avem sezon la mare două luni, dar dacă ar fi alt ministru al Turismului ar putea crește sezonul cu patru luni. Nu ne trebuie autostrăzi și avioane, ci un ministru, un om normal, care să înțeleagă ce e de făcut. Cum au făcut bulgarii, croații, georgienii”, a explicat Mohammad Murad .
Dragoș Petrescu, președintele HORA , patronatul din industria restaurantelor, și proprietar al lanțului de restaurante City Grill, afirmă că salariile nu pot crește prea mult din cauza faptului că prețul mediu al unui meniu este de 4 euro, nefiind posibil să fie plătite salarii de 2.000 de euro pentru un chelner.
Președintele HORA a spus că pentru a face față, unele hoteluri sau restaurante angajează din județele învecinate, chiar și de la 100 de kilometri, care nu mai au acelașii randament din cauza drumului pe care îl parcurg cu autobuzele, puse la dispoziție, de acasă la locul de muncă.
 „Trebuie să aducem zilnic angajații cu autobuze și microbuze din localități mai mici. Din acest motiv am solicitat guvernului să vină cu măsuri care să sprijine dezvoltarea forței de muncă. Am solicitat guvernului o inițiativă prin care cheltuielile cu transportul și cazare să nu mai fie considerate venituri salariale și impozitate cu 75%”, a susținut Petrescu.
În industria turistică lucrează acum, direct sau indirect, în jur de 450.000 de persoane.

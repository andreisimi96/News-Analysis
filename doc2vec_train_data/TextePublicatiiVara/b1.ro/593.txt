Procurorul Augustin Lazăr a susţinut că nu a apucat să discute cu şefa DNA, Laura Codruţa Kovesi despre decizia Curţii Constituţionale privind revocarea acesteia, anunţând că aşteaptă motivarea CCR
De asemenea, când a fost întrebat despre scenariul lansat de politicieni în sensul că Laura Codruța Kovesi ar trebui să-și dea demisia, Procurorul General a anunţat că nu comentează ce discută politicienii public, potrivit Hotnews.
​„Nu am discutat cu doamna Kovesi pentru că nu a fost ocazia. Sunt îngrijorați (procurorii DNA-n.r.) în legătură cu situația sensibilă care s-a creat. Noi știm că există o independență a magistraților-procurori și sunt preocupați să stie dacă acest principiu al independenței magistraților va mai fi valabil pentru procurori sau dacă Constituția va fi interpretată într-o altă manieră (...) Asteptăm să vedem considerentele acestei decizii”, a declarat Lazăr. 

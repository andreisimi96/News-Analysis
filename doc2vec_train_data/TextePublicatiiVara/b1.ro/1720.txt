Pentru a proteja pădurea de tăietorii de lemne, un urangutan a sărit, în Indonezia , peste un excavator și i-a lovit cuva.
Animalul se aruncă asupra excavatorului pe măsură ce ”gheara” lui coboară, lovește cuva, apoi se adăpostește de aceasta.
Peste 100.000 de urangutani de Borneo au fost omorâți, între anii 1999 și 2016, din cauza exploatărilor forestiere.
În pădurea Sungai Putri locuiesc peste 1.000 de urangutani, acesta fiind unul dintre ultimele habitate din lume pentru urangutanii de Borneo, iar guvernul Indoneziei a promis să protejeze zona de exploatarea comercială.
Însă, o anchetă recentă a descoperit cel puțin șase avanposturi ilegale de exploatare în ultimul an.

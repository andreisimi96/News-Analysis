Oficialii Casei Naţionale de Pensii Publice au declarat că pensia cea mai mare încasată de un civil şi stabilită doar în baza contribuţiilor virate pe parcursul vieţii sale profesionale la sistemul asigurărilor sociale depăşeşte 23.200 de lei brut în luna aprilie.
Totodată, Casa Naţională de Pensii Publice a comunicat în exclusivitate pentru Economica.net care sunt cele mai mari zece pensii civile, stabilite doar în funcţie de contribuţiile de asigurări sociale virate în numele beneficiarilor, adică pensii obţinute pe merit şi nu în virtutea unor privilegii.
Iată topul pensiilor pe merit, plătite de Casele Teritoriale de Pensii Publice în luna aprilie 2018: 23.256 lei brut; 22.506 lei brut; 20.505 lei brut; 20.445 lei brut; 19.985 lei brut; 19.597 lei brut; 19.189 lei brut; 18.440 lei brut; 17.144 lei brut; 16.933 lei brut.

O bătrână din Vaslui , de-o vârstă cu România Mare, transmite politicienilor un mesaj emoționant.
”Să se găsească un conducător care să ne aducă acasă copiii”, spune Profira Baciu pentru Libertatea .
Femeia care anul acesta împlinește 100 de ani transmite este de o luciditate demnă de invidiat și are mai multă energie decât mulți dintre tineri.
Tanti Profida merge și acum la prășit și își crește animalele singură, dar este tristă pentru că nu vede un viitor bun pentru țara sa.
”Conducătorii țării să facă cum pot mai bine, să facă țara cum a fost, nu s-o lase distrusă cum au distrus-o. A fost foarte bine, acum este greu. S-au dus toți copiii noștri, toți nepoții. Au rămas satele izolate. Vedeți cum cântă cântăreții ăștia. Să se găsească un român de-al nostru să conducă țara, să nu ne conducă străinii. Să aibă grijă de toată lumea noastră. Să facă fabrici și să aducă oamenii toți la locuințele lor…Câte dureri aduc sufletelor mamelor copiilor care sunt plecați. Am rămas singuri. Nu are cine să ne dea o lingură de apă, nu are cine să ne spele…Sunt copii pe drumuri…Să facă cum o fi mai bine să aducă țara la locul ei”, crede Profira Baciu.
În interviul dat sursei citate, vasluianca și-a amintit și de tinerețea sa, mai ales despre vizitele pe care Regele Carol al II-lea le făcea în satul său natal, unde locuia și ”gagica” sa, Zizi Lambrino.
Altfel, la cei o sută de ani de viață, bătrâna nu-și mai dorește decât sănătate, ceea ce le transmite tuturor românilor la împlinirea celor o sută de ani de la Marea Unire.
Citeşte mai multe despre:   Vaslui

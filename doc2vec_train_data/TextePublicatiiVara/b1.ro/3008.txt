Un caz halucinant din Africa de Sud face înconjurul lumii, după ce o femeie a fost descoperită vie într-un frigider al unei morgi. 
Femeia a fost dusă la morga din Carletonville , din provincia Gauteng, fiind declarată moartă de paramedici în urma unui accident rutier, relatează BBC .
Compania privată de ambulanță susține că "nu arăta nicio formă de viață".
Atunci când un angajat de la morgă a verificat cadavrul în frigider, a descoperit că femeia respira.
Un reprezentant al autorităților a confirmat că femeia este tratată în prezent la spital, fără a oferi detalii despre identitatea ei.
"Asta nu s-a întâmplat pentru că paramedicii noștri nu sunt instruiți corect. Nu există nicio dovadă a neglijenței acestora", a declarat managerul companiei de ambulanță.

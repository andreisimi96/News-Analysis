Ilie Năstase a reacţionat după declaraţia oferită de adversara lui Simona Halep în finala de la Roland Garros, americanca  Sloane Stephens.
"Niciun avantaj pentru Halep pentru că eu am un titlu, iar ea nu are nicunul", a spus Sloane, referindu-se la cele trei finale majore pierdute de Halep, două la Roland Garros (în 2014, cu Şarapova, şi în 2017, cu Ostapenko) şi una la Austalian Open (contra lui Wozniacki, în acest an).
Totuşi, "Nasty" a adus-o cu picioarele pe pământ: ”Faptul că Sloane Stephens are un titlu nu contează. Ăla este acolo şi trebuie să uiţi de el când joci. Este o declaraţie pripită din partea ei, lăudându-se cu aşa ceva. Poate că a spus-o de frică. Eu am vorbit cu Simona şi i-am spus că mă enervam când pierdeam. Ea se enervează când câştigă. I-am transmis că cel mai bine este să-şi lase adversara să se enerveze”, declarat Ilie Năstase, pentru ProX.

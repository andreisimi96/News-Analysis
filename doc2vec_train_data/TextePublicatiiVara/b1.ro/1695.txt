Ambasada Statelor Unite la Bucureşti a emis o alertă în ziua mitingului PSD . Diplomaţii îşi informează cetăţenii prezenţi în România că în Bucureşti urmează să aibă loc mai multe demonstraţii la care este aşteptată o prezenţă ridicată.
"Patru demonstraţii şi proteste separate sunt aşteptate să aibă loc sâmbătă, 9 iunie 2018. Locațiile și intervalul orar în care vor avea loc acestea se suprapun într-o oarecare măsură şi se aşteaptă ca numărul de participanţi să fie mare. Se estimează ca traficul pietonal şi cel al autovehiculelor în aceste zone să fie afectat în mod negativ", arată alerta care oferă informații despre evenimentele care vor avea loc, cât și orele și zonele în care vor avea loc. 
În alertă sunt menţionate marşul LGBT (17.30 - 20.30), "Marşul pentru normalitate" şi Marşul Noii Drepte (13.00 - 16.30), mitingul Partidului Social Democrat (20.00 - 22.00), dar şi un miting de protest împotriva PSD , ”despre care nu se cunoaşte intervalul orar, însă el va corespunde probabil cu cel al mitingului PSD ".
Ambasada îşi sfătuieşti cetăţenii ca pe parcursul zilei de sămbătă să evită mulţimile ce pot fi agresive sau agitate şi să fie mereu în stare de alertă privind ce se întâmplă.
"Personalul Ambasadei SUA este sfătuit să evite mulţimile agresive sau agitate şi să rămână constant în stare de alertă, atent la evenimentele din jur”, arată alerta care oferă și măsuri precum identificarea de rute alternative, planificarea programului astfel încât să nu se suprapună cu evenimentele şi reținerea unei căi de "ieşire" în cazul deplasării prin zone aglomerate pentru a evita rănirea în caz de incidente. 

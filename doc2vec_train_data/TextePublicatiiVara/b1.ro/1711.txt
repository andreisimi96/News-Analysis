Fostul deputat UDMR Marko Attila nu are nicio probleme în a se afişa alături de politicieni atât din România, cât şi din Ungaria , în ciuda faptului că este dat în urmărire internaţională de către statul român.
Acesta a fost fotografiat alături de Tamas Sandor, președintele Consiliului Județean Covasna, și Potapi Arpad Janos, secretar de stat în Guvernul Ungariei, coordonatorul Secretariatului de stat pentru politica națională în timp ce participa la Festivalul Secuiesc din Budapesta, conform Libertatea.
Acesta este dorit în România pentru a executa pedeapsa de cinci ani de închisoare cu executare, pentru retrocedarea ilegala a clădirii Colegiului Szekely Miko, din municipiul Sfântu Gheorghe.
Cu toate acestea, el se bucură de protecţia statului maghiar care îl adăposteşte şi nu are nicio intenţie în a îl extrăda.

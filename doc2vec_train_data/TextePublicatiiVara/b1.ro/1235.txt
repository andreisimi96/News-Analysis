Foto:  east2west news Externe
Descoperire șocantă făcută de un rus în propria grădină. Omul a găsit un craniu de om în timp ce planta cartofi. Soția lui l-a ”liniștit” spunându-i că acesta aparține primului ei soț, pe care îl omorâse acum 20 de ani.
”Nu-ți face griji, este primul meu soț”, i-a spus femeia în vârstă de 60 de ani.
Ea a recunoscut că și-a omorât fostul soț și l-a sfătuit pe actualul să îngroape la loc rămășițele și să nu anunțe poliția. Bărbatul, însă, a mers imediat la poliție, iar femeia a fost nevoită să recunoască tot și în fața autorităților. Ea le-a povestit agenților că și-a omorât fostul soț cu toporul, pentru că a venit acasă beat și a început să o agreseze fizic, notează Daily Mirror. 
După ce l-a ucis, l-a dezmembrat și l-a îngropat în grădină, apoi a spus tuturor că acesta s-a dus la serviciu și nu s-a mai întors.
La reconstituire, anchetatorii au găsit în grădină și alte oase.
Femeia se află acum în arest la domiciliu și riscă zece ani de închisoare.
Citeşte mai multe despre:   Rusia

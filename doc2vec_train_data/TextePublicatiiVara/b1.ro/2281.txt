Gabriela Cristea a fost extrem de impresionată de povestea unei concurente de la emisiunea "Te iubesc de nu te vezi".
Este vorba despre Anica o invitată care a trecut prin numeroase încercări cumplite şi care speră să îşi găsească jumătatea.
"Am 66 de ani, sunt din Bucureşti. Am fost căsătorită de două ori. Prima dată la 16 ani, nu ştiam ce e dragostea. Am trăit împreună 18 ani, dar el bea mult. Bea zilnic. Apoi, am întâlnit un bărbat, eram a treia soţie a lui, am fost 13 ani împreună. Trei ani am fost căsătoriţi. În 2006 am făcut cancer amândoi. El a fost condamnat, eu am scăpat. Am făcut chimioterapie 8 luni că atât am rezistat.", a mărturisit Anica la "Te iubesc de nu te vezi", scrie spynews.ro .
"Noi femeile ne plângem de bărbaţi că sunt nu ştiu cum, dar bărbatul e crescut de o femeie şi trebuie ca noi, femeile, să ne creştem bine copiii ca apoi ei să fie aşa cum ne dorim şi bărbaţii să se comporte aşa cum trebuie mai departe. Ai avut o viaţă... dar în faţa ta îmi scot pălăria. Tu eşti o învingătoare.", a declarat Gabriela Cristea la "Te iubesc de nu te vezi".

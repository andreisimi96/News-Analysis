Aproximativ 3.000 de suedezi au ales să îşi monteze microcipuri în ultimii trei ani, conform Euronews.
Motivul este însă unul mai puţin aşteptat. Aceştia preferă să poarte microcip ca să nu mai fie nevoiţi să aibă la ei cardurile de identitate, abonamentele la sălile de fitness sau cartelele de acces la locul de muncă.
Microcipurile sunt de mărimea unui bob de orez şi sunt introduse în dosul palmei cu ajutorul unei seringi.
"Tehnologia este incredibil de convenabilă”, a declarat pentru Euronews Ben Libberton, un microbiolog care lucrează pentru laboratorul MAX IV.
Cu toate acestea există şi anumite probleme cu aceste microcipuri, în special privind securitatea.
"Problema principală este manipularea datelor, felul în care ele vor fi stocate. Dacă datele acestea nu sunt securizate și cineva le va fura, atunci nu ai cum să le mai recuperezi”, a avertizat Libberton.
Microbiologul susţine că microcipurile sunt la căutare în rândul populaţiei din Suedia şi datorită gradul de încredere ridicat pe care cetăţenii îl au în autorităţi.
Anul trecut, compania belgiană de marketing digital NewFusion a stărnit controverse la nivel mondial, după ce a înlocuit cartelele de acces la serviciu cu un cip implantat angajaților.

Președintele Statelor Unite, Donald Trump, la telefonat pe premierul maghiar Viktor Orbán pentru a discuta  despre noul ambasador al SUA în Ungaria, care își ia postul în primire săptămâna viitoare, a declarat șeful de presă al premierului.
 Ministrul maghiar de externe, Péter Szijjártó, a declarat pentru MTI că noul ambasador, David Cornstein, este o persoană minunată, a cărei sosire asigură șansele de a continua consolidarea legăturilor bilaterale dintre cele două țări.
Trump a discutat cu Viktor Orban despre importanța protecției frontierelor și au convenit că o țară care nu-și poate apăra propriile frontiere nu mai este o țară, a adăugat el.
În contextul crizei migranților, premierul maghiar l-a asigurat pe președintele SUA că Ungaria se angajează să continue politica sa privind protecția granițelor Ungariei, a adăugat el.
 Orbán a subliniat că este important pentru Ungaria ca Uniunea Europeană să-și recâștige competitivitatea, având în vedere că aproape 80% din exporturile țării se îndreaptă către alte state membre ale UE, a spus Szijjártó.

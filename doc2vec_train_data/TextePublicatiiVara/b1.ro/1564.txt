Pentru familia Andreei Esca joi a fost o zi importantă, mama acesteia aniversându-și ziua de naștere.
Lucia Esca a împlinit 77 de ani, iar fiica sa a făcut publică o imagine cu părintele său, din tinereţe și un mesaj emoționant.
„Azi (Joi, n.r.) e ziua mamei mele ❤. Împlinește 77 de ani. În această fotografie era elevă la Școala Sanitară. Deși și-a dorit să fie actriță a devenit asistentă medicală. Dar eu știu că așa trebuia să fie pentru ca mii de oameni bolnavi de cancer să fie îngrijiți de un om cald, bun, mereu vesel și de o empatie deosebită. Mama intra în saloane cu zâmbetul pe buze, îi distra cât putea pe pacienții ei atât de amărâți de boală și le făcea cafea. Da, există și asistente medicale ca mama! De-a lungul anilor m-am întâlnit cu bolnavi care au cunoscut-o și care vorbeau așa de frumos despre mama că eram și mai mândră, și mai mândră! De fapt, mama mea iubește oamenii. Atât de simplu e! Iar eu o iubesc pe ea “până la capătul infinitului” cum zicea Alexia când era mică! La fel de simplu! La mulți ani, Mama!„, a publicat prezentatoarea TV.

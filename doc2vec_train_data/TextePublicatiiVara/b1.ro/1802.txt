Constructorul german Mercedes intră la rândul său în scandalul măsluirii testelor de emisie de gaze. Autoritatea germană de reglementare a sectorului autor (KBA) a găsit cinci dispozitive „de oprire ilegală a emisiilor de gaze” la automobilele Daimler Marcedes-Benz Vito și C-Class, informează duminică publicația Bild am Sonntag.
KBA susţine că a suspectat că dispozitivele de control al emisiilor au fost folosite în cea mai mare parte pentru circa un milion de autovehicule diesel Euro 6, potrivit raportului.
"Colaborăm într-o măsură deplină și transparentă cu KBA și cu ministerul federal al transporturilor”, a declarat un purtător de cuvânt al Daimler, conform Reuters.
Ministrul Transporturilor din Germania a criticat la sfârșitul lunii mai compania Daimler cu privire la numărul de camioane și autoturisme Vito și C-Class care au trebuit rechemate pentru depășirea normelor de poluare.
Directorul executiv al companiei Dieter Zetsche a fost convocat de ministrul Transporturilor la o întâlnire cu ușile închise pentru a discuta despre dispozitivul software care ar permis modelelor Vito și C-Class să depășească normele de poluare.
Autoritatea germană de reglementare a sectorului auto KBA a cerut Daimler să recheme aproximativ 6.300 de utilitare Vito echipate cu motor de 1,6 litri pentru că au încălcat reglementările privind emisiile. Cazul vine după scandalul emisiilor autoturismelor Volkswagen.
„Vom avea un schimb de idei detaliat privind chestiunile tehnice foarte complexe, cu scopul de a afla cât modele sunt afectate”, a declarat ministrul german al transporturilor, Andreas Scheuer, adăugând că Daimler a primit un termen până pe 15 iunie să găsească o soluție pentru rezolvarea emisiilor de pe modelul Vito.
„La următoarea întâlnire care va avea loc peste 14 zile, vom avea pe masă rezultate concrete", a adăugat ministrul Transporturilor.
Întrebat cum a fost întâlnirea, executivul Daimler a precizat că „a fost o discuție bună. Ne vom vedea din nou în 14 zile”.
Publicația Bild am Sonntag, fără a menționa surse, a relatat că autoritățile de reglementare investighează aproximativ 40.000 de camionete Mercedes -Benz Vito și 80.000 de modele C-Class pentru un posibil software care ar fi permis vehiculelor să polueze în exces fără a fi detectate.
Producătorul auto a declarat că va face apel împotriva deciziei KBA de a clasifica software-ul ca fiind ilegal și că va contesta descoperirile KBA în instanță, dacă este necesar.
Citeşte mai multe despre:   Mercedes

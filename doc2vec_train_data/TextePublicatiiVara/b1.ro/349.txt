Drepturile de televizare a meciurilor de fotbal din prima ligă franceză au fost vândute pentru suma de 1 miliard 153 de milioane de euro. Este vorba despre pachetul de meciuri dintre sezoanele 2020-2024, conform France TV.
Marele câştigător este grupul spaniol Mediapro care a luat pachetele principale scoase în licitaţie şi vor putea transmite cele mai importante meciuri ale etapei.
La rândul său, BeIN Sports va avea dreptul de a televiza câteva meciuri pe etapă. 
În schimb, canalul istoric unde se transmiteau meciurile din Franţa, Canal+, a pierdut totul deşi a depus oferte pentru toate cele 7 pachete scoase la concurs.

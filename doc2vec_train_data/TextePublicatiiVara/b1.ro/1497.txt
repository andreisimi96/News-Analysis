România a fost somată oficial de reprzentanții Comsiei europene pentru că nu a respectat normele UE privind tratarea apelor urbane reziduale în zone urbane mari. 
Una dintre cerințele de după aderarea țării noastre la Uniunea Europeană, ce trebuia îndeplinită până la 31 decembrie 2013,  a fost asigurarea colectării corespunzătoare a apelor urbane reziduale.
De asemenea,  tratarea lor corespunzătoare a fost o altă cerință ce trebuia rezolvată până îla 31 decembrie 2015, scrie Hotnews.
Niciuna dintre acestea nu a fost respectată în totalitate. Conform celor mai recente date furnizate de autoritățile române, 189 de mari aglomerări urbane nu sunt încă în conformitate cu obligațiile de colectare a apelor urbane reziduale în temeiul legislației UE, iar 198 de aglomerări urbane de mari dimensiuni nu respectă obligațiile de tratare, spune Comisia.
Dacă oficialii de la București nu iau măsuri în două luni, cazurile pot fi trimise Curții de Justiție a UE, avertizează Bruxelles-ul.

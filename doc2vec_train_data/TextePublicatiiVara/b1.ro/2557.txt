Traian Băsescu, preşedinte PMP, a declarat, în Congresul extraordinar, care va decide noua conducere, după retragerea sa, că cel mai important obiectiv trebuie să fie reîntregirea ţării.
"În mod cert, începând de astăzi, după Congres vom fi mai puternici, pentru că vom avea în fruntea partidului o echipă care va trebui să dea soluţiile pentru România, să îi convingă pe români că ceea ce îşi propune ca obiectiv reprezintă interesul national al României. Cred eu că nu există obiectiv mai important decât reîntregirea ţării. E un obiectiv faţă de care poporul român, politicienii sunt datori istoriei noastre", a declarat Traian Băsescu, potrivit Mediafax.
Acesta a subliniat că politicienii trebuie să urmeze exemplul înaintașilor, care acum 100 de ani au făcut posibil cel mai mare proiect al României.
"Eu vă spun că în istoria naţiunilor sunt şi momente de demnitate. Aşa cum a fost crearea României Marii, e de datoria noastră să reîntregească ţara, aşa cum au făcut acum 100 de ani înaintaşii noştri. Ei au putut, noi de ce nu putem? Alte naţiuni au făcut-o? Noi de ce nu putem? Vă aduc aminte că stăzi poporul român trăiesc după voina lui Stalin şi Hitler, împărţit în două ţări, pentru că aşa au vrut Stalin şi Hitler. (...) O să auziţi destui neaveniţi care vor spune că nu vrea Moscova, Washington, Berlin. În Europa funcţionează doar o voinţă, a popoarelor. Aşa s-a reunificat Germania în baza actului de la Helsinki în 1975, aşa s-a despărţit Cehoslovlacia, tot în baza actului de la Helsinki şi se poate reîntregii România. Această naţiune nu-şi va dobândi demnitatea până când ţara nu va reîntregită. Mulţi spun – dar e prea costisitor pentru România. Vreau să vă spun că e mult mai costisitor să stăm despărţiţi", a mai spus Băsescu.
Peste 2.500 de delegaţi participă la Congresul extraordinar al PMP, în care Traian Băsescu îşi va anunţa retragerea şi ulterior va fi aleasă noua conducerea a partidului. Eugen Tomac este singurul candidat pentru şefia formaţiunii.

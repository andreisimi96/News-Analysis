Foto: Adevarul Politică
PSD Vaslui ar putea aduce între 2.500 și 3.000 de oameni la mitingul organizat de social-democrați pe 9 iunie, în Capitală, a anunțat preşedintele filialei, Dumitru Buzatu .
”Eu cred că pregătirea cea mai bună nu trebuie să o avem noi, preşedinţii organizaţiilor, ci oamenii, cei care urmează să fie mobilizaţi pentru a fi prezenţi la acest miting şi eu m-am confruntat în ultimele săptămâni cu nenumărate solicitări de a declanşa această acţiune. (...) Noi am estimat, în raport cu capacitatea de transport, am făcut o estimare foarte realistă, că am putea aduce în condiţii de siguranţă 2.500 - 3.000 de oameni la acest miting”, a spus Buzatu, citat de sitirileprotv.ro.
Deplasările vasluienilor în București vor fi plătite din “cotizaţiile şi contribuţia personală a celor care se deplasează”.
Dumitru Buzatu a menţionat că obiectivele mitingului sunt susţinerea Guvernului, precum şi susţinerea şi apărarea drepturilor şi libertăţilor cetăţeneşti, iar acest lucru vizează şi “abuzurile săvârşite şi multe alte fapte incompatibile cu un stat democratic”.
La rândul său, Liviu Dragnea a susținut că social-democrații vor protesta în Piața Victoriei pentru o țară liberă și pentru scoaterea instituțiilor de sub teroarea SRI și DNA.
"Este un miting împotriva abuzurilor care se întâmplă în România de mult timp. Facem acest miting pentru a arăta că suntem decisi sa mergem pana la capat pentru ca Romania sa devina o tara democratica, unde libertatile si drepturile fundamentale sunt respectate asa cum scrie in Constitutie si in tratatele internationale. Îi asteptam pe toti cei care doresc sa traiasca intr-o tara libera. 
Din cauza unei propagande toxice uriase, se pune problema ca o structura nelegitima obscura, subterana sa paraziteze deciziile si sa influentele intr-un mod ocult deciziile importante, sa permita abuzuri, sa permita intruziuni, sa permitea ca cetateni romani sa fie inchisi si firme sa fie inchise, ca zeci, sute de mii de destine sa fie distruse, avand in vedere niste interese care nu sunt intotdeauna numai din interior", a declarat Dragnea.
Întrebat care sunt “instituțiile aflate sub teroare”, Dragnea a spus că o să le nominalizeze la miting.
”O să vi le spun la miting, ați văzut imagini și înregistrări, protocale secrete. Ne interesează să protejăm justiția și pe cei care înfăptuiesc justiția. Ne interesează ca judecătorii să nu mai fie influențați de nicio instituție care trebuie să se ocupe de securitatea națională și nici instituții care trebuie să cerceteze statul paralel format din oameni din diverse instituții”, a mai spus Dragnea.

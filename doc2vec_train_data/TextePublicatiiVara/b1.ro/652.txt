Vara din acest an va fi una foarte secetoasă, iar în lunile iunie și iulie se vor înregistra temperaturi mai ridicate decât în mod normal, în zonele de sud și sud-est, avertizează meteorologii. 
"Pentru prima lună a verii, anticipăm valori medii lunare a temperaturilor mai ridicate decât în mod obișnuit. În sud-est, sud și vest și în rest valori normale. Observăm o tendință de cantități de precipitatii sub norme, în special în Dobrogea, sudul Câmpiei Române.
Este posibil aici, unde regimul va fi unul mai ridicat, asociat cu o tendință spre deficit în această zonă să vorbim de secetă. Iunie este cea mai ploioasă lună a anului și a verii. Și în această lună să avem această alternanță de perioade între vreme caldă și apoi instabilitate accentuată. Iunie aduce și zile mai ploioase în care cantitățile de precipitații pot genera situații de natură hidrologică. Capacitatea de înmagazinare în sol este mai redusă", a declarat Elena Mateescu, șefa Administrației Naționale de Meteorologie, potrivit stirilekanald.ro.
În ceea ce privește luna iulie, specialiștii estimează că temperaturile medii vor fi în creștere.
"Luna lui cuptor confirmă ceea ce estimam, temperaturile medii sunt în creștere. Observăm valori mai mari. Cele mai ridicate ne așteptăm să se înregistreze în Dobrogea, Banat și Crișana. Chiar și în Moldova și centru, exceptând muntele, să avem valori apropiate de norme. Valorile de precipitații reduse. Cele mai reduse urmeaza să fie în Dobrogea, zona sudică din Muntenia și Oltenia", a mai explicat Elena Mateescu. 
În luna august, temperaturile vor fi ridicate în cea mai mare parte a țării, iar ploile vor fi sub normă, dar vor apărea furtuni scurte şi purtenice, însoțite de grindină. Temperatura medie lunară a aerului va avea valori apropiate de norma climatologică în regiunile nordice şi centrale şi mai ridicate în restul teritoriului.

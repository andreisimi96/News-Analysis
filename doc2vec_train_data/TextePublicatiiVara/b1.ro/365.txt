Foto: Inquam Photos / George Calin Economic
Premierul Viorica Dăncilă îi dă o replică președintelui Klaus Iohannis și dă asigurări că Executivul are bani de pensii și salarii. 
Prezentă în Vrancea, la punerea în funcțiune a Stației de Pompare și Repompare 5 Haret din Amenajarea complexă Ruginești-Pufești-Panciu, care va iriga culturile cu apă din canalul Siret-Bărăgan, Dăncilă a subilinat din nou că românii nu au motive de îngrijorare. 
”Fac un apel la toți cei care vehiculează astfel de date în spațiul public. Aceste lucruri creează îngrijoare și nu cred că este cazul să îngrijorăm populația. Eu, ca prim-ministru, vă spun că sunt bani de salarii și de pensii.
Mă uimește acest lucru, pentru că domnul președinte a promulgat Legea Bugetului de Stat (...) Sunt bani de salarii și pensii”, a declarat Dăncilă.
Totodată șefa Guvernului a spus că nu a mai vorbit cu Klaus Iohannis din momentul în care acesta i-a cerut să demisioneze.

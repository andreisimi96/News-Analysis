Doliu în familia ministrului Sănătăţii. Nepoata Sorinei Pintea a fost găsită moartă în casă. Flavia Tătărău a decis să îşi pună capăt zilelor, iar medicii chemaţi la faţa locului nu au reuşit să îi mai salveze viaţa.
Flavia avea doar 27 de ani. Era asistentă la Spitalul Judeţean Baia Mare şi fusese la serviciu şi ieri. Nimic nu anunţa drama ce avea să se petreacă. 
Aseară însă, un apel la 112, a anunţat că tănâra e moartă în casă. Medicii nu au mai reuşit să facă nimic pentru a o salva. 
Vestea a căzut ca un trăsnet peste rude şi prieteni. Printre ei şi ministrul Sănătăţii, Sorina Pintea , căreia Flavia îi era nepoată. 
"Rămas bun, Flavia!", a scris Sorina Pintea pe o reţea de socializare. 
Cadavrul tinerei a fost dus la morga spitalului pentru efectuarea necropsiei și stabilirea cu exactitate a cauzei decesului. Iar poliţia a deschis un dosar penal de moarte suspectă.
Flavia Tătărău era căsătorită de 4 ani cu un pompier SMURD.

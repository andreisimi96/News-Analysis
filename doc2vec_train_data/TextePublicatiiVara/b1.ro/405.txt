Cui nu-i plac clătitele? Cu dulceață, magiun sau cremă de ciocolată, românii savurează clătitele cu o poftă incredibilă și nu par să se fi săturat.
Fiecare gospodină își are propriile trucuri pentru clătite doar ca acestea să să întindă suficient, dar în același timp să nu se rupă, să aibă o culoare anume, și să se topească în gură.
Cea mai bună rețetă rămâne însă cea tradițională, spusă din mamă în fiică.
Pentru aceasta vei avea nevoie de două sute de mililitri de lapte, de două ouă, de două linguri cu vârf cu făină, de două lingurițe cu unt topit, de o lingură de zahăr, de un praf de sare, arată likeachef.biz.
Pune într-un vas ouăle zahărul și sarea, amestecă-le până se omogenizează. Acum peste compoziția omogenă pune untul topit, și laptele. Adaugă făina și începe din ou să amesteci în așa fel încât să nu lași deloc cocoloașe.
Nu ai nevoie de unt sau de ulei pe care să îl pui pe fundul tigăii. Clătilele vor fi gata cât ai clipi, de aceea este recomandat să le ții pe foc doar cât să se rumenească pentru că altfel vei risca să rămâi cu ele arse.
Vestea bună este aceea că dacă nu ai lapte poți folosi apă carbogazoasă, iar acest lucru face din clătite un preparat foarte flexibil.

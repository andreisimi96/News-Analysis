Lidia Buble a avut parte de o surpriză de proporții pe platourile de filmare de la Next Star cu ocazia zilei sale de naștere. Cântăreața a fost sărbătorită de colegi într-un stil impresionant, dar surpriza cea mare a venit de la iubitul său, Răzvan Simion . 
Colegii de emisiune, jurații Pepe și Dorian Popa și co-prezentatorul Șerban Copoț, în frunte cu Dan Negru, prezentatorul show-ului, au surprins-o pe Lidia cu un moment artistic pregătit special pentru ea și cu un minunat tort cu ciocolată și fructe de pădure.
“Doamne, ce surpriză frumoasă mi-ați făcut!”, a exclamat Lidia atunci când l-a văzut pe Dan Negru cu tortul în brațe, dar și pe Dorian, Pepe și Șerban cu măști pe figură și dansând pe scenă în jurul lui.
Echipa ei de hairstyle și make-up i-a făcut cadou o ședință foto, pe baza unui concept pe care Lidia și-l dorea de mult, colegii din trupa ei de instrumentiști i-au oferit cu câteva zile în urmă, pe scenă, la un concert pe care aceasta l-a susținut, un buchet de 51 trandafiri, iar la Alba Fest, 60.000 de oameni i-au cântat "La mulți ani!".
Iubitul ei, Răzvan Simion , i-a făcut şi el o surpriză de proporţii: cadoul lui a constat într-o vacanță de nouă zile, în Maldive, un loc în care Lidia visează să meargă de ceva timp, scrie Antena1 .

Divorţul pare să îl coste scump pe legendarul Slash , chitaristul trupei Guns N'Roses .
El îi oferă soţiei sale nici mai mult nici mai puţin de 6,6 pentru a fi de acord cu desfacerea căsătoriei.
Cei doi s-au căsătorit în 2001 și au împreună doi fii: London, în vârstă de 15 ani, și Cash, în vârstă de 13 ani.
Rockerul, în vârstă de 52 de ani a intentat prima dată divorț în 2010, dar s-a împăcat cu soția sa două luni mai târziu. Slash a intentat divorț din nou, în decembrie 2014 și, de atunci, procedurile au stagnat.
Pe lângă suma de 6,6 milioane de dolari, Slash îi mai oferă soţiei sale o pensie alimentară de 100.000 de dolari lunar, până când aceasta se va recăsători sau va muri, iar celor doi copii - 39.000 de dolari pe lună. Copiii vor primi și 1,8% din veniturile lui Slash , până în 2036, scrie stiripesurse.ro citând dailymail.co.uk.
Potrivit documentelor depuse la tribunal, artistul câștigă lunar aproximativ 345.000 de dolari.
În prezent, Slash se află în turneu cu trupa Guns N'Roses . Chitaristul, care a concertat de două ori în România - în 2013 şi 2015 -, s-a reunit cu membrii formaţiei în 2016.
Slash este cunoscut pentru riff-urile şi solo-urile sale care au ridicat în picioare milioane de fani din întreaga lume. 

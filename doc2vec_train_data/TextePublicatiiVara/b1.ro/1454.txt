PNL se pregăteşte de depunerea moţiunii de cenzură împotriva guvernului PSD-ALDE condus de Viorica Dăncilă. În draftul moţiunii de cenzură, liberalii arată că agenda Guvernului Dăncilă, condus în fapt de Liviu Dragnea , fiind aceea a unui ”grup infracțional” al cărui scop este subordonarea justiției și amputarea atribuțiilor președintelui, conform hotnews.ro.
PNL acuză, în textul moţiunii, că actul de guvernare a fost viciat astfel încât principalul obiectiv să fie oferirea de protecţie în faţa legii lui Liviu Dragnea .
Atât politica externă cât şi cea economică sunt menţionate în textul liberalii. Aceştia arată că prin politica antieuropeană a actualei puteri, România riscând astfel să devină membru de rang inferior al Uniunii Europene, iar un alt motiv ”guvernul-marionetă” ar trebui să plece de la Palatul Victoria constă în contraperformanțele economice ale executivului, liberalii afirmând că Guvernul nu a arătat dacă mai poate plăti pensiile și salariile angajaților.
Cele mai dure critici vizează demersurile coalției PSD-ALDE în ceea ce privește subordonarea justiției și a Curții Constituționale a României. ”Nicicând în întreaga istorie post-decembristă, nici măcar în guvernele de forță ale PSD aflate sub patronajul președintelui Ion Iliescu, românii nu au mai remarcat această preocupare obsesivă pe care ați manifestat-o pentru a subordona Justiția”, spun inițatorii.   
Textul moțiunii de cenzură va fi supus aprobării Biroului Executiv al PNL și va fi negociat şi cu partidele care vor vrea să se alăture demersului.

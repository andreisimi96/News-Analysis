Marius Şumudică a vorbit despre varianta venirii la echipa finanţată de Gigi Becali . 
El nu va ajunge la Bursaspor, omul care îl voia neapărat pierzând alegerile pentru şefia clubului. Tehnicianul român nu duce însă de oferte, având încă două variante din Turcia.
Şumudică susţine însă că nu se probleme ca el să ajungă la FCSB , din cauza trecutului rapidist.
"Văd că sunt ziarişti care se folosesc de numele meu ca să mai creeze nişte scandaluri. Că aş fi vorbit acum despre Dică şi am spus că dacă eram eu la FCSB luam campionatul, că Dică nu e bun şi încă multe altele. Cât sunt eu de îngăduitor cu astfel de chestii, acum chiar mi se pare ceva ieşit din comun. Eu n-am mai vorbit de FCSB şi de Dică de vreo două luni, cred, de când am promis că mă abţin. Când m-am întors din Turcia chiar am declarat că Dică poate ajunge un antrenor cu performanţe. În niciun caz nu l-am criticat recent. Şi văd pe siteuri că l-aş fi făcut pardaf. Păi, o spun din nou şi din nou: eu nu voi ajunge niciodată la FCSB sau la Steaua", a spus Şumudică, potrivit digisport.ro.
Numele lui Şumudică a fost vehiculat şi pentru posibila înlocuire a lui Dan Petrescu la CFR Cluj .

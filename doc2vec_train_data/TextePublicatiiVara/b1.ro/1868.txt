Ministrul Justiției, Tudorel Toader, a anunțat că a trimis la Cotroceni propunerea de numire a lui Felix Bănilă în funcția de procuror-șef al DIICOT . 
”Astăzi am transmis Președintelui României propunerea de numire a domnului Oliver - Felix Bănila în funcța de procuror-șef al DIICOT !”, a spus Tudorel Toader, citat de stiripesurse.ro.
Procurorul General al României a prelungit cu șase luni mandatul lui Daniel Horodniceanu, cel care va fi interimar în această perioadă.
Felix Bănilă a primit aviz pozitiv de la Secția pentru procurori a CSM. Au fost 4 voturi ”pentru” și 3 ”împotrivă”. Avizul CSM este unul consultativ, iar ultimul cuvânt îi aparține președintelui Klaus Iohannis.

Foto: Inquam Photos / Octav Ganea Politică
Fostul preşedinte Traian Băsescu intervine în scandalul din DNA , după ce Parchetul General a anunţat că fostul al DNA Ploieşti, Lucian Onea , şi fostul procuror Mircea Negulescu sunt cercetaţi penal.
Liderul PMP consideră că procuroarea Elena Iordache, cea care instrumentează dosarul în care cei doi sunt implicaţi, are nevoie nevoie de susţinere şi de protecţie pentru a-şi putea face treaba.
"Da, pentru că Onea şi Negulescu, procurorii de la unitatea de elită sunt doar doi. Noi avem o pădure de portocali ca Negulescu în parchetele noastre şi vă enumăr doar la Braşov, unde alergau după declaraţii ţintite pe oameni politici.
La Oradea, la Constanţa, sunt zone în care DNA este ocupat de astfel de procurori, ca să nu vorbim de procurori din structura centrală. Eu, dacă aş fi procuror general, aş cere protecţie pentru procurorii care îi investighează pe cei doi, pentru că ei sunt un sistem bine legat care primea comenzi - 'astea îs ţintele' - , şi îşi căutau denunţători pentru oamenii pe care îi aveau în vizor", a afirmat duminică seară, la RTV, Traian Băsescu, conform stiripesurse.ro.
Reacţia fostului şef de stat vine după ce şi ministrul Justiţiei, Tudorel Toader, a cerut acordarea de protecţie pentru procuroarea Elena Iordache.
Băsescu mai consideră că Laura Codruţa Kovesi ar trebui să fie audiată în dosarul scandalului de la DNA Ploieşti, deoarece e implicat un şef de unitate al DNA .

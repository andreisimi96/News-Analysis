Caz şocant în municipiul Cluj Napoca. O fetiţă de doar trei ani a fost violată de un adolescent, informează B1 TV. Halucinant este şi faptul că violatorul este rudă cu minora. A fost prins la câteva ore după ce a comis violul, iar acum se află după gratii.
Ziua în amiaza mare, adolescentul în vârstă de 16 ani, a prins-o pe fetiţa de doar trei ani şi a violat-o. După care s-a făcut nevăzut. Ore întregi l-a căutat poliţia. Până la urmă, acesta a fost găsit de un jurnalist. 
Agresorul se ascundea în zona Pata Rât, acolo unde de altfel şi locuieşte. Până să vină poliţia, vecinii şi rudele fetiţei au fost la un pas să îl linşeze.Cu greu l-au scos poliţiştii din mâinile oamenilor. Până la urmă l-au urcat în după şi l-au dus la audieri. 
Între timp, copila violată a fost dusă la spital. Potrivit oamenilor din zonă, violatorul era o rudă de-a familiei victimei, aşa că i-a fost uşor să o ademenească să meargă cu el.
Adolescentul a fost reţinut pentru 24 de ore şi va fi prezentat instanţei cu cerere de arestare preventivă. 
Citeşte mai multe despre:   Cluj

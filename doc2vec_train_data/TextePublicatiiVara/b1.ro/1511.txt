Un polițist din Timișoara a fost reținut de DIICOT după ce a șantajat un om de afaceri cu ajutorul unui vicepreședintel ALDE, scrie Cotidianul. Polițistul i-ar fi cerut acestuia suma de 12.000 de euro, ca mită, pentru a-l scăpa, chipurile, de un dosar ce ar fi fost deschis pe nume său la DIICOT Timișoara.
Conform sursei citate, la una dintre întâlnirile pe care Adrian Sav (30 de ani), agent în cadrul Serviciului de Investigare a Criminalității Economice – SICE, le-a avut cu denunțătorul său, el a venit însoțit de un amic, pe nume Silviu Andrișan, pe care l-a prezentat ca fiind ofițer SRI.
Andreșan este nimeni altul decât vicepreședintele național al Tineretului ALDE.
”Ce pot să vă zic? Am dat niște declarații despre un vechi prieten și vecin. Am fost audiat ca martor, dar nu știu cum m-a prezentat el, indirect, eu nefiind de față”, a declarat Silviu Andrișan, pentru Cotidianul.

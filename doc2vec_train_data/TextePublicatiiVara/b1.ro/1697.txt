Jandarmeria Română a organizat sâmbătă o conferinţă de presă pentru a asigura populaţia că este bine pregătită să facă faţă posibilităţii de apariţie a unor provocări care să ducă la incidente.
"Jandarmeria Capitalei are capacitatea şi experienţa necesară pentru a gestiona aceste evenimente, am realizat o dimensionare adecvată a dispozitivelor pentru a putea acţiona  corespunzator indiferent de situaţiile care ar putea apărea (...) În pregătirea misiunilor de astăzi s-au luat în calcul şi aspectele care au fost vehiculate în spatiul public provenind de la diverse organizaţii sau persoane fizice. Acest tip de reacţii şi provocări în mediul online nu sunt o noutate şi le avem în atenţie pentru a preveni situaţii de risc la adresa sigurantei cetatenilor. Evident că atunci când în spaţiul public există un număr mare de oameni apar şi astfel de riscuri şi tocmai de accea am luat măsuri suplimentare de restricţionare a circulaţiei, de stabilire a unor trasee de deplasare a participantilor , de separare a participanţilor la diferite evenimente precum şi o prezenta consistentă a jandarmilor în stradă", a declarat purtătorul de cuvânt al Jandarmeriei Bucureşti, Georgian Enache.
Autorităţile au afirmat că au fost pregătite suficiente dispozitive pentru cele 14 manifestaţii publice programate în Capitală, fiind aduşi jandarmi şi din structurile teritoriale. De asemenea, în dispozitive vor figura şi jandarmi cu echipament antitero.
"Este o măsură preventivă când sunt mitinguri. Nu este un temei să ne speriem şi să se inducă o teamă nejustificată", a afirmat purtătorul de cuvânt al Jandarmeriei Române.
Reprezentanţii Jandarmeriei au reamintit obligaţiile pe care le au organizatorii mitingurilor: să asigure un dispozitiv propriu de ordine format din personal purtând însemne distinctive, să delimiteze spaţiul de desfăşurare a adunărilor publice, iar când acestea se desfăşoară în deplasare să ia măsuri pentru limitarea spaţiului de circulaţie ocupat, să ia măsuri ca ocuparea spaţiilor destinate desfăşurării adunărilor publice să aibă loc cu puţin timp înainte de oră începerii activităţilor, iar părăsirea lor să se facă imediat după oră-limită stabilită, să ia măsuri pentru îndepărtarea participanţilor care, prin modul de manifestare, tulbură ordinea şi liniştea publică, iar când aceştia nu se supun, să îi semnaleze forţelor de ordine, să interzică participarea la adunările publice a persoanelor care au asupra lor arme de orice fel, materiale explozive sau incendiare, substanţe iritant-lacrimogene sau cu efect paralizant, dispozitive pentru şocuri electrice ori alte obiecte ce pot fi folosite pentru acţiuni violenţe sau de tulburare a desfăşurării normale a acestora.
Totodată participanţii la adunările publice sunt obligaţi: să respecte recomandările făcute de organizatorii adunărilor publice, împuterniciţii acestora sau organele de ordine; să se abţină de la acţiuni de natură a împiedica desfăşurarea normală a adunărilor publice şi să nu incite la asemenea acţiuni prin viu grăi, manifeste sau alte mijloace audiovizuale; să părăsească imediat adunările publice sau locul unde acestea se desfăşoară, când au fost somaţi de către organizatori, împuterniciţii acestora sau organele de poliţie. Este interzis că persoane sau grupuri de persoane care nu au legătură cu adunările publice organizate să se infiltreze în rândul demonstranţilor, cu scopul de a tulbură normala desfăşurare a acestora, au subliniat reprezentanţii Jandarmeriei. 

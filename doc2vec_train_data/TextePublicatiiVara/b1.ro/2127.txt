Ștefan Bănică Jr. are o verișoară primară la fel de cunoscută ca el. Este vorba despre Sorana Darclee! Fosta componentă a trupei ASIA a povestit cum se înțeleg.
”Cu Ștefan mă înțeleg foarte bine. Nu ne vedem! Nu ne vedem pentru că nu avem timp, avem vieți total diferite. Până mai acum câțiva ani mai aveam timp. Distanța asta și lipsa întâlnilor noastre nu ne-a făcut niciodată să ține mai puțin unul la celălalt. Suntem o familie. Sângele apă nu se face. Nu avem timp, suflește suntem acolo”, a povestit Sorana .
Ea a mai spus că Ștefan nu a ajutat-o în carieră și, oricum, nici nu-și dorea acest lucru: ”Nu m-a ajutat în cariera mea. Nu a intervenit niciodată și asta pentru că nu a vrut și nici eu nu mi-am dorit. Și Ștefan a fost lăsat pe cont propriu, chiar dacă tatăl lui avea un nume, chiar dacă împărțea un nume. El a fugit și a dat la teatru, el a fugit și a dat castingul la Liceenii, filmul care l-a și lansat foarte tare în acest domeniu. Ștefan, unchiul meu, nu era foarte de acord pentru că era o viață grea și nu a vrut să se implice. Așa a făcut și Ștefan cu mine. În momentul în care s-a aflat că noi suntem veri eu eram deja cu trupa A.S.I.A”.

Salariul Gabrielei Cristea pe care îl lua la emisiunea „Noră pentru mama” a fost mereu un subiect de discuții, iar acum prezentatoarea de la Antena Stars a făcut lumină.
Astfel, prezentatoarea a dezvăluit că în urmă cu 10 ani, atunci când bruneta era regină pentru şefii turci şi un motor de audienţă pentru staţia TV, avea un salariu de 20 de mii de euro, informează Click.
„Eu nu am dezvăluit această sumă, alţii au făcut-o. E adevărat, am fost plătită cu 20.000 de euro pe lună. Probabil că am câştigat chiar mai bine de un milion de euro. Vorbeam la un moment dat cu Silvia Ioniţă, fina mea, şi ea ştia ce salariu am, şi-mi zice: «Băi, când iei tu primul salariu, eu în locul tău ştii ce aş face? I-aş scoate hash şi i-aş pune în pat să mă bălăcesc, aşa». Nu am făcut asta. Sunt banii ăia, despre care toată lumea a vorbit, care au dispărut din conturile mele (n.r. face aluzie la fostul soţ, Marcel Toader, şi la procesul pe care l-a avut cu acesta). Sunt genul ăla, care pun banii la comun, sunt banii familiei. Dar nimeni nu ştie cât am muncit pentru banii aia, zilnic”, a mărturisit Gabriela Cristea .
Dar aceste lucruri sunt de domeniul trecutului, iar acum vedeta şi soţul ei, Tavi Clonda , au alte planuri.
Gabriela prezintă emisiunea „Te iubesc de nu te vezi”, la Antena Stars, aşa că Tavi Clonda se îngrijeşte de fiica lor, Victoria (9 luni) și are iar undă verde să facă audienţă şi să aducă bani frumoşi în casă. Ea plănuieşte să-şi aducă lângă ea şi soţul, cu care făcea echipă, pe vremuri, la “Te vreau lângă mine”.

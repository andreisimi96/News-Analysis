Piaţa bancară ar putea suferi modificări substanţială! Acest lucru după ce banca italiană Unicredit ia în calcul o fuziune cu Societe Generale din Franţa, conform Financial Times.
Dacă această mişcare se va fructifica ar fi una care combină două dintre cele mai mari instituţii financiare europene. Aceaste informaţii vin în contextul în care Europa are nevoie disperată de giganţi bancari în faţa competiţiei cu Statele Unite şi China.
Ideea fuziunii a fost dezvoltată de Jean Pierre Mustiere, CEO al Unicredit , francez care a lucrat şi pentru Societe Generale în trecut. La rândul lor şi directorii de la banca franceză au studiat posibilitatea acestei mişcări.
SocGen, a doua cea mai mare bancă franceză, a avut pe masă combinarea celor două entităţi în ultimul deceniu şi jumătate. Chiar şi în eventualitatea demarării planurilor de fuizune, potrivit FT, băncile nu vor fi gata pentru mutare cel puţin încă un an.
De cealaltă parte, UniCredit, cea mai mare bancă italiană după active, a luat în considerare anul trecut o fuziune cu banca germană Commerzban. 
Societe Generale controlează în România BRD şi a reuşit să obţină pe piaţa locală un profit net record de 1,38 miliarde de lei, cel mai bun rezultat anual al băncii. Câştigul din 2017, influenţat de creşterea veniturilor, controlul costurilor şi eliberarea de provizioane, a fost aproape dublu faţă de nivelul din 2016. Profitul brut a fost de 1,63 mld. lei.

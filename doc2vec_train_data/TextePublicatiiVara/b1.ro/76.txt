Unul dintre cei mai cunoscuți și apreciați gânditori francezi împotriva violenţei, războiului şi totalitarismului, Pierre Hassner , s-a stins din viață, sâmbătă, la Paris, a anunţat Institutul de Studii Politice de la Paris citat de Agerpres .
“Gânduri emoţionante pentru Pierre Hassner , care s-a stins astăzi”, a scris IEP pe contul său de Twitter. “Specialist eminent în relaţii internaţionale, el şi-a petrecut întreaga carieră la CERI (Centrul de Studii şi Cercetări Internaţional) şi de Stiinţe Politice şi a fost un observator subtil al scenei mondiale”, a precizat institutul parizian.
Născut la Bucureşti, în România, într-o familie de evrei care au trecut la catolicism pentru a se proteja de persecuţiile din ce de-al Doilea Război Mondial, el a emigrat în 1948 la Paris unde a urmat cursurile Şcolii Normale Superioare (ENS) înainte de a se dedica filosofiei în 1955.
În ultima sa lucrare, ‘La Revanche des passions : métamorphoses de la violence et crises du politique’ (Fayard, 2015), el a abordat reîntoarcerea la pasiunile identitare. 

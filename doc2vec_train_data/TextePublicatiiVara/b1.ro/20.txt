Oana Roman a anunțat că mama ei a scăpat, în sfârșit, de griji. Va locui într-un apartament nou, fără teama că ar putea fi dată afară. Mai mult, cum locuința este cumpărată, nici nu va trebui să dea bani pe chirie.
În acest context, Oana se bucură că mama ei va avea o bătrânețe ușoară.
“Azi o zi grea și cu multă încărcătură emoțională! În sfârșit mama va sta într-un apartament frumos și cochet unde nu va mai avea grijă chiriei! Dumnezeu m-a ajutat să pot rezolva această problemă cu ajutorul unor prieteni minunați! De azi, mama va trăi liniștită și fără stres, se va putea bucura deplin de Isa, de noi, de studenții ei , de viață! Va avea o bătranețe liniștită și fără griji! Iar eu am inima împăcată că am putut face asta pentru ea ! Doar puterea Divină m-a ajutat și a așezat lucrurile! Rugăciunile mele au fost auzite și am înțeles încă o dată cât de mare e puterea lui Dumnezeu care lucrează prin oameni binecuvântați!”, a scris Oana Roman , pe Facebook.

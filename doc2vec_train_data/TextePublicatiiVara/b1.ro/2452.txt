Un deputat a declarat joi, în Comisia de Transporturi, că România are nevoie urgentă de autostrăzi, a transmis deputatul USR Cătălin Drulă. Replica Ministrului Transporturilor e halucinantă. Lucian Șova a susținut că dacă am avea autostrăzi, multinaționalele ar pleca din România.. 
“Este o rețea de autostrăzi minunată în Occident. De ce au venit multinaționalele aici? Au venit că sunt salarii mici. Când o să avem autostrăzi, o să avem salarii mari. Și tot vor pleca. Către alte zone fără autostrăzi, dar cu salarii mici”, a spus Șova.
Ministrul Transporturilor a decis să renunţe la proiectul cu Banca Mondială pentru construcţia autostrăzii Comarnic-Braşov.
"Ministrul Lucian Şova renunţă la proiectul cu Banca Mondială pentru construcţia autostrăzii Comarnic-Braşov. În schimb, anunţă că proiectul va fi realizat în parteneriat public-privat, sub coordonarea lui Narcis Neaga. Orice şansă de profesionalism pe care o avea această investiţie dispare! Directorul Companiei Nationale de Administrare a Infrastructurii Rutiere a mai eşuat de trei ori până acum în implementarea acestui proiect”, a susținut Cătălin Drulă.

La finalul partidei de la Kiev , în urma căreia Real Madrid a câştigat, pentru a treia oară consecutiv, trofeul Champions League , un tânăr din Cluj a avut o oportunitate extraordinară.
El a ajuns pe teren, alături de Cristiano Ronaldo şi, cu ajutorul unui selfie stick, l-a filmat pe starul portughez.
Cu toate acestea, insistențele românului, care a început să meargă cot la cot cu starul lui Real Madrid, l-au enervat vizibil pe fotbalist, care l-a împins cu un gest brutal, scrie digi24.ro, citând ziardecluj.ro.
Imaginile au fost postate pe YouTube cu titlul „ Cluj eanul care l-a enervat pe Cristiano Ronaldo ”, iar publicaţia locală a aflat că numele tânărului este Călin.

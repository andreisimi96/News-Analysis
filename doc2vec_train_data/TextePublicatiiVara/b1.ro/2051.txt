Patrick Borcea, fiul cel mare al fostului șef de la Dinamo, a slăbit 40 de kilograme la niciun an de când și-a făcut operația de micșorare a stomacului.
În prezent el s-a lansat în lumea afaceriștilor iar Valentina Pelinel, actuala parteneră a tatălui său i-a fost alături. Este vorba despre un pub, deschis de curând în București.
“Nu sunt în măsură să dau sfaturi vizavi de ce e acum la Dinamo. Am fost trist în acest sezon, asta o pot spune. Nu am ce să zic despre o venire la Dinamo, eu zic să așteptăm ca tata să iasă din închisoare.
Eu cu MM suntem prieteni, nu ținem cont de rivalitate, ne mai înțepăm și noi din când în când, atâta tot. Îmi doresc să treacă mai repede perioada cât tata e acolo. Vorbim des despre fotbal, amândoi iubim acest sport”, a zis Patrick Borcea pentru gsp.ro.
Printre cei care au venit la deschiderea localului s-au numărat Gigi Nețoiu, MM Stoica, Dumitru Dragomir, Giani Kiriță, Florin Prunea, Florin Răducioiu, Gabi Tamaș, Ionuț Badea, Bănel Nicoliță, Giovanni Becali, Ilie Năstase și Victor Pițurcă.

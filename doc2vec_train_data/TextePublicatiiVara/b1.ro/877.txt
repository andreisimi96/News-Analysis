Caz şocant în Marea Britanie . O româncă de 28 de ani, însărcinată, a fost ucisă cu sânge rece de concubinul ei, informează B1 TV. Bărbatul fost arestat în aceaşi zi în care a avut loc tragedia. Ioan Câmpeanu se află acum în arestul poliţiei din Brent şi va ajunge luni în faţa magistraţilor.
Andra Hilitanu lucra de mai mulţi ani în Marea Britanie . Plecase peste hotare pentru a le putea asugurara celorlaţi doi copii ai săi un trai mai bun. Tânăra de 28 ani avea o relaţie cu un român şi urma să aducă pe lume cel de al treila copil. Potrivit anchetatorilor, într-un moment de furie, concubinul femeii ar fi intrat în casă şi şi-ar fi înjunghiat iubita. Tânăra a murit pe loc.
Presa străină scrie că familia femeii, care se pare că se află în România, a fost informată de tragedie și urmează să meargă să o identifice oficial.
Între timp, fratele româncei a deschis o pagină de donații, cerând ajutor pentru adunarea banilor necesari pentru repatrierea trupului surorii sale. Potrivit acestei pagini, femeia era însărcinată în șapte luni, iar ceilalți doi copii ai ei se află în grija tatălui.

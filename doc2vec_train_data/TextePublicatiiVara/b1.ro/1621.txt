Simona Halep a reuşit să rămână o prezenţă discretă în afara terenului de tenis, puţine informaţii despre viaţa sa privată sau despre pasiunile ei.
Una dintre acestea este condusul, sportiva având în garaj o colecţie impresionantă de cinci maşini de lux ce valorează jumătate de milion de euro, conform autobild.ro.
Acestea sunt un Porsche 911 Carrera S, un Porsche Panamera, un Range Rover, Mercedes GLE 450 AMG și un Mercedes CLS AMG. Ultimele două au fost cumpărate după ce Halep a devenit ambasadoarea brandului german în România.
În ciuda pasiunii pentru condus, Simona Halep a avut dificultăţi în a îşi lua permisul de conducere, reuşind să îl obţină abia la a treia încercare.
”Am susţinut examenul în aprilie 2012. Nu eram focusată pe subiect. L-am picat de 2 ori. Am dat doar 21 de răspunsuri corecte din 26, iar a treia oară am făcut 24, l-am luat. La examentul practic nu am avut însă probleme!”, a povestit Simona Halep .
Cu suma de peste 2 milioane de euro pe care o va încasa dacă triumfă sâmbătă la Paris în finala disputată împotriva americancei Sloane Stephens, cu siguranţă Halep va avea ocazia să mai adauge multe autoturisme în colecţia personală.

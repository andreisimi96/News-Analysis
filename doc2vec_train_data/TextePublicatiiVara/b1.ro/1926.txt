Foto: Radio Timisoara Eveniment
Elevii din Coroieşti, județul Vaslui , au fost pe punctul de a rata susținerea Evaluării Naționale, proba de limba română. Totul din cauza viceprimarului, care a uitat să trimită microbuzul ce trebuia să-i ducă la Centrul de examen din Bârlad, acolo unde au fost repartizați.
Au fost anunțate autoritățile locale și Inspectoratul Școlar Județean Vaslui , iar problema a fost rezolvată. Elevii au ajuns la timp să susțină proba.
“Directorul școlii a trimis cerere la primărie încă de săptămâna trecută, nu știu ce s-a întâmplat de a întârziat microbuzul. Trebuie să sunați la primărie pentru mai multe informații. Copiii au întârziat puțin, au ajuns la 9 fără 10 în loc de 8 jumătate, dar au susținut proba fără probleme’’, a declarat Gabriela Plăcintă, inspector general al ISJ Vaslui , citată de observator.tv.

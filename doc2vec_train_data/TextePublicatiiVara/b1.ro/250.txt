Dezvăluiri incendiare din Costa Rica . "Voi reveni în țară, destinul meu e să... conduc România!" a declarat Elena Udrea pentru Gazeta Spoturilor. Evenimentele cu care fostul ministru s-a confruntat în ultimii ani pe plan politic și personal au suscitat interesul opiniei publice din România, dar şi de peste hotare. Din America Centrală, Elena Udrea dezvăluie că Netflix i-a înaintat o propunere de film serial care ar face "milionară în dolari".
În mai puţin de câtva zile se va da sentinţa în cel mai răsunător dosar de corupție din sportul românesc: Gala Bute. În acest context, jurnaliştii de la Gazeta Sporturilor i-au luat un interviu fostului ministru al Turismului   Elena Udrea , chiar din Costa Rica . Nu a acceptat  să fie fotografiată, dar a oferit amănunte incredibile despre planurile sale. 
Fostul deputat spune că va reveni în țară, după ce dosarul ei va trimis spre rejudecare, o decizie a instanței de care aceasta pare sigură. 
Eu sunt convinsă, am știut de la  început că ceva se va schimba în bine. Mă uit la ce se întâmplă în ţară. În  fiecare zi se întâmplă lucruri bune. (...) Sunt lucruri pe care eu le-am cerut la doi ani distanţă și nu mi s-au aprobat. Eu am convingerea că lucrurile vor fi bine până la capăt. Dacă nu se rejudecă, ar fi absurd. Mai ales că, de astăzi, România a intrat pe noile legi privind participarea la proces și prezumţia de nevinovăţie. Ar fi un abuz inimaginabil! Adică să ai un document care arată altă situaţie decât cea de până acum și tu să nu ţii cont de el?! Am un martor, pe care nu am vrut să-l expun, dar care spune exact ce s-a întâmplat. Nu am vrut, dar am să-l citez. (..) Voi conduce România. De mică mi-am dorit asta și n-am renunţat. Acesta e destinul meu, să conduc ţara!", a declarat Udrea. 
Fostul ministru a dezvăluit și că Netflix îi oferă un milion de dolari pentru un serial.
”Am o propunere de la Netflix . Să fac un serial. (...) Am primit propunerea când eram în România, dar acum li se pare și mai interesant că sunt aici. Mă gândeam ce interesant ar fi când intru eu în direct la televiziune, sunt în pantaloni scurţi, în papuci, dar în sus sunt îmbrăcată de birou. (...) 
Da, da, dacă se finalizează discuţiile. A venit o doamnă la mine de la Londra să discute. Mi s-a părut foarte interesant”, a spus Udrea. 
Întrebată dacă va deveni milionară în urma realizării acestui serial, Udrea a răspuns: ”Ba da! În dolari!”.
Ca refugiat Elena Udrea are dreptul la asistență medicală gratuită. Mai mult spune că un ONG a preluat cazul ei şi că  prezentat şi celor de la ONU cazul ei. Din insulele însorite, fostul ministru al Turismului a declarat se gândeşte să îşi deschidă o afacere cu export de fructe exotice.

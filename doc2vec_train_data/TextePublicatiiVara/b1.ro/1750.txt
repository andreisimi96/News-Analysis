Călin Popescu Tăriceanu a folosit mesajul său clasic din ultimele luni în discursul de la mitingul PSD din Piaţa Victorie, cel privind "statul paralel".
Am venit la miting pentru a striga că judecătorii trebuie lăsați să hotărască liber, fără protocoale secrete. Cu toții am greșit crezând că după 1989 am câștigat definitiv dreptul la democrație și libertate. Trăim într-o democrație controlată, de peste zece ani. Ne luptăm cu un fenomen care amenință independența noastră: statul paralel omniprezent, in economie, politică, mass media și justiție", a afirmat Tăriceanu.
"Trebuie să ne luăm libertatea înapoi. O democrație adevărată înseamnă o justiție corectă, separația puterilor în stat, respectarea rezultatului alegerilor libere. Vreți să trăiți din nou într-un stat polițienesc în care unul din trei români sunt supravegheați? Statul paralel e cel mai mare dușman al nostru", a mai adăugat liderul ALDE.
Tăriceanu a lansat un atac şi la adresa lui Traian Băsescu şim Klaus Iohannis , numindu-i "părinţii noii securtăţi".
"Ce a fost în mintea SRI și DNA să ne transforme pe toți în ținte? Cum se explică faptul că Kovesi a devenit mai importantă decât Constituția? Sunt convins că nu veți accepta să spuneți că securitatea nu a murit, ci doar s-a transformat. Ea vrea să fie din nou la putere. Acum nu mai are în spate tancurile sovietice, dar s-a instalat pas cu pas. Din 2008 până azi mii de români au căzut victime ale noii securități.
Noua securitate are doi părinți: Traian Băsescu și Klaus Iohannis . Traian Băsescu a creat noua securitate și Klaus Iohannis o folosește împotriva opozanților politici", a spus Tăriceanu.

Emoţii pentru Dragnea în legătură cu participanţii care vor veni la mitingul de sâmbătă seară din Piaţa Victoriei. Preşedintele PSD a afirmat că are informaţii că vor veni persoane care vor încerca să se infiltreze pentru a strica imaginea manifestării afirmând când sunt intervievaţi că au fost aduşi la manifestaţii şi nu ştiu de ce sunt acolo.
"Nu ne speriaţi şi nu renunţăm. La miting vor veni şi mai mulţi şi mai implicaţi şi mai motivaţi. Deja am aflat că se încearcă să se infiltreze tot felul de indivizi care să fie luaţi de televiziunile clasice să spună că au fost plătiţi, forţaţi, amentinţaţi, am înţeles că sunt incitaţi să posteze că sunt forţaţi să vină la miting. Nimeni nu e forţat. Dar toţi cei care au văzut abuzuri au posibilitatea să vină la miting şi să se exprime liberi", a declarat miercuri, Liviu Dragnea .
Aceste afirmaţii vin după ce mai mulţi lideri politici au afirmat că la mitingul PSD vor fi aduşi cu forţa de către baronii locali sub ameninţarea că altfel îşi vor pierde locul de muncă.
Mitingul PSD va avea loc sâmbătă începând cu ora 20 şi conform lui Liviu Dragnea a ca temă "apărarea democraţiei şi a statului de drept de abuzurile instituţiilor de forţă".

O femeie a fost arestată duminică în oraşul La Seyne-sur-mer, în sudul Franţei, după ce a rănit cu un cutter două persoane la casa unui supermarket în timp ce striga "Allah Akbar!”.
Una dintre victime este un client al magazinului care a fost agresat de femeie cu un cutter în zona toracelui, şi care a fost spitalizat. A doua victimă este o casieriţă care a fost şi ea rănită uşor, scrie Agerpres.
"Este evident fapta izolată a unei persoane cu tulburări psihice cunoscute", a afirmat procurorul din Toulon, adăugând că "acest lucru nu înseamnă că ea nu este radicalizată".
 Autoarea atacului, care nu este cunoscută poliţiei, a fost reţinută, iar poliţia judiciară din Toulon a preluat ancheta.

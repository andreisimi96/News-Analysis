Gheorghe Hagi a lăudat, într-un interviu acordat după victoria lui Halep de la Roland Garros, afirmând că a oferit un exemplu pentru toată România că prin muncă şi sacrificiu poţi ajunge cel mai bun din lume.
"Şi în România şi aici, cred că toată lumea a fost cu ea şi cred că e momentul ei în viaţă, e împlinită şi ne arată că se poate. Orice e posibil dacă construieşti cum trebuie, dacă ai ambiţie şi îţi doreşti în primul rând, trebuie să te sacrifici să te doreşti unei meserii. Sunt lucrurile pe care ni le arată Simona, că e românul e bun şi poate să ajungă cel mai bun şi de aici putem construi lucruri frumoase", a afirmat Gheorghe Hagi
Cât despre celebra poza de când Halep era un copil şi s-a fotografiat alături de Hagi, "Regele" a subliniat că "nu e nimic întâmplător", dar a precizat că acum "contează mai puţin" să refacă poza şi alături de trofeul de la Roland Garros.
Hagi a subliniat că Halep e un model şi un idol pentru generaţia tânără şi cu siguranţa "va trage mulţi după ea şi va da speranţa că putem fi cei mai buni".

Simona Halep , liderul WTA, a reuşit, miercuri, să se califice în turul II al turneului de Grand Slam de la Roland Garros , după ce a trecut, în 3 seturi, de americanca Alison Riske (nr. 83 WTA), cu scorul de 2-6, 6-1, 6-1.
Halep (26 ani), principala favorită şi finalistă la ediţia de anul trecut, o conduce acum cu 3-0 în meciurile directe pe Riske (27 ani), pe care a mai învins-o în 2015, la Roma, în turul al doilea, cu 6-3, 6-0, şi anul trecut în primul tur la Beijing, cu 6-3, 3-6, 6-2.

Un tânăr în vârstă de 15 ani a căzut de la etajul 7 al unui bloc din cartierul Mănăştur, Cluj .
Momentan, condițiile în care a ajut loc accidentul sunt neclare într-un bloc aflat în construcţie, informează Adevărul.
De asemenea, pompierii au fost nevoiţi să taie din gardul şantierului care împrejmuia imobilul aflat în construcţie pentru a transporta rănitul la ambulanţa SMURD.
Persoana care a anunţat situaţia, prin numărul unic de urgenţă 112, a iniţiat manevrele de resuscitare sub îndrumarea operatorului din dispeceratul ISU, după care tânărul a fost transportat la Unitatea de Primiri Urgenţe Cluj şi se află în stare critică.
 „Pompieri de pe o autospecială de stins incendii cu modul de descarcerare, alături de un echipaj SMURD de terapie intensivă au fost alarmaţi  în jurul orei 20.00 pentru a salva un adolescent, care se pare că a căzut dintr-un bloc aflat în construcţie, pe strada Arinilor, din municipiul Cluj -Napoca. Au fost efectuate de către echipajul SMURD, sprijinit de pompieri, manevre de resuscitare pentru a readuce semnalele vitale ale adolescentului, timp de mai bine de 30 de minute”, au anunţat reprezentanţii Inspectoratului pentru Situaţii de Urgenţă Cluj (ISU).

Ciorba de varză este sănătoasă și foarte bună în curele de slăbire.
Iata cum se face:
Ingrediente: 1 varză acră medie, 1 morcov, 1 ceapă, 2 cartofi, 1 rădăcină păstârnac, 1 lingurita cimbru uscat, 2 roşii în bulion, 1/2 litru zeamă de varză, 1 lingura ulei
Mod de preparare:
În funcţie de cât este de sărată varza, aceasta se lasă la desărat în apă rece cu o seară înainte sau doar pentru câteva ore. Apoi se taie fideluţă.
În oala de fiert ciorba, se încinge uleiul şi se pun ceapa tăiată mărunt, morcovul trecut pe răzătoarea cu ochiuri mari, la fel şi păstârnacul. Se lasă puţin să se înmoaie şi se adaugă varza şi cartofii cubuleţe. Se pune apă în funcţie de cât de groasă vrei să iasă ciorba şi se lasă la fiert. Se adaugă roşiile fără pieliţe, zeama de varză şi se mai lasă să dea un clocot. Se presară cimbrul uscat şi se stinge focul.

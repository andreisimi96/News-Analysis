Decizia și motivarea Curții Constituționale cu privire la revocarea șefei DNA ar urma să fie citite joi în plen, conform Antena 3, citând surse judiciare.
Această informaţie vine în contextul în care preşedintele Klaus Iohannis a anunţat că nu va lua nicio decizie privind cererea Curţii Constituţiei de emitere a decretului de revocare a şefei DNA decât după ce va primi motivarea şi "o va citi până înţelege ceva". 
"Nu o să comentez această parte fiindcă aştept motivarea Curţii pe care o vom citi până o înţelegem sau până putem înţelege ceva din ea, după care voi comunica ce trebuie făcut sau ce trebuie să fac", a afirmat Klaus Iohannis într-o declaraţia dată presei marţi.

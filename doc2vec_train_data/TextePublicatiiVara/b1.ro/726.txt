Călin Popescu Tăriceanu a resping categoric sâmbătă seară ideea declanşării uni referendum privind justiţia ca urmare a deciziei Curţii Constituţionale privind revocarea lui Kovesi.
”Nu se poate aşa ceva”, a spus Tăriceanu referindu-se la faptul că nu se pot schimba prin referendum decizii sau prevederi constitţionale care nu ne convin.
Întrebat ce părere are despre ideea organizării unui referendum, Călin Popescu Tăriceanu a precizat că a auzit în ultima perioadă doar idei ”elucubrante” din partea PNL.
”Practic, este o instigare la nerespectarea Constituţiei şi a deziciilor Curţii. Adică, ce să facem? Să învingem decizia Curţii cu un referendum. Până la urmă, aşa aş putea să traduc: haideţi să nu mai fim o democraţie parlamentară şi să trecem la un sistem de democraţie referendară, adoptăm prin referendum o serie de decizii. Nu se poate aşa ceva”, a spus Tăriceanu.
Mai mult, liderul ALDE a susţinut că declanşarea unui refrendum "duce către ideea regimurilor totalitare”.
”Nu cred că aceasta este modalitatea, dacă nu ne convine o decizie, nu ne convine o prevedere constituţională care trebuie aplicată atunci încercăm să schimbăm”, a mai spus Tăriceanu.
Acesta afirmă că prin legile justiţiei s-a încercat şi s-a reuşit scoaterea politicului din sfera justiţiei.
”Numai că, de fiecare dată, în loc să te aştepţi la o reacţie pozitivă, sunt reacţii negative”, a mai spus preşedintele Senatului.
Curtea Constituţională a constatat existenţa unui conflict juridic de natură constituţională între ministrul Justiţiei şi preşedintele Klaus Iohannis, generat de refuzul şefului statului de a da curs propunerii de revocare din funcţie a procurorului-şef al Direcţiei Naţionale Anticorupţie, Laura Codruţa Kovesi. CCR arată că, pentru soluţionarea acestui conflict, preşedintele urmează să emită decretul de revocare din funcţie a procurorului-şef al DNA.

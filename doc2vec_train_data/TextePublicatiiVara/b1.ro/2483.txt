Succesul înregistrat de emisiunea „Exatlon” la începutul acestui an face ca posturile concurente Kanal D să achiționeze formate asemătoare. Așa se face că pentru toamnă sunt anunțate nu mai puțin de trei reality show-uri de tipul „Exatlon” la televiziunile din România, potrivit paginademedia.ro. 
Astfel, Pro TV va difuza Ninja Warrior, în timp ce, potrivit unor surse, Antena 1 a cumpărat formatul grecesc Nomads, un show care îmbină probele fizice cu cele de supraviețuire. Ediția difuzată de o televiziune elenă a fost filmată în Filipine, iar la competiție au participat 21 de concurenți, care, pe parcursul a 21 de săptămâni, au fost împărțiți în trei triburi, și au trecut prin mai multe probe fizice. Participanții s-au luptat pentru premiul de 150.000 de euro pus la bătaie. 
Potrivit sursei citate, asemănările dintre formatul Nomads și ”Exatlon” constau în faptul că, la început, miza pentru care se înfruntă concurenții este locul în care aceștia urmează să doarmă: tribul care câștigă va locui într-o vilă, cei clasați pe locul doi își vor petrece nopțile într-un sat, în timp ce ultimii vor fi nevoiți să doarmă direct pe plajă. 
Sursa citată mai precizează că toate cele trei posturi vor difuza relity show-rile începând din toamnă.
Imagini din emisiunea Nomads

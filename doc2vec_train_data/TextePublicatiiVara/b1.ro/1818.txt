FOTO: www.airforcetimes.com Externe
Un avion american de vânătoare tip F-15 s-a prăbuşit luni în mare, în largul insulei japoneze Okinawa, la ora locală 06:30, au anunţat surse guvernamentale citate de agenţia Kyodo.
Pilotul s-a catapultat şi a fost salvat de un elicopter al marinei militare nipone, dar deocamdată nu se cunosc detalii despre starea sa, scrie Agerpres .
Avionul provenea de la baza aviaţiei militare a SUA de la Kadena şi a căzut la circa 80 de kilometri la sud de Naha, capitala prefecturii japoneze Okinawa.
Pe insula Okinawa se găsesc cele mai multe structuri militare americane din Japonia , iar Kyodo apreciază că incidentul va reînnoi temerile localnicilor privind siguranţa. Un episod similar, care a implicat tot o aeronavă F-15, a avut loc în aceeaşi zonă în mai 2013, reaminteşte agenţia.

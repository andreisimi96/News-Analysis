Guvernul de dreapta din Austria a anunțat că străinii care nu știu bine limba germană, precum şi familiile mari care beneficiază de asistenţă socială, vor primi mai puțini bani.
Protecția socială minimă, de bază, va rămâne la nivelul de 863 de euro, însă străinii care au cunoștințe reduse de limbă germană vor primi cu 300 de euro mai puţin.
Totodată, pe viitor, familiile se vor confrunta cu unele reduceri ale ajutoarelor pentru cel de al doilea copil şi cu tăieri drastice începând cu al treilea.
Afectate vor fi în special familiile de migranţi, scrie Europafm.ro.
Cancelarul conservator Sebastian Kurz a explicat că scopul său este de a “combate imigraţia“, dar şi de a oferi stimulente pentru a căuta de lucru.

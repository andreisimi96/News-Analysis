Gest plin de omenie al unui șofer din Brăila. Acesta a coborât din mașină într-o intesecție din oraș pentru a-l ajuta să traverseze pe un bărbat aflat în scaun cu rotile. 
Întreaga scenă a fost surprinsă de o cameră de luat vederi, instalată pe bordul unei mașini, iar imaginile publicate pe internet au stârnit un val de aprecieri din partea oamenilor. 
”Mergeam dinspre Barieră către strada Griviței. Omul în scaun cu rotile a început să traverseze pe culoarea verde a semaforului, dar pentru că se deplasa foarte încet l-a prins culoare roșie. Băiatul din fața mea s-a dat imediat jos de la volan și l-a ajutat să treacă strada”, a povestit pentru obiectivbr.ro Claudiu Tănase, șoferul care a făcut publică filmarea. 

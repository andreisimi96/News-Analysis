Foto: Inquam Photos / Octav Ganea Eveniment
UPDATE: Numărul persoanelor care au protestat în Piața Universității a depășit 600.
Circa 200 de oameni protestează în Piața Universității din Capitală împotriva deciziei Guvernului de a opri procedura de includere a Roșiei Montane în patrimoniul UNESCO, fără dezbatere publică sau anunţ prealabil. Printre ei se află și Nicușor Dan și Mihai Goțiu. 
Protestatarii scandează ”Trădarea de ţară în aur se măsoară”, ”Solidaritate”, ”Nu Corporația face legislația”, dar și ”Vrem cultură/ nu cianură”, iar de la portavoce se aude ”Uniți salvăm Roșia Montană!”.
Foto: Inquam Photos / Octav Ganea
”Am ieşit azi pentru faptul că Guvernul a scos şi a retras Roşia Montană din circuitul UNESCO şi nu este normal aşa ceva: fără şedinţă, înainte fără dezbateri publice, fără nicio informare. Eu ştiu că ei sunt chitiţi pe Roşia Montană şi vor să o acapareze. Este una dintre cele mai mari bogaţii ale lumii şi e stilul lor”, a spus un protestatar, pentru Mediafax.
Foto: Inquam Photos / Octav Ganea
>, e unul dintre sloganurile Campaniei Salvaţi Roşia Montană care rămâne în continuare de actualitate. Din experienţa celor 15 ani de campanie pentru salvarea Roşiei Montane ştim ce înseamnă tăcerea. Cei ce se află la putere au pledat mereu pentru exploatare, nu pentru patrimoniu. Politicienii au mers mână în mână cu interesele Gold Corporation, indiferent de cine a fost la putere. (...) În 2013 părea că am pierdut totul. Zeci de mii de oameni am ieşit în stradă şi am oprit o lege care ar fi distrus definitiv patrimoniul, natura şi comunitatea din Roşia Montană. Acum putem duce mai departe această campanie care a modelat societatea civilă din România. Dar trebuie să ne mobilizăm cu acelaşi entuziasm. Am reuşit în 2013, vom reuşi şi acum!”, scrie pe pagina evenimentului.
Foto: Inquam Photos / Octav Ganea
Un protest similar are loc și la Cluj.

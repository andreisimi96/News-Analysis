Foto: Revista Ioana Eveniment
Nu numai hamburgerii, chips-urile, bomboanele, înghețata sunt bogate în calorii, ci și alimentele care au o valoare nutritivă mai mare, spun nutriționiștii. Aceștia ne arată cum putem elimina până la 1.300 de calorii pe zi doar renunțând la anumite produse. Asta nu înseamnă că trebuie să ne înfometăm, ci doar că trebuie să consumăm în loc alimente sănătoase și care țin și de foame.
Trebuie să ai trei mese și două gustări pe zi, ultima la ora 19.00, iar porțiile să fie mici, mai spus specialiștii citați de Click!
Înlocuiește orezul cu quinoa!
În timp ce o porție de 150 de grame de orez fiert are 240 de calorii, o porție de 150 de grame de quinoa fiartă are 166 de calorii. Așa scapi de 74 kcal.
Înlocuiește avocado cu castravetele!
Avocado conține multe grăsimi sănătoase, dar, dacă vrei să slăbești, încearcă să-l înlocuiești cu castravetele, care are cu 182 de calorii mai puțin. Mai exact, în timp ce 100 g de avocado are 198 de calorii, 100 g de castravete are 16 calorii.
Înlocuiește chifla cu lipia!
În timp ce o chiflă are 218 calorii, o lipie are 120 de calorii. Dacă înlocuiești chifla cu lipia, elimini 98 de calorii.
Înlocuiește mixul de fulgi de ovăz și fructe uscate cu terci de ovăz și afine!
De obicei, mixul de fulgi de ovăz și fructe uscate conține zahăr și grăsimi, așa că ar fi indicat să-l înlocuiești cu terciul simplu de ovăz la care să adaugi câteva afine. În acest fel, vei elima 285 de calorii și te vei simți sătul până la prânz. Ține cont că, în timp ce o porție de 100 g de mix de ovăz și fructe uscate, cu lapte are 414 calorii, o porție de 100 g de terci de ovăz cu afine are 129 de calorii.
Înlocuiește pâinea albă cu pâine crocantă subțire!
Pâinea albă nu prea are valoare nutrițională, însă este bogată în calorii, așa că ar fi bine s-o înlocuiești cu pâinea crocantă subțire, din făină integrală, scăpând, astfel, de 92 de calorii. Și asta, pentru că, în timp ce două felii de pâine albă au 192 de calorii, 2 felii de pâine crocantă subțire au 100 de calorii.
Înlocuiește sosul Caesar cu oțetul aromatic!
Sosul Caesar este delicios, însă toate sosurile cremoase sunt pline de zahăr și grăsimi, chiar și cele „light”. Dacă îl înlocuiești cu oțetul aromatic, elimini 82 de calorii. În timp ce 30 ml de sos Caesar are 164 de calorii, oțetul aromatic are 60 de calorii.
Înlocuiește batonul de cereale cu un măr!
Deși producătorii le numesc adesea „produse sănătoase”, multe dintre batoanele de cereale conțin zahăr. Înlocuiește-le, așadar, cu un măr și elimini, în acest fel, 217 calorii. În timp ce un baton de cereale de 30 g are 247 de calorii, un măr de 30 g are 30 de calorii.
Înlocuiește piureul de cartofi cu cel de conopidă!
Piureul de cartofi este foarte bun, însă, dacă vrei să elimini calorii din dieta ta zilnică, trebuie să-l înlocuiești cu piureul de conopidă, salvând, astfel, 106 calorii. În timp ce o porție de 150 g de piure de cartofi are 267 de calorii, o porție de 150 g de piure de conopidă are 161 de calorii.
Înlocuiește spaghetele clasice cu cele din dovleac!
Dacă vrei să ai o dietă fără carbohidrați, atunci trebuie să înlocuești spaghetele clasice cu cele din dovleac și, astfel, elimini 116 calorii. Și asta, pentru că, în timp ce o porție de 100 g de spaghete clasice fierte are 143 de calorii, o porție de 100 g de spaghete de dovleac are 27 de calorii.
Înlocuiește chips-urile cu popcorn-ul!
Încă de la început trebuie să știi că nici chips-urile, nici popcorn-ul nu au o valoare nutritivă deosebită. Așa că singurul motiv pentru care ar fi indicat să înlocuiești chips-urile cu popcorn-ul este faptul că elimini 42 de calorii. În timp ce o pungă de chips-uri are 130 de calorii, o pungă de popcorn are 88 de calorii.

Afirmaţiile judecătorului Cristi Dănileţ privind valabilitatea mandatului unuia dintre judecătorii Curţii Constituţionale care a luat parte la pronunţarea deciziei privind revocarea şefei DNA, Laura Codruţa Kovesi, sunt aspru criticate de către fostul director din Ministerul Justiţiei, Ingrid Mocanu .
Aceasta în acuză că profită de necunoştinţele populaţiei privind dreptul pentru a manipula şi a introduce idei false despre aplicarea legilor.
„Este incredibil unde s-a ajuns!
Un ”judecător”, Cristi Dănileț, vorbește public despre valabilitatea mandatului unui judecător CCR, chestiune juridică extrem de clară. Asta, după ce un membru CSM tocmai a spus același lucru absolut imbecil.
În timpul ăsta, Inspecția Judiciară doarme! Și lumea se întreabă de ce au primit Udrea și Bica azil în Costa Rica: de asta!
Este absolut clară chestiunea de drept: O decizie în control anterior (a priori) nu poate produce efecte DELOC, dar DELOC, în dreptul pozitiv, Legea se reface de Parlament și abia după publicarea în
Monitorul Oficial ea, legea, devine aplicabilă PENTRU VIITOR, deci NU RETROACTIV! Doar legea penală mai favorabilă (și deciziile în această materie, penală, dacă sunt MAI FAVORABILE și date în control posterior, adică pe excepție) se aplică retroactiv: ceea ce mândrețile de judecători și procurori NU pun în aplicare, așa cum ar trebui,
Altfel, ar însemna că decizia CCR va produce efect pentru TRECUT și chiar dacă vizează controlul a priori.
Desigur, acești ageamii profită de faptul că poporul nu știe drept și manipulează cu povești, așa cum au făcut și fac și cu ”lupta anticorupție”: cu culoarele media au băgat nevinovați prin pușcării, au distrus vieți ale unor nevinovați, pentru preamărirea unor scelerați. 
Este prima oară în istoria României când cineva... anume NIȘTE JUDECĂTORI militează pentru nerespectarea deciziilor CCR de către alte autorități... căci prin sălile de ședință oricum nu se aplică... sunt bune de hărtie moale... și Inspecția DOARME ... pe banii noștri!
Totul va avea un sfârșit! Din păcate, din cauza acestor indivizi, sfârșitul va fi dramatic: e clar că nu se poate vindeca un cancer cu Carmol”, scrie Mocanu, pe Facebook.
De asemenea, Ingrid Mocanu critică faptul că Cristi Dănileţ se opune aplicării unei decizii a Curţii Constituţionale în condiţiile în care trecut a fost repus în funcţia de membru al CSM exact în urma uneo hotărâri date de CCR.
„Pe domnul Dănileț l-au demis magistrații prin vot și l-au repus în funcția de la CSM judecătorii Curții Constituționale. Sper că vă amintiți. Cum? Voința majoritară a judecătorilor independenți a putut fi răsturnată de niște unii ”numiți politic”? 
Păi să facem referendum și pentru decizia aia!
Dacă ”poporul”, care e ”deasupra Constituției” (Doamne, ce stalinism!), zice că trebuia să plece de atunci, să dea toți bănișorii la buget și să se anuleze toate hotărârile CSM date cât timp era el acolo contra ”voinței poporului” și DOAR în baza deciziei Curții Constituționale ... o ticăloasă!”, a mai scris Mocanu.

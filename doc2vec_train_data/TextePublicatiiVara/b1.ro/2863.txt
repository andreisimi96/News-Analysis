Foto: facebook.com/Mihai.Chirica.Iasi Eveniment
Continuă seria gafelor făcute de autoritățile române la întâlnirile oficale. După ce duminică, drapeul Estoniei a fost așezat invers la conferința de presă comună a premierului Viorica Dăncilă cu șeful Guvernului de la Tallin, o eroare similară a fost făcută la Iași, la o întrevedere pe care primarul Mihai Chirica a avut-o cu ambasadorul Marii Britanii la București, Paul Brummel . 
De data aceasta, autoritățile ieșene au pus pe masă un steag britanic care nu se mai folosește de 200 de ani, potrivit 3dots.ro.
Este vorba despre un drapel care a fost scos din uz în 1801, și de pe care lipsește crucea Sfântului Patrick, adică liniile roşii în diagonală, adăugate în momentul în care Irlanda s-a alăturat Angliei şi Scoţiei, în Regatul Unit.
Iată, mai jos, diferența dintre steagul afișat la întâlnirea oficială și drapelul folosit în prezent de Marea Britanie .

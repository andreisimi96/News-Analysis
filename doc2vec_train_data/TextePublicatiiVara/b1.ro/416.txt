Camera Deputaților a adoptat un proiect de lege care stipulează că aleșii nu își vor mai pierde mandatele în cazul în care partidele pe liste cărora au fost aleși fuzionează sau devin independenți. Exemplul cel mai elocvent de astfel de decizie este cel al UNPR.
Proiectul a trecut cu 171 voturi "pentru", 96 "împotrivă", 3 abțineri și va merge la Senat, care este for decizional.
USR și PNL au votat împotriva modificărilor făcute de majoritatea parlamentară. 
Cum se modifică legea ca urmare a amendamentelor PSD:
Pentru consilieri: "Pierderea calității de membru al partidului politic sau al organizației minortăților naționale pe a cărei listă de competitori electoral a fost ales, cu exceptia partidelor politice care au fuzionat, situatie in care consilierul devine indepedent." 
Pentru primari: "Pierderea, prin demisie, a calității de membru al partidului politic sau al organizatiei minorităților naționale pe a cărei lista de competitori electorali a fost ales, cu excepția partidelor politice care au fuzionat, situație în care primarul devine independent."

România se află sub semnul fenomenelor extreme. Inundațiile au făcut prăpăd în nord și centru. Mai bine de jumătate din țară se afla sub cod galben de ploi şi vijelii până vineri dimineață. Iar, în paralel, hidrologii au emis un cod portocaliu de inundaţii. Cantitățile de apă ajung și la 80 de litri pe metru pătrat.
“În orele următoare ne așteptăm la o vreme extremă în țara noastră. În partea de sud și sud-est, în special în Câmpia Română, înregistrăm pragul caniculei – 35 de grade, inclusiv în Capitală. s-a instalat și starea de disconfort termic, în senul că Indicele de Temperatură-Umezeală a depășit pragul critic de 89, ceea ce înseamnă că temperaturile resimțite depășesc temperatura corpului uman, adică 37 de grade Celsius.
Pentru restul teritoriului, Banat, Crișana, Maramureș, Transilvania, Oltenia, vestul Munteniei și zonele de munte, instabilitatea se va accentua în orele următoare, dar mai cu seamă în seara și noaptea care urmează, când ne așteptăm la furtuni și grindină. Cantitățile de ploaie vor depăși 60-80 de litri pe metru pătrat.
Ziua de joi va fi asemănătoare cu cea de miercuri. Aceeași instabilitate atmosferică în partea de vest și sud-vest, iar în est va fi din nou foarte cald, cel puțin 33 de grade Celsius. , a declarat meteorologul Mihai Timu pentru B1 TV.
Potrivit meteorologilor, de miercuri, de la ora 14.00, şi până vineri la ora 8.00, treizeci de judeţe din întreaga ţară vor fi sub cod galben de furtuni.

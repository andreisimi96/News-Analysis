Foto: HotNews.ro / Victor Cozmei Eveniment
Primaria Municipiului Bucuresti continua lucrarile de reabilitare a colectoarelor principale de canalizare a Capitalei( A0 si B0)  pe o lungime de 10,5 km  care au ca scop reducerea nivelului de infiltraţii în reţeaua de canalizare, mărirea capacităţii de transport şi asigurarea debitului de apă uzată tranzitat către Staţia de Epurare de la Glina,  dar si consolidarea structurala si etansarea unor tronsoane afectate.
Lucrarile au inceput  in primavara anului 2017, iar pana in acest moment au fost executate aproximativ 20 de procente din contract.
Primarul General, Gabriela Firea:” Este o lucrare complexa, extrem de importanta pentru oras, tinand cont de faptul ca aceste colectoare nu au fost niciodata reabilitate. Dupa finalizarea acestor lucrari se va reduce nivelul de infiltratii in reteaua de canalizare, cu influenta benefica asupra mediului si a  sanatatii populatiei si va fi diminuat riscul producerii de inundaţii în zonele istorice ale orasului”.   
Mentionam ca proiectul a fost impartit in 22 de tronsoane, iar in prezent constructorul lucreaza la 18 dintre acestea. Mai mult decat atat, patru dintre aceste tronsoane sunt in curs de finalizare.
Conform graficului de executie, inaintat de catre contructor, lucrarile vor fi finalizate pana la sfarsitul anului 2018.
Valoarea acestui contract este de 63.799.648,46 lei, fără TVA, el fiind atribuit în urma procedurii de achiziţie publică, Asocierii Tahal Consulting Engineers Ltd. – Triada Prod Impex SRl, lider al asocierii fiind Tahal Consulting Engineers Ltd.
In data de 21.12.2016, Primarul General, Gabriela Firea, a semnat contractul de finantare cu Ministerul Fondurilor Europene, in calitate de Autoritate de Management pentru Programul Oprational Infrastructura Mare, pentru implementarea proiectului "Finalizarea Statiei de Epurare Glina, reabilitarea principalelor colectoare de canalizare a canalului colector Dambovita (caseta) in Municipiul Bucuresti - Etapa II", in valoare de 330 de milioane de euro, fara TVA.
Proiectul are in componenta 6 contracte de lucrari (CL1-CL 6) si trei contracte de servicii (CS1-CS3), care in prezent se afla in diverse stadii de implementare.
Unul dintre cele mai importante contracte de lucrari din cadrul proiectului il constituie cel de proiectare si executie "Reabilitarea colectoarelor principale de canalizare A0 si B0 (CL3).

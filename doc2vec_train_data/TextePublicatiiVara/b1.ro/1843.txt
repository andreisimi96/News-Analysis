 Sedii albe pentru zile negre. Acesta pare să fie unul din principiile BNR care şi-a amenajat în cartierul bucureștean Cotroceni, departe de ochii publicului, un sediu secundar în care să-şi mute activitatea, dacă un dezastru natural lovește Capitala, anunţă EVZ .
 Sediul BNR a fost un secret până când liderul senatorilor PSD, Șerban Nicolae, a depus în luna aprilie, în Parlament, o propunere legislativă privind împărțirea terenurilor și construcțiilor din fostul complex sportiv „Progresul”. Cunoscut generic drept „Arenele BNR ” sau „Parcul cu Platani”, complexul se întinde pe o suprafață de peste 100.000 de metri pătrați (10 hectare).
Proiectul de lege spune că Guvernul primește terenurile și construcțiile cu destinație sportivă, în timp ce BNR primește, cu titlu gratuit și în folosință exclusivă pe durata existenței construcțiilor ridicate, mai multe terenuri cu o suprafață totală de 9.466,92 de metri pătrați, împreună cu construcțiile ridicate acolo: o casă de oaspeți, o sală de sport, o spălătorie și alte două sedii administrative.
Unul din sediile administrative date băncii centrale în folosință este un „ sediu secundar”, o construcție de 504 mp, cu un singur etaj și cu o suprafață desfășurată utilă de 1.421 mp. În acest imobil, din str. Doctor Staicovici, nr. 42- 48, sectorul 5 din Capitală, funcționează un sediu secret al BNR pentru situații de catastrofe naturale sau alte accidente grave, precum cutremure, incendii și inundații.
Purtătorul de cuvânt al BNR , Dan Suciu, a explicat, de ce a fost construit un al doilea sediu al băncii centrale. „În caz de calamitate, activitatea BNR poate să fie mutată la sediu l secundar într-un timp foarte rapid pentru a-și continua activitatea. Spre exemplu, în caz de cutremur, în cazul unui incendiu, dacă sistemul nu funcționează la BNR , să putem să reluăm rapid activitatea. Nu știu exact (când a fost construit sediu l, n.red.), cred că după Revoluție. În ultimii 5 ani, starea sediu lui a fost îmbunătățită”, a spus acesta.
BNR nu își desfășoară lucrul în sediu l secundar, dar cel puțin o data pe an se verifica starea clădirii și aparatura din incintă. În ceea ce privește structura, aceasta este formată din câteva încăperi în care se află calculatoare dotate cu sisteme de operare necesare preluării activității băncii centrale a României, potrivit purtătorului de cuvânt al instituției.
Dan Suciu a mai explicat că sediu l secundar al BNR beneficiază de „un regim de securitate”, fiind păzit de jandarmerie, motiv pentru care nu se poate da acces public. 

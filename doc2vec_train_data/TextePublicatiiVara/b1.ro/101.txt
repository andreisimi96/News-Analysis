Mariana Moculescu a crezut că va avea parte de iubirea vieții ei, dar totul s-a transformat într-un coșmar!
Acum doi ani și jumătate, ea s-a mutat în Italia și l-a cunoscut pe bărbatul despre care a crezut că va fi alesul inimii. Nu a trecut mult și el și-a arătat adevărata față. A lovit-o o dată, iar de atunci lucrurile au mers din rău în mai rău.
"Acum doi ani și jumătate am venit în Italia și după câteva zile l-am cunoscut pe acest italian. Lucrurile de la început au decurs într-un mod anormal și urât, dar eu nu am trăit cu personaje care sunt consumatoare de droguri, nu am știut să mă păzesc și să închei relația la momentul respectiv. Mi-a blocat numărul de telefon și le-a trimis mesaje deocheate, murdare, prietenilor mei. Apoi și-a cerut scuze, dar m-a abandonat pe autostradă fără bani, m-am rugat de el ca de Dumnezeu, am ajuns singură acasă, la 150 de km distanță. A zis să îl iert, că e îndrăgostit și își va revizui comportamentul. După prima palmă au urmat asfixieri de vreo patru ori și am chemat carabinierii care au constatat că am leziuni. M-am dus la spital și am scos documente ca să dovedesc. M-a amenințat cu moartea, după care a a văzut că lucrurile sunt dure în Italia, sunt acte persecutorii. Relația a durat doi ani și jumătate, el este foarte periculos, deși e dulce, drăguț, nu mi-am dat seama. El e proprietar de case și terenuri, ne-am plimbat peste tot. Mi-a zis să retrag plângerea penală că mă omoară cu mafioții", a spus Mariana Moculescu , la Antena Stars, citată de Click!.

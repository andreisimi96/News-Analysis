Foto: Inquam Photos / Octav Ganea Eveniment
Deputatul PSD Florin Iordache , președintele Comisiei speciale pentru legile justiției, susține că nu poate trimite Consiliului Superior al Magistraturii ( CSM ) stenogramele discuțiilor purtate de forul pe care îl conduce cu reprezentanții Comisiei de la Veneția, întrucât aceste întregistrări nu există, informează Mediafax. 
"A fost o singură chestiune din partea unui coleg liberal. S-a spus că există o anumită înţelegere între PSD şi CSM , total neadevărată, deci acea afirmaţie la adresa CSM vis-a-vis de legile justiţiei e total neadevărată şi defăimătoare. Dar e o abordare pe care a avut-o un coleg liberal. Nu am ce să trimit pentru că nu există acel transcript", a declarat Florin Iordache . 
Precizările lui vin în contextul în care membrii CSM au decis joi să ceară transcriptul întâlnirii membrilor Comisiei speciale pentru legile justiției cu delegația Comisiei de la Veneția. 
Delegația Comisiei de la Veneția, prezenți al București în cursul acestei săptămâni, au avut întâlniri cu reprezentanții DNA, ÎCCJ, ai Parchetului General, ai CSM , dar și cu cei ai Comisiei pentru legile justiției. 

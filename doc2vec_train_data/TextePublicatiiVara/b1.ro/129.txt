Una dintre persoanele care au sprijinit-o cel mai mult pe Andra în cariera ei este tatăl său, Alexandru Mihai. Acum, după ani întregi în care s-a aflat alături de ea în fiecare concert, artista a anunțat că a decis să „lase lucrurile mai ușor”, ca să-și menajeze părintele. 
Întrebată când are timp să se ocupe și de muzică, și de televiziune, jurata de la ”Românii au talent” a răspuns: ”Dacă ai şi o echipă, precum am eu, una fiind cea de la casa de discuri Media Pro Music, şi alta cu Măruţă în frunte, care să-ţi programeze şi să-ți organizeze bine timpul şi apariţiile, reuşeşti. Soţul meu este mereu cu mine, e peste tot şi se implică în proiectele mele”.
Cât despre tatăl său, artista a declarat că vrea să-l „menajeze din dragoste”. 
”Este şi el implicat în în proiectul Andra , dar am lăsat lucrurile mai uşor. Pentru că nu vreau eu, fata lui, să fie suprasolicitat. Sunt mereu într-o alertă şi fugă, de la un eveniment la altul, dar ţin pasul şi ritmul acesta. Vreau să-l menajez din dragoste şi din respect pentru ceea ce a făcut pentru mine. Mama e şi ea acolo, mă ajută cu copiii”, a spus Andra pentru Click.

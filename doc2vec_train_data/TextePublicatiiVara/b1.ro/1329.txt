Preşedintele PSD Liviu Dragnea a lansat marţi un atac dur la adresa lui Victor Ponta cu ocazia votării în Parlament a legii privind înfiinţarea Fondului Suveran de Investiţii.
"Dacă ne luăm după spune un şobolan ar însemna că închidem ţara. Nu ne putem lua după mincinoşi patologici", a afirmat Dragnea.
Supărarea lui Liviu Dragnea vine după ce fostul premier Victor Ponta a susținut, în cadrul dezbaterilor din Camera Deputaților, că Mihai Tudose, fost ministru al Economiei și prim-ministru, i-ar fi spus că nu a semnat proiectul Fondului pentru că nu vrea ”să ajungă la închisoare”.
Dragnea a negat această informaţie afirmând că Mihai Tudose a fost un susţinător a acestui proiect încă din iunie 2015.
Camera Deputaţilor a adoptat miercuri, în calitate de for legislativ decizional, proiectul de lege privind înfiinţarea Fondului Suveran de Dezvoltare şi Investiţii (FSDI), după ce în Comisia pentru politică economică au fost aduse mai multe amendamente care prevăd inclusiv majorarea aportului în numerar la 9 miliarde de lei şi suplimentarea listei de operatori economici cu zece companii.

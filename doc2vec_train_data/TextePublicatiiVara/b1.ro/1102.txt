Ministrul Agriculturii, Petre Daea , a recidivat şi a provocat iarăşi amuzamentul internauţilor. De data aceasta nu a mai fost vorba despre oaie sau despre produsele agricole româneşti ci despre o amenajare de la staţia din Dăbuleni.
Doar că ministrul a folosit termeni atât de tehnici încât a reuşit să lase în ceaţă pe toată lumea.
"AMENAJAREA SADOVA-CORABIA, stația PN Dăbuleni, care alimentează canalul W3, având ca beneficiar OUAI Dăbuleni şi stația PS, care alimentează canalele W1, W1N1 și W2, al cărei beneficiar este S.C. AGRONOVA, alături de alți beneficiari", a scris Petre Daea pe Facebook. 
Dacă urmăritorii lui Petre Daea s-au limitat doar în a lăsa în rubrica de comentarii un "felicitări", probabil fiindu-le la fel de dificil să înţeleagă mai mult ca să exprime o părere, în mediul online postarea a devenit imediat virală.

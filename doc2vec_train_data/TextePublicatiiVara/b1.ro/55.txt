Andreea Esca a făcut dezvăluiri uimitoare despre primul iubit și despre prima noapte de dragoste. 
”Primul iubit nu se uită niciodată. Nu se poate să nu fi auzit asta măcar o dată. Amintirile mele mă leagă însă foarte strâns și de al doilea. Întâi de toate, să cădem de acord că vorbim despre același lucru: primul – adică primul cu care facem dragoste. (…) Sunt destule femei care trăiesc până la sfârșit alături de cel care a fost primul bărbat din viața lor și care nici nu s-au gândit vreodată să cunoască altul.
Cred într-adevăr că prima dată trebuie să facem dragoste cu cineva despre care gândim că este alesul pentru totdeauna. Atât de mult să îl iubim. (…) Eu, de exemplu, aveam obsesia asta cu Îmi amintesc că eram îndrăgostită în adolescență de un bărbat care mi-a spus într-o zi, nu după mult timp de când ieșeam împreună, că nu se poate să mai fim prieteni dacă nu mă culc cu el. Mă iubește prea mult și nu mai rezistă să fim despărțiți de acest impediment..
Ei bine, cu toate că eram topită după el, am considerat că nu merită să fie primul, doar pentru că mi s-a părut anormal să nu mă poată iubi fără actul sexual. Eu credeam că dragostea este mai presus de așa ceva și l-am părăsit”, a scris Andreea în cartea ei, potrivit libertatea.ro.

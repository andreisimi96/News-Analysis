Jucătoarea română de tenis Mihaela Buzărnescu, locul 33 WTA şi cap de serie numărul 31, a reuşit, miercuri, o performaţă excelentă.
Ea s-a calificat în turul III la Roland Garros , al doilea turneu de Grand Slam al anului.
Românca a învins-o lejer pe suedeza Rebecca Peterson, locul 97 WTA, venită din calificări, în două seturi, cu scorul de 6-1, 6-2.
Partida a durat doar 61 de minute.
"Este o realizare incredibilă că am ajuns în turul trei la un Grand Slam, asta mi-am dorit şi mă bucur că am reuşit acest lucru la 30 de ani", a declarat, la Eurosport, Mihaela Buzărnescu, potrivit news.ro.
În turul III, ea va juca împotriva învingătoarei dintre ucraineanca Elina Svitolina, favorită numărul 4, şi slovaca Viktoria Kuzmova, locul 97 mondial.

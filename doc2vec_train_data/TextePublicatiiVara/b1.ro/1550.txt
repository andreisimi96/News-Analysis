Un accident grav a avut loc joi în Arad , în urma căruia şapte persoane au fost rănite şi transportate de urgenţă la spital.
Unul dintre şoferi nu a acordat prioritate la ieşirea de pe o stradă şi a provocat coliziunea în lanţ.
În incident au fost implicate un microbuz de pasageri în care se aflau şapte persoane şi două autoturisme care transportau, în total, alte nouă persoane, transmite  aradon.ro .
"Echipajele medicale au preluat un copil de 15 ani care a suferit un traumatism de braț drept și alte șase victime, trei bărbați și trei femei cu vârste cuprinse între 40 și 50 de ani. Cu toții au suferit traumatisme craniene, toracice și alte politraume. Dintre victime, un bărbat de 40 de ani a suferit un traumatism cranio-cerebral cu pierdere de conștiență însă și-a revenit după ce a fost stabilizat”, a declarat dr. Mărioara Raveca.
Şapte persoane au fost transportate la spital cu două autospeciale SMURD și trei ambulanțe.

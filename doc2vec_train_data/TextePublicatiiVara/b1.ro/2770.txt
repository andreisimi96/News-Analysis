Klaus Iohannis ar fi încurcat planurile celor de la PSD prin nominalizarea social-democratului Gabriel Vlase pentru funcția de director al Serviciului de Informații Externe ( SIE ), potrivit unor surse politice citate de Adevărul. 
Asta pentru că liderii PSD ar fi plănuit ca în ședința comună de miercuri a Camerei Deputaților și Senatului să îl suspende pe șeful statului, invocând refuzul acestuia de a o revoca din funcție pe Laura Codruța Kovesi, precum și tergiversarea desemnării unui noi șef la SIE , instituție care nu mai are un director plin de la plecarea lui Mihai Răzvan Ungureanu, în 2016. 
Potrivit unuia dintre vicepreședinții PSD, planul social-democraților era ca după suspendarea lui Iohannis, Călin Popescu Tăriceanu, din funcția de președinte interimar al României, ar fi demis-o pe Laura Codruța Kovesi de la conducerea DNA și l-ar fi numit pe Claudiu Manda ca director al SIE , preferat de Liviu Dragnea în defavoarea lui Gabriel Vlase . 
Pe de altă parte, conform unor surse parlamentare citate de Știripesurse.ro, liderul PSD mai are încă pregătită o mișcare. Dragnea ar putea amâna votul privind noul șef al SIE până în momentul care îi va fi favorabil lui, pentru că Regulamentul nu prevede un termen până la care trebui finalizate procedurile de numire a noului șef SIE . 

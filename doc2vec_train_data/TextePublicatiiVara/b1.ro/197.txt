În Canada se lucrează la un program pilot care are ca rol oferirea populației de sume suplimentare care să vină în completarea veniturile lunare din salariu pe care îl câștigă populația.
Acesta lucru este încercat în provincia Ontario și vizează 4.000 de persoane din trei regiuni a proviciei. Astfel, o variantă luată în calcul de autorități arată că o persoana care câștigă în jur de 10.000 de dolari pe an va primi în plus un ajutor de 11.989 de dolari, ajungând astfel la un total de 21.989 de dolari pe an.
Persoanele eligibile să intre în program trebuie să aibă între 18 și 64 de ani și să fie cu risc ridicat de sărăcie. Selecția lor se va face aleatoriu, printr-un program computerizat.
Canada nu este însă singura țară care experimentează un astfel de sistem de ajutorare a populației. Finlanda a lansat, de la 1 ianuarie 2017, un program prin care oferă unui număr de 2.000 de șomeri un ajutor lunar de 590 de dolari. De asemenea, în mai multe orașe din Olanda, cei cu venituri mici primesc 1.100 de dolari luna, pentru doi ani.
Canada a ridicat din 2017 vizele pentru populația din România și Bulgaria în urma semnării acordului comericial CETA cu Uniunea Europeană.
În România, unde de asemenea se asigură un venit minim garantat pentru persoanele sărace sub formă de ajutoare sociale, a fost pus de multe ori sub semnul întrebării astfel de scheme de ajutorare fiind numite o invitație la nemuncă.

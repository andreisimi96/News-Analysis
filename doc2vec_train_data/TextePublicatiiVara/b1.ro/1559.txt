Poziţia de lider dominat pe piaţa auto românească a constructorului Dacia este în pericol! Anul 2018 prezintă cifre tot mai bune pentru Ford care trece printr-o dezvoltare tot mai bună. 
Constructorul american, care este prezent în ţară cu o fabrică la Craiova, este pe cale să obţină în România un profit uriaş, cifra fiind în continuă creştere în acest an, scrie playtech.
De altfel, Ford România a terminat cu un bilanţ pozitiv şi în 2016 şi 2017. În 2017, bilanțul raportat de companie la Ministerul Finanțelor Publice arăta o cifră de afaceri de aproape 5 miliarde de lei, cu un profit net de peste 95 de milioane de lei. Ambele valori au fost mult mai mari decât cele din anul precedent.
Pe 22 mai, Ford a anunțat noi schimbări pentru acest an, care urmează să-i ofere un nou salt pe piața din România. Pe lângă producția de motoare și vehicule EcoSport, la uzina de la Craiova a fost anunțată intrarea în producție a unui al doilea automobil.
Potrivit anunțului făcut de Capital, Ford a făcut anul acesta o investiție suplimentară de 200 de milioane de euro pentru uzina de la Craiova și adăugarea unui număr de 1.500 de locuri de muncă pentru producția noului model.

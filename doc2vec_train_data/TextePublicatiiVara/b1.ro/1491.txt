Campionatul Mondial de fotbal, găzduit de Rusia în perioada 14 iunie – 15 iulie 2018, este un eveniment major pentru întreaga planetă. O asemenea competiție depășește sfera de interes a microbiștilor datorită impactului social pe care îl are în țările participante și nu numai.
Cu ocazia „mondialului”, se poate tipări o carte de sute de pagini cu informații din categoria „știați că ...”. Ne rezumăm în acest articol la numai 20 de lucruri pe care nu le știai despre Campionatul Mondial de Fotbal.
1. Islanda și Panama participă pentru prima dată în istorie la un turneu final de Campionat Mondial. Ultimul debut a fost cel al Slovaciei, în 2010.
2. Brazilia are cele mai multe titluri mondiale în palmares (5 din 20). De asemenea, selecționata Cariocas nu a lipsit de la niciun turneu final.
3. Senegal s-a calificat pentru a doua oară. La prima participare, în 2002, africanii au ajuns în sferturile de finală.
4. Islanda este țara cu cea mai mică populație dintre toate participantele din istoria campionatului mondial: 334.000 de locuitori.
5. Coreea de Sud s-a calificat pentru a zecea oară la „mondiale”, depășind orice altă țară asiatică. Este nelipsită de la turneele finale din 1986 încoace.
6. În ceea ce privește Africa, recordul numărului de calificări este deținut de Nigeria, care a debutat în 1994 și a strâns până acum șase participări.
7. Iran s-a calificat la Cupa Mondială pentru prima oară în istorie în 2006, iar în acest an este doar la cea de-a doua participare.
8. Tunisia a câștigat primul meci la un turneu final de campionat mondial (3-1 cu Mexic, în 1978 ), dar a rămas doar cu acel succes, deși a mai jucat 11 partide într-o asemenea competiție (4 egaluri și 7 înfrângeri). Bulgaria deține recordul de meciuri fără victorie (17 jocuri, între 1962 și 1994).
9. Germania speră să fie prima echipă care își apără cu succes titlul de campioană mondială după 1962, când această performanță a fost reușită de Brazilia.
10. Italia a ratat pentru prima dată calificarea după 1958, fiind singura dintre deținătoarele trofeului care nu va fi prezentă în Rusia.
11. Dintre naționalele care nu au câștigat niciodată trofeul, Mexic are cel mai mare număr de prezențe la turneele finale ale Cupei Mondiale (16).
12. Anglia este specialista remizelor albe: 11 din cele 62 de meciuri jucate de această echipă la turneele finale s-au terminat 0-0.
13. Brazilia a primit cele mai multe cartonașe roșii din istoria competiției: 11. Pe locul secund în acest top al indisciplinei este Argentina (10 cartonașe roșii) și Uruguay (9 cartonașe galbene)
14. Peru, care a participat la primul turneu final din istorie, va lua startul în competiție pentru prima oară după 1982 (cea mai îndelungată absență dintre toate participantele din Rusia).
15. Edițiile în care s-au înscris cele mai multe goluri au fost 1998 și 2014 (171 de reușite), în timp ce ediția din 2010 a consemnat cele mai puține modificări ale tabelei (145)
16. Germania a înscris cele mai multe goluri în ultimele trei ediții ale Cupei Mondiale (14 în 2006, 16 în 2010 și 18 în 2014)
17. Meciul cu cele mai multe goluri s-a jucat pe 26 iunie 1954, când Austria a bătut-o pe Elveția cu 7-5.
18. Francezul Just Fontaine deține recordul pentru cele mai multe goluri înscrise (13, în 1958), iar rusul Oleg Salenko este singurul care a înscris cinci goluri într-o singură partidă, contra Camerunului, în 1994. Dacă vrei să pariezi pe golgheterul ediției 2018, potrivit unor păreri Unibet are una dintre cele mai bogate oferte pe turneul final din Rusia.
19. Thomas Muller a dat cele mai multe assist-uri în turneul final al Cupei Mondiale dintre jucătorii care participă anul acesta: 6. Doar Diego Maradona (8), Grzegorz Lato (7) și Pierre Littbarski (7) au reușit mai multe pase decisive.
20. Miroslav Klose, Pelé și Uwe Seeler au marcat în patru ediții ale Cupei Mondiale. Această performanță poate fi egalată în acest an de Tim Cahill, Rafael Marquez, Cristiano Ronaldo și David Villa.
Suntem și noi curioși să vedem ce alte statistici inedite vor apărea după desfășurarea CM 2018.

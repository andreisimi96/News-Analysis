Reacţie dură a purtătorului de cuvânt al Bisericii Catolice din România, după primul meci al Simonei Halep la Roland Garros .
"Acum Simona Halep a câștigat la Roland Garros . Am remarcat că la transmisiunea tv au schimbat cadrul chiar când Simona începea să își facă semnul Sfintei Crucii, așa cum ea face mereu la final de meci. Probabil e doar o întâmplare această regie tv. Sau poate sunt unii prea sensibili la sacru", a scris Francisc Doboş, purtătorul de cuvânt al Bisericii Catolice din România, pe pagina sa de Facebook.
Comentariul său pare să fi fost bine primit de utilizatorii reţelei de socializare.
"Mă bucur mult să văd că Simona și-a reluat anul acesta obiceiul de a-și face semnul Sfintei Cruci la finele fiecărei partide. A fost o perioadă când renunțase la asta...", a remarcat o internaută. 
Simona Halep a trecut, miercuri, de americanca Alison Riske (nr. 83 WTA), după o partidă care a început prost pentru sportiva din Constanţa (Detalii AICI ).
Meciul Simonei a fost transmis, în România, de Eurosport.

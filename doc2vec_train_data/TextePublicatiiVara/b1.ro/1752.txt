Premierul Viorica Dăncilă s-a folosit de discursul de la mitingul PSD pentru a vorbi despre creşteri de pensii şi salarii.
"Noi am mărit salariile, ei au fost împotrivă și le-au tăiat când au fost la guvernare. Noi am mărit pensiile, ei au fost împotrivă. Am început reforma în justiție, ei se opun. Economia a crescut și crește în continuare, ei au spus că măsurile guvernului vor conduce la un dezechilibru economic. Cui folosește asaltul permanent împotriva Guvernului?", a afirmat Viorica Dăncilă.
Premierul a cerut să se oprească ura şi dezbinarea care ar exista în societatea.
"Trebuie să închidem epoca urii și a dezbinării. Trebuie săi aducem înapoi pe români, împreună, România are nevoie de unitate, nu de ură și dezbinare", a afirmat Viorica Dăncilă.

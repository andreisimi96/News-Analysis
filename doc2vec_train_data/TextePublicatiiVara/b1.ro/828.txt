Serge Dassault , creatorul celebrelor avioane militare Mirage, din Franța, a murit la vârsta de 93 de ani, corpul neînsuflețit fiind găsit chiar în biroul său de pe Champs-Elysees din Paris.
Omul de afaceri, ce a condus afacerea familiei, Groupe Dassault, s-a stins din viaţă din cauza unei insuficiențe cardiace.
Dassault avea o avere netă de 26,1 miliarde de dolari, evaluată ca a patra avere din Franţa şi cea de a 41-a din lume.
De asemenea, Serge Dassault a exercitat mai multe mandate de senator pentru formaţiunea de centru-dreapta Les Republicains, între 2004 şi 2017.

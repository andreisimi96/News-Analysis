Lora a vorbit despre accidentul rutier în care a fost implicată în noaptea de sâmbătă spre duminică.
Aceasta a explicat că băiatul nu a fost acroșat și că lucrurile nu stau deloc așa cum s-a spus.
“După concertul care s-a terminat din cauza unei furtuni puternice și vânt foarte puternic, m-au luat prietenii mei, m-au băgat în mașină și am plecat spre București. Erau mașinile bară la bară, nu accelerase nimeni, șoferul meu avea piciorul pe frână.
A fost un grup de oameni care s-au luat la bătaie, la trei metri de mașina mea. Au intervenit jandarmii și au împins oamenii în stânga și în dreapta. Un băiat și-a prins în lateralul roții de la mașină un șiret de la încălțăminte și s-a atins de roată.
În acel moment, un jandarm s-a gândit să facă el tot tărăboiul acesta pentru că m-a văzut pe mine că sunt în mașină.
Nu există victime, nu există nimic. Cu toții suntem șocați. Și noi, și familia băiatului. Nu a existat niciun accident. oamenii erau acolo pe stradă cu mașinile, iar mașinile mergeau cu un kilometru pe oră. Nu s-a întâmplat nimic”, a afirmat Lora , potrivit libertatea.ro.
Vă reamintim că artista a fost implicată într-un accident rutier în Argeș, automobilul în care se afla lovind un adolescent în vârstă de 16 ani, care ar fi avut o alcoolemie de 0.37 în aerul expirat.
Citeşte mai multe despre:   Lora

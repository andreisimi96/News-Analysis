Maria Constantin a precizat, după ce a fost surprinsă că petrecea împreună cu Cătălin Cazacu, că relația dintre ea și acesta este doar una de prietenie.
”Este bun prieten cu o prietenă de-ale mele. L-am cunoscut în seara respectivă în Nuba. Eu îl știam de la televizor. Am petrecut în club câteva ore, este un tip foarte tare. M-am distrat și m-am simțit bine în compania lui. Nu este nimic între noi. Nu am timp de combinații, sunt prinsă cu școala în această perioadă.”, a declarat Maria Constantin , citată de Cancan.
De asemenea, artista a spus că ea a ieșit în acea seară doar pentru a se distra alături de prietenele ei.
”Trebuie să mă mai distrez. Câteodată mă mai distrez și eu, sunt om, nu sunt robot. Era într-o vineri seară, a doua zi m-am dus la concert. Am ieșit cu niște prietene. Intenția a fost bună, direcția proastă. A fost prima dată când am mers în acel club. O prietenă a zis să mergem la o limonadă, un suc ceva. Apoi nu am mai scăpat până n-am mers în club. Prima dată nu aveam eu așa chef. Apoi am început să ne distrăm, să dansăm. Am crezut că nu o să mă recunoască nimeni. Cătălin se cunoaște cu prietena mea. Am făcut cunoștință, nu îl cunoșteam. Nu ne-am întâlnit până la momentul respectiv. Nu am făcut schimb de numere de telefon. Nu am apucat să-l felicit pentru participarea la Exatlon. El a fost ocupat cu toți oamenii care veneau pe acolo. Fetele tot veneau să-l întrebe diverse lucruri. Vreau lângă mine un om care mă respectă, nu mă interesează aspectul fizic sau trecutul. Poate că există cineva în viața mea, poate că nu”, a susținut Maria.

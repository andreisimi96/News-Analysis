În jur de 500 de manifestanți protestează în Timișoara, aceștia pornind într-un marș prin Piața Victoriei, până la Catedrala Mitropolitană și înapoi pe platoul din fața Operei.
Totodată, protestatarii încurajează oamenii aflați la terase să li se alăture.
“Dacă vă pasă, nu stați la terasă”, “Veniți cu noi, vă fură și pe voi”, “Refuz, rezist, sunt anticomunist” sau “Vrem justiție, nu corupție” sunt unele dintre mesaje pe care le strigă protestatarii.
“Suntem doar câteva sute de oameni la protest, însă ne-am mobilizat în doar trei ore. Actuala putere nu va pleca de bună voie și trebuie să facem ceva. Suntem singuri în fața unei puteri corupte și mafiote”, le-a transmis manifestanților unul dintre organizatorii acțiunii de protest din centrul Timișoarei.
În Sibiu sunt peste 200 de oameni care protestează pe străzile orașului. Protestatarii cer anticipate.

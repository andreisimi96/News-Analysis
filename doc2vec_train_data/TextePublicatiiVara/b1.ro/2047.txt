Președintele Klaus Iohannis a donat banii primiți odată cu premiul ”Franz Josef Strauß”.
Șeful statului a fost premiat, săptămâna trecută, în Germania. Banii, 10.000 de euro, au intrat în contul Fundaţiei ”Un copil o speranţă” (UCOS) din Sibiu care oferă servicii sociale pentru copiii cu autism, cu sindrom Down sau boli rare.
”Dragi prieteni, părinti, copii, colegi, dragă domnule Preşedinte al României, banii premiului primit în urmă cu peste o săptămână din partea Fundatiei Hanns Siedel au ajuns în contul Fundatiei UCOS. Un cald multumesc donatorilor, multumim domnule Preşedinte că aţi arătat că vă pasă şi contribuiţi la creşterea numărului de copii speciali care îşi pot urma propriul drum în viaţă”, au anunţat, marţi, reprezentanţâii UCOS, pe pagina de Facebook .

Foto: bistriteanul.ro Eveniment
Un bărbat din Bistriţa a apelat la o tehnică ieşită din comun pentru a-i ţine departe pe pofticioşi. Copiii care visau să se înfrupte din cireşul din curtea blocului au avut parte de un şoc: omul a înfăşurat pomul cu sârmă ghimpată, informează B1 TV.
Nervos nevoie mare că cei mici poftesc la cireşele sale, omul a găsit o soluţie năstruşnică: a împrejmuit pomul din faţa blocului cu mai mulţi metri de sârmă ghimpată.
Cum anul acesta preţul cireşelor a fost unul exagerat şi mulţi nu şi-au permis să cumpere fructele din piaţă, au mâncat de unde au apucat. Bistriţeanul, care a îngrjit tot anul pomul, s-a gândit să-şi asigure munca.
Când au văzut grăzovia, vecinii au rămas fără cuvinte. Unul dintre ei a pozat invenţia şi a publicat imaginile pe pagina sa de socializare, iar acestea au devenit imediat virale. Nu este pentru prima dată când oamenii care locuiesc pe strada Mesteacănului din Bistrița îşi apără copacul. Anul trecut, aceştia au tăiat crengile, să nu poată copiii ajunge la ele. Se pare că metoda n-a prea dat roade, aşa că în acest an au schimbat tactica.

Ștefan Bănică jr și Lavinia Pârva formează un cuplu de mai mulți ani, iar, potrivit declarațiilor artistei, reușesc să treacă destul de ușor peste momentele tensionate care apar între ei. 
„Să ştii că suntem foarte asemănători. Ne potrivim în toate. Nu e cu nervi şi chiar dacă ar fi aşa, ne despărţim la un moment dat unul într-o parte, altul în cealaltă parte”, a declarat Lavinia.
Cei doi au păstrat întotdeauna discreția asupra relației lor, astfel că și momentul în care s-au căsătorit a fost ținut secret. Totul s-a întâmplat, la Balcic, în Bulgaria, după șase ani de relație. Nici măcar prietenii lor, care au fost invitați la eveniment nu au știut că cei doi au făcut cununia civilă, pretextul pentru care au fost invitați la petrecere fiind acela că Ștefan își sărbătorește în avans ziua de naștere. Abia când au ajuns în Bulgaria invitații au aflat că cei doi s-au căsătorit. 
”Ştefan s-a ridicat de pe scaun, în mijlocul petrecerii din Bulgaria, şi ne-a spus că s-a însurat cu Lavinia, spre surprinderea celor care i-au adus doar lui cadouri. Cheful a avut loc la un restaurant de lux din apropierea Castelului Reginei Maria de la Balcic. Însurăţeii şi-au servit invitaţii cu aperitive, friptură, peşte şi prăjituri, dar şi băuturi fine, de eveniment ocupându-se doar ei doi”, a dezvăluit unul dintre invitați, potrivit Cancan.ro.

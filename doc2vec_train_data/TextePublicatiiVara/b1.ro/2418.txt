Românii au reacționat pe pagina de Facebook a publicației Charlie Hebdo după apariția unei caricaturi cu Simona Halep ținând în mână cupa câştigată în cadrul turneului de la Roland Garros, cu mesajul "fier vechi, fier vechi". Oamenii au evaluat cu o stea publicația, ratingul acesteia scăzând la 1,1 stele din 5.
"Je suis Halep", "Je ne suis plus Charlie" , “Ceea ce faceți voi nu este democratic ! Democrația nu înseamnă să jignești o mare campioană mondială la tenis cum este Simona Halep ! În plus această jignire este pentru toată România !”, sunt doar câteva dintre mesajele postate de români.

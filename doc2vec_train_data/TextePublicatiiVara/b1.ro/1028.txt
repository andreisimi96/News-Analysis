Preşedintele Klaus Iohannis a condamnat într-o intervenţie publică faptul că în interiorul Curţii Constituţionale mai există este un judecător care activează în ciuda faptului că un judecător nu poate avea mai mult de un mandat de 9 ani, precum a decis chiar CCR.
"Consider că e o problemă şi nu este deloc o problemă simplă. Toată lumea se aşteaptă ca primul actor care respectă cu sfinţenie Constituţia să fie CCR şi aflăm că au apărut îndoieli, semne de intrebare printr-o decizie a Curţii care chiar ea a declarat că mandatul nu poate să depăşească 9 ani, dar în fapt e un judecător care e deja de 10 ani.
Nu e simplu să tranşăm această chestiune. E regretabil că avem această situaţie, pentru că prin tolerare chiar CCR s-a pus singură în situaţia să îi fie chestionată respectată supremaţia Constituţia.
În această chestiune vreau să fac o precizare pentru că au apărut aceste chestiuni în spaţiul public. În cazul în care mandatul unui judecator CCR se termină acest lucru se costată de preşedinte CCR nu de cel al României, daca sunt alte cauze aceastea se iai în plen", a comentat Iohannis.
Speţa la care face referire Klaus Iohannis este cea a judecătorului CCR Petre Lăzăroiu. Acesta se află în funcție de 10 ani, în condițiile în care în Constituție scrie că mandatele sunt de 9 ani. Lăzăroiu a fost numit în funcție în 2008 pe un rest de mandat și reinvestit în 2010, dar CCR tocmai a decis în martie că judecătorii nu pot adăuga un mandat întreg la un rest de mandat și că limita maximă este de 9 ani, așa cum prevede legea fundamentală. Prin urmare, din luna martie un judecător CCR funcționează ilegal și se pune în discuție însăși legalitatea constituirii Curții. 

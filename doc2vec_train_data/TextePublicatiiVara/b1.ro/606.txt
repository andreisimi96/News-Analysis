Marea Britanie va dezhuma aproximativ 66.000 de schelete pentru construirea unei căi ferate pentru trenurile de mare viteză între Londra și Birmingham . 
Astfel, peste 60.000 de morminte au fost deja relocate în Londra , informează PRO TV.
De asemenea, biserica anglicană caută un spațiu potrivit pentru îngroparea zecilor de mii de schelete, descoperite în mai multe cimitire vechi din Londra și Birmingham . 
Deshumarea reprezintă una dintre cele mai mari lucrări arheologice din Marea Britanie , ajutându-i pe cercetători să facă noi descoperiri despre viața în perioada industrială. 
Proiectul va lega printr-o cale ferată pentru trenuri de mare viteză, Londra de Birmingham , apoi rutele se vor bifurca spre Leeds și Manchester. 
Lucrările ar trebui să fie încheiate până în anul 2033. 

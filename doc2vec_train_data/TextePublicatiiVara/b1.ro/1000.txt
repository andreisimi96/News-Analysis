Andreea Esca , una dintre cele mai longevive prezențe de pe micul ecran, este implicată și în proiecte la radio și în print.
În acest context, jurnalista a vorbit despre posibilitatea de a renunța la televiziune.
Întrebată dacă ar renunța la meseria care a consacrat-o sau la mediul online, Andreea Esca a răspuns că nu este în stare să abandoneze.
„La asta cu renunţatul este o chestie la care mă mai gândesc din când în când și îmi aduc aminte că un prieten mi-a spus într-o zi: «Știi care e problema ta? Nu știi verbul a abandona». Și probabil chiar e o problemă – ea poate părea ca o calitate, dar să știi că poate fi foarte bine o problemă. Nu sunt în stare. Deși, am foarte multe lucruri și câteodată mă gândesc: «Poate ar trebui să mai tai din ele, să mai renunț la ceva», nu sunt în stare tocmai pentru că, ajungem la începutul discuției noastre, le fac din plăcere. Știi că dacă aș face ceva… uite, să zicem: «Asta o faci pentru că ai nevoie de suma asta de bani», aș zice: «Bine, uite, o tai pe asta pentru că o să rămân cu asta», dar nu e despre asta! Adică nu este despre asta! Și atunci nu știu ce să îți spun. Sigur că televiziunea rămâne prima mea dragoste. Adică, în momentul ăsta, ca să îți răspund totuși la întrebarea ta, aș renunța la online. Nu aș renunța încă la televiziune, chiar dacă tu o să îmi spui: «Da, dai, uite, televiziunea e pe moarte, poate ar trebui să rămâi în online». E tot despre «a iubi». Adică da, și dacă este pe moarte, ce, nu mai stai lângă un om, pentru că este pe moarte, dacă îl iubești?! Așa o să stau și eu în televiziune, până o să moară. Dacă o să moară, o să moară cu mine acolo. Adică nu mi se pare fair (n.r.: cinstit) să o abandonez acum, la greu! Așa cum nu mi s-a părut fair să abandonez print-ul. Deci, când am plecat din print către online, am zis: «Asta e, trebuie să mergem, să nu știu ce», după care am dat drumul site-ului, după care, mi-am dat seama după câteva luni că: «Nu, nu e ok, eu nu pot să las print-ul să moară», pentru că mie îmi place. Eu iubesc revistele, să simt cum miroase hârtia, să dau pagina, să văd pozele mari, lucioase, nu numai pe calculator”, a afirmat Andreea Esca .

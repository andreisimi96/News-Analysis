PSD Ialomiţa a distribuit pe Facebook o parodie cu celebra secvență din filmul ”Prăbușirea”, în care Iohannis este prezentat drept Hitler, nervos că este ”înfrânt”, deși a dat toată puterea procurorilor ”acoperiți”.
”Protestul #rezist a eșuat, mai sunt în stradă câțiva nerozi. V-am tot spus, vorbiți cu Soros să le mai dea bani. Fără ajutorul lui Soros suntem terminați”, le spune Hitler/Iohannis ”procurorilor acoperiți” rămași în cameră.
”Nici Codruța nu mai rezistă mult. Curtea Constituțională pe bună dreptate m-a obligat să o demit”, a continuat să se plângă Hitler/Iohannis.
Și continuă să li se adreseze ”procurorilor” rămași în cameră cu termenul de ”mămăligi”.
"Sunteţi nişte mămăligi, nu sunteţi în stare de nimic! V-am dat leafă, pensie de sute de milioane, secretare, v-am dat degeaba putere, procurorilor, protestaţi, semnaţi petiţii. Berlinu' şi Bruxellu' îl vor pe Cioloş înapoi. Cârpe sunteţi, nişte zdrenţe. În curând mă văd cu Merkel Ce să-i spun? Că AM ÎNFRÂNT?”, a continuat Hitler/Iohannis.

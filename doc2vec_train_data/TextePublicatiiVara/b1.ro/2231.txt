Premierul Olandei, Mark Rutte , a lansat un avertisment dur la adresa ţării noastre.
El a declarat, miercuri, în plenul Parlamentului European, că România și Bulgaria trebuie să rezolve problema corupției pentru a putea fi primite în spaţiul Schengen .
Mark Rutte r și-a început discursul spunând că este o ocazie bună pentru a discuta cele mai importante probleme ale Uniunii Europene și cum se poate lucra împreună pentru rezolvarea lor.
Premierul olandez a ajuns apoi și la subiectul despre aderarea României la Schengen , precizând că atât țară noastră, cât și Bulgaria trebuie să rezolve problema corupției, deşi a apreciat eforturile depuse până acum.
"Salut faptul că România și Bulgaria au această aspirație de a adera cu totul la acquis-ul Schengen și știm despre efortul depus în Bulgaria și România în această privință. Dar știm că munca nu este încheiată.
România și Bulgaria trebuie să îndeplinească anumite condiții din MCV, iar corupția e una dintre cele mai importante. O înțelegere e o înțelegere și nu putem accepta țări în Schengen dacă nu îndeplinesc toate criteriile", a afirmat Mark Rutte , potrivit ziare.com.
Prim-ministrul Olandei a fost interpelat, miercuri, de eurodeputații PNL Cristian Bușoi și Daniel Buda , în plenul de la Strasbourg, pe tema aderării României la Spațiul Schengen şi politica agricolă comună (Detalii AICI ).

Scandal de spionaj la cel mai înalt nivel. Austria acuză Germania că i-a spionat miniștrii, ambasadele și instituțiile internaționale de la Viena.
În urma acestor dezvăluiri a avut loc o ședință de urgență la Viena. Cancelarul austriac Sebastian Kurzc a cerut oficial Germaniei să spună când a fost monitorizat și dacă s-au încheiat supravegherile și când.
Publicațiile Der Standard și Profil au relatat că Serviciul Federal de Informații al Germaniei (BND) ar fi interceptat 2.000 de telefoane, mobile și conturi de mail, pentru a monitoriza miniștri, ambasade, organizații și instituții islamce, încă din 1999, scrie Mediafax.
Ambasadele vizate ar fi cele ale Iranului, Rusiei, Coreei de Nord, dar și a Franței, a Israelului și a Statelor Unite.
Potrivit informațiilor din presă, monitorizările s-ar fi încheiat în 2016.

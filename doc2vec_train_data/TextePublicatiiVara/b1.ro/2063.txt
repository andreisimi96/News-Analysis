Construcția unei case este un proces amplu, care implică cercetare, sfaturile specialiștilor. Ai aflat într-un timp scurt foarte multe lucruri noi în materie de construcții, renovări, finisaje. Știi deja cum îți vei aranja camerele, inclusiv ce obiecte decorative îți plac.
Ai văzut lucrurile până în detaliu, însă ți-ai pus întrebarea care este cea mai eficientă soluție de încălzire a casei tale?
Este momentul să afli despre un sistem cu reale avantaje pe termen lung, iar soluția se numește pompe de căldură.
Ce sunt pompele de căldură?
Pompele de căldură sunt cele mai eficiente și răspândite soluții de utilizare a energiei regenerabile.
Energia regenerabilă este energia generată de procesele naturale, precum lumina soarelui, căldura geotermală, vântul, apa. Acest tip de energie nu poate fi epuizată și este reînnoită în mod constant.
Pompele de căldură sunt așadar de mai multe tipuri și oferă încălzire casei din surse de caldură diferite:
- pompe de căldura aer-apă: utilizează aerul
- pompe de caldură apă-apă: utilizează apa subterană
- pompe de caldură sol-apă: utilizează energia solară depozitata în sol
Avantajele și dezavantajele pompelor de căldura sol-apă
Foarte populare, răspândite la scară largă în toată Europa sunt pompele de căldură sol-apă. Energia geotermală (căldura aflată în pământ) este folosită cu mare succes de locuitorii din Germania, Finlanda, Elveția, Norvegia, Olanda, Italia s.a. Guvernele au încurajat foarte mult acest sistem datorită reducerii consumului de gaze și a susținerii unui mediu mai sănătos pentru generațiile viitoare.
Instalarea sistemului implică pompa de căldură, forajele geotermale (tuburi în sol) și instalația din interiorul casei (calorifere, încălzire în pardoseală). Este foarte important ca sistemul să fie realizat de o echipă de specialiști cu experiență. Execuția forajelor este parte importantă a procesului.
Realizarea unui foraj pompe de căldură de la Hidrogeofor deține în spate experiență, o echipă specializată și tehnologie avansată. Hidrogeofor a realizat peste 700 de foraje de pompe de caldură. Pe scurt, este important să încredințezi lucrarea unor specialiști.
Avantajele pompelor de caldură:
- sunt sisteme care asigură încălzirea casei, apă caldă, dar și răcirea pe timpul verii (datorită inversării principiului de funcționare)
- asigură încălzirea casei în totalitate, nu este necesară suplimentarea
- sunt mult mai eficiente decât sistemele pe bază de combustibil lichid sau gazos
- reducerea costurilor - facturile devin mult mai mici, se fac economii considerabile
- oferă mult confort proprietarilor care nu mai au de-a face cu autorizația ISCIR, revizii, riscuri de explozie, întreținere, schimbări de componente sau înlocuirea după 10 - 15 ani - în cazul pompelor de căldură, durata de viață a acestora este de 50 de ani
- nu există cheltuieli de întreținere, curățare
- încurajează un mediu sănătos
Dezavantajele pompelor de căldură:
- este nevoie de o investiție inițială mare, montarea întregului sistem este costisitoare și pentru că se instalează forajele pompei de căldură
- spre deosebire de panourile solare, pompele de căldură necesită o cantitate de energie electrică complementară
Pompe de căldură - preț
Prețul unui sistem de încălzire cu pompă de caldură poate ajunge la aproximativ 10 mii de euro pentru o casă cu 120 metri pătrați. Prețul nu crește proporțional cu mărimea casei.
Investiția se amortizează, ratele la bancă sunt mai mici decât plata facturilor înainte de a fi instalat sistemul pompei de căldură.
Economiile sunt semnificative, costurile lunare de consum sunt mult reduse.
Investește inteligent în viitorul casei tale cu pompele de căldură sol-apă!

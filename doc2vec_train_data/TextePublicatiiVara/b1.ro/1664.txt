Eugen Teodorovici , ministrul al Finanțelor, îl desființează pe liberalul Florin Cîțu, după ce a atenţionat românii din străinătate care trimit bani în România că statul le va confisca banii, dacă trimit sume mai mari de 2.000 de euro.
”Un ratat profesional, un ratat care își bate joc de români. A a fost dat afară din sistem pentru că a avut nesimțirea să lanseze atacul speculativ la leu, nu îl mai angajează nicio bancă, și-a găsit traiul în politică. Cum poate cineva că spună că statul va confisca banii trimiși de românii din străinătate sau că îi va impozita? E vorba de o directivă eruopeană ce trebuia, din vara trecută, să fie transpusă în legislație. Să vedem dacă ele provin din activități ilicite, dar numai dacă noi considerăm, nu la orice transfer. Operatorul respectiv, prin care se transmit banii, are un anumit tipizat.”, a spus Eugen Teodorovici la România TV.

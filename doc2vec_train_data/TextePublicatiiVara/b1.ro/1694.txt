Din 20 mai 2018 au intrat în vigoare noi modificări la legislația privind ITP-ul mașinilor, ce prevăd condițiile în care pot trece mașinile de inspecție și regimul de sancțiuni.
Astfel, dacă va expiră ITP-ul, se suspendă automat şi certificatul de înmatriculare al maşinii, fără ca șoferul să fie anunțat direct.
Amenda în acest caz este de aproape 3 mii de lei și suspendarea plăcuţelor de înmatriculare.
În prezent, fiecare şofer este obligat să facă inspecţia tehnică periodică la maşina o dată la doi ani, dacă vehiculul nu este mai vechi de 12 ani. Însă mulţi uită, ori nu au maşinile în regulă aşa că nu le duc la verificare, iar Ministerul de Interne a înăsprit legea. După 20 mai, dacă va expira ITP-ul, înmatricularea maşinii va fi automat suspendată, online.
Schimbul de date se va face între RAR şi DRPCIV, online. Dacă șoferii sunt prinși în trafic cu înmatricularea suspendată, nu numai că trebuie să se plătească o amendă de până la 2950 de lei, ci se suspendă şi plăcuţe de înmatriculare, potrivit Știrileprotv.ro.

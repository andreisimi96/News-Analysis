Foto: Epoch Times Eveniment
Secția pentru procurori a Consiliului Superior al Magistraturii s-a sesizat din oficiu și a solicitat Inspecției Judiciare efectuarea de verificări după declarațiile lui Liviu Dragnea despre procurori. 
Secția consideră că afirmațiile șefului PSD au potențialul de a afecta independența sistemului judiciar.
Și DIICOT a sesizat CSM după ce Liviu Dragnea i-a amenințat pe procurori. O sesizare va viza apărarea reputației procurorilor care se ocupă de dosarul Dăncilă, iar alta va face referire la atacul la adresa independenței sistemului judiciar.
Liviu Dragnea a declarat că lui Daniel Horodniceanu i-a fost prelungit mandatul de procuror şef al DIICOT la ordinul președintelui Klaus Iohannis, asta în contextul în care liderul PNL tocmai depusese o plângere penală împotriva sa și a premierului Viorica Dăncilă. Șeful PSD a afirmat că speră ca niciun procuror să nu rişte atât de mult să dea curs acestei ”demenţe“.
”Foarte mulţi procurori riscă să plătească greu”, a avertizat șeful PSD. (Detalii  AICI )

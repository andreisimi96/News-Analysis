Problemele starului portughez Cristiano Ronaldo cu Fisc ul spaniol se înmulţesc.
Deşi jucătorul lui Real Madrid a vrut să plătească 14 milioane de euro pentru închiderea dosarului de fraudă fiscală în care este cercetat, autorităţile i-au respins propunerea.
Procurorii l-au somat pe Cristiano Ronaldo să achite suma integrală, cu tot cu penalizări, de până la 28 de milioane de euro, în caz contrar aceştia arătându-se hotărâţi să continue demersurile în instanţă şi să ceară pedeapsa cu închisoare pentru lusitan, informează sport.ro, citând presa spaniolă.
În cazul în care Ronaldo nu își va plăti datoriile către statul spaniol, pedeapsa poate fi de până la 8 ani de închisoare.
Potrivit jurnalilştilor spanioli, reacția lui Ronaldo de la finalul meciului cu Liverpool, când acesta a anunțat că ar putea pleca, are legătură și cu dosarul de fraudă. 
Cristiano simte o presiune uriașă și va pleca din Spania dacă nu va reuși să îi convingă pe procurori să renunțe la instrumentarea dosarului, fiind deranjat şi de faptul că Real Madrid nu l-a apărat suficient în acest scandal.
Cristiano Ronaldo speră să scape de problemele cu legea înaintea Campionatului Mondial.

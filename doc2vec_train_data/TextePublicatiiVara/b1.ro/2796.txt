Prima jumătate a anului nu a fost unul de mare succes doar pentru Simona Halep , ci şi pentru antrenorul său, Darren Cahill . Tehnicianul australian a câştigat în aceste 6 luni nu mai puţin de 1.349.247 de dolari.
Aceştia nu sunt doar din banii primiţi de la Simona Halep , ci şi din contractul cu ESPN, unde comentează meciuri din tenis, cât şi din sponsorizări.
Potrivit informaţiilor oferite pentru Digi Sport de Adrian Fetecău, Cahill câştigă aproximativ un milion de euro pe an din contractul de colaborare cu Simona.
Acesta se află în primele locuri ca şi venituri între tehnicieni din tenis, dar cu toate acestea este departe de sumele încasate de antrenori precum Patrick Mouratoglou sau Nick Bollettieri.
Primul, care o pregăteşte pe Serena Williams, primeşte aproximativ 1.5 de milioane de euro de fostul lider mondial, dar la aceasta sumă se adună bonusuri de performană. Dacă în ultima perioadă nu a fost cazuri de astfel de bonuri, sportiva abia revenind după pauza de maternitate, din 2012 şi până în prezent de când lucrează cu Serena, acesta a condus-o spre câştigarea a 10 turnee de Grand Slam.
În paralel, acesta are contract cu Eurosportul, însă cei mai mulţi bani vin de la Mouratoglou Tennis Academy. Oricine vrea să se antreneze la baza lui Muratoglou din Nisa trebuie să scoată din buzunar 60.000 de dolari. Suma pare mare, având în vedere cât de mulţi tineri îşi îndreaptă atenţia către Academie, însă şi succesul pare garantat. O treime din cei 150 de cursanţi de la academia lui Mouratoglou ajung să primească o bursă la o universitate americană.

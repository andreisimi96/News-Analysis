Liderul nord-coreean Kim Jong-un ar putea primi invitaţia istorică de a fi primit la Casa Albă. Anunţul a fost făcut chiar de Donald Trump care a condiţionat această onoarea de felul în care va decurge discuţiile din cadrul summitului ce va avea loc pe 12 iunie în Singapore.
La finalul întâlnirii pe care a avut-o cu premierul japonez Shinzo Abe, Trump a afirmat că îşi doreşte o normalizare a relaţiilor cu Coreea de Nord.
De asemenea, Donald Trump s-a arătat extrem de încântat de scrisoare pe care a primit-o de la Kim Jong-un, scrisoare care, de altfel, a dus şi la decizia lui Donald Trump de a participa la summitul istoric după ce o cu o săptămână înainte îl anulase.
"Poate vom începe cu Casa Albă, ce părere ai? Politica „presiunii maxime” este cu siguranţă în vigoare, dar nu mai folosim acest termen, fiindcă începem nişte negocieri prietenoase, poate îl voi folosi după acele negocieri. Dacă mă veţi auzi pronunţându-l, veţi şti că negocierile nu au decurs bine. Sunt pregătit 100% să mă ridic de la masa negocierilor, s-ar putea întâmpla acest lucru. Poate nu va fi nevoie, sper asta, fiindcă eu cred cu adevărat că Kim Jong-un vrea să facă ceva minunat pentru poporul său", a răspuns Trump întrebat dacă îl va invita pe Donald Trump în Statele Unite şi unde va avea loc o posibilă întrevedere.
Statele Unite condiţionează îmbunătăţirea relaţiilor  de denuclearizarea completă a Coreei de Nord.

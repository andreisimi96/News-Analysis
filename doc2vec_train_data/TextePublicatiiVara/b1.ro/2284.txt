Momente cumplite pentru soții Lis! Cel mai mediatizat cuplu monden trece prin clipe grele din cauza problemelor financiare. Cei doi nu-şi mai permit să plece în concediu, nici măcar la Mamaia. Așadar Oana și Viorel sunt nevoiți să își ia adio de la stilul de viața extravagant.
Viorel (74 de ani) a ajuns la fundul sacului, de când nu mai are serviciu, el primind, lunar, pensia de 1.700 de lei, plus indemnizaţia de revoluţionar, în valoare de 1.000 de lei, bani din care de-abia ar avea ce să pună pe masă, căci se cam duc pe tratamentul lui şi pe utilităţi, scrie click.ro.
Viorel a fost diagnosticat cu epilepsie şi cu diabet, iar în martie 2018 a ajuns la Spitalul Clinic de Urgenţă “Elias”, cu “stare confuzională”, după ce a acuzat vertij şi dureri la nivelul capului.
Anul trecut,  a fost operat de colecist la Spitalul Floreasca, iar înainte de Paşte a suferit un accident vascular cerebral: ”Viorel e mai bine, însă în ultima vreme se enervează cam des şi din orice, ne certăm şi din fleacuri, dar nu mai pun la suflet, căci şi aşa este destul de bolnav”, ne-a mai dezvăluit soţia fostului politician. 

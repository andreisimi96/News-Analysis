Câteva sute de oameni protestează în faţa Primăriei Chişinău împotriva deciziei justiţiei de a invalida alegerile câştigate de pro-europeanul Andrei Năstase.
De altfel, primarul ales este în mijlocul mulţimii şi a ţinut un discurs împotriva oligarhului Vladimir Plahotniuc pe care îl acuză că este în spatele deciziei.
La microfon a luat cuvântul şi Maia Sandu, candidatul pro-european care a pierdut alegerile prezidenţiale în 2016 în dauna socialistul pro-rus Igor Dodon.
Manifestanții scandează: „Năstase e primarul”, „Noi am ales” și „Jos poliția coruptă”. 
"Eram conştient că se poate produce orice atât timp cât justiţia moldovenească este la cheremul unui oligarh, sigur că orice decizie era de aşteptat. Pe parcursul zilei am avut mai multe semnale venite chiar din echipa lui Plahotniuc că aceste alegeri nu vor fi validate", a afirmat Andrei Năstase pentru B1TV, despre invalidarea alegerilor. (Detalii AICI )

PSD anunță sloganul sub care se va desfășura protestul de sâmbără din Piața Victoriei. Social-democrați vor scanda “Vrem Prosperitate, NU Securitate! ”.
Pe pagina de Facebook dedicată evenimentului scrie că PSD luptă pentru libertatea țării.
”Într-un stat capturat, votul tău este egal cu zero, pentru că - indiferent de alegerea ta - ei rămân mereu la putere. Ei spun că tu nu ştii să alegi şi, de aceea, ei trebuie să conducă în locul tău. Între timp, au grijă să-ţi închidă gura şi te pun să munceşti pe doi lei. Folosesc statul împotriva ta. Pentru ei, România e o adunătură de proşti, care trebuie să tacă şi să rabde. Nu este nevoie de protocoale secrete pentru o democraţie funcţională. Vrem libertate pentru România!”, scrie PSD pe pagina evenimentului.
În același context, PSD anunță, pe aceeași rețea socială, că, la aproape 30 de ani de la Revoluție, “E TIMPUL să ne opunem structurilor de forță și luptei politice purtate cu instrumente judiciare.”
“Vrem Prosperitate, NU Securitate!
La aproape 30 de ani de la Revoluție, românii ies din nou în stradă împotriva abuzurilor făcute chiar de instituțiile care ar trebui să-i apere!
Sâmbătă, 9 iunie, de la ora 20:00, în București va avea loc cea mai mare manifestare de stradă din #România ultimelor decenii.
E MOMENTUL să protestăm împotriva represiunii îndreptate de atâta timp asupra noastră prin fabricare de dosare, martori mincinoși și probe măsluite. E TIMPUL să ne opunem structurilor de forță și luptei politice purtate cu instrumente judiciare.
Vino alături de noi pentru ca instrumentele statului să fie folosite pentru români, nu împotriva lor!
Vino pentru a spune NU abuzurilor în Justiție.”, transmite PSD .
Citeşte mai multe despre:   PSD

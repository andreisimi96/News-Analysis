Un bărbat de 33 de ani a fost rănit după ce motocicleta pe care se afla a fost implicată într-un accident rutier.
De asemenea, în accident au mai fost implicate o altă motocicletă și un autoturism, informeazp Mediafax.
Potrivit autorităților, un motociclist s-a dezechilibrat din cauza vitezei, a căzut pe carosabil şi a lovit o altă motocicletă, condusă de cetăţeanul care a fost rănit, iar a doua motocicletă a ricoşat într-o maşină, condusă de un ceh.
„Accidentul s-a produs pe DN 7C, Transfăgărăşan, pe fondul vitezei neadaptate. Un motociclist care circula spre Sibiu s-a dezechilibrat, a căzut pe carosabil, iar motocicleta sa a intrat în coliziune cu un autoturism condus regulamentar din sens opus şi a ricoşat în altă motocicletă condusă în spatele ei. În urma evenimentului, a rezultat rănirea primului motociclist, de 33 de ani, care este conştient”, a spus purtătorul de cuvânt al Poliţiei Sibiu, Elena Welter.
Citeşte mai multe despre:   Trasfagarasan

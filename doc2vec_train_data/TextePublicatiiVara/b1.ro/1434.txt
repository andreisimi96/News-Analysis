Pe măsură ce se apropie perioada sezonului cald ploile devin tot mai abundende, creând contextul care favorizează apariția fenomenului de acvaplanare. Fenomenul a fost descoperit în 1962 de specialiștii Dunlop. Riscurile în trafic nu înseamnă doar nerespectarea codului rutier, acvaplanarea fiind în egală măsură un risc iminent pe șosea de care toți șoferii trebuie să fie conștienți. De aceea, rezistența unei anvelope de vară la acvaplanare este una dintre cele mai importante calități.
Ce este acvaplanarea?
Acvaplanarea este termenul folosit atunci când o cantitate suficientă de apă creează o peliculă între anvelopă și carosabil. Acest lucru este o problemă importantă în timpul șofatului deoarece pelicula creată poate împiedica orice formă de control pe care o poți avea asupra mașinii pe șosea. Multe dintre reacțiile pe care le primești de la mașină (cu referire la experiența de șofat în ansamblu, manevrabilitate și performanță) se bazează pe contactul pe care roțile îl au cu suprafața carosabilă.
De exemplu, cu cât conduci cu viteză mai mare, cu atât suprafața de contact cu drumul va deveni mai mică, lucru care se aplică și în cazul anvelopelor cu un grad de uzură mare. În această situație, mașina devine mai dificil de controlat, dând senzația de alunecare pe gheață deoarece peliculele de apă împiedică contactul direct al roții cu suprafața drumului. Chiar și cele mai performante anvelope nu pot fi eficiente dacă contacul lor cu drumul nu se face direct.
Alege cele mai eficiente anvelope pentru acvaplanare
Pe măsură ce vremea devine mai caldă, mulți dintre șoferi aleg anvelope de vară performante pentru că oferă beneficii numeroase în condiții de drum optime. În comparație cu anvelopele de iarnă, acest tip de anvelopă nu este pliat pe momentele de ploaie abundentă și gheață.  
Astfel, doar unele dintre anvelopele de vară de top oferă aderență pe suprafețele umede ca fiind o specificație majoră. Anvelopele comercializate în U.E. au inclusă în eticheta energetică o categorie care se referă la clasa de frânare pe carosabil umed, lucru care te ajută să analizezi opțiunile și să alegi o anvelopă care oferă performanță bună în timpul acvaplanării sau în condiții similare. Anvelopele de vară 205/55R16 , dar și orice altă dimensiune, oferă clase cuprinse între A și G, clasa A fiind cea mai performantă în acest sens.
Un vechicul dotat cu ABS și 4 anvelope clasa A va frâna de la 80km/h până la stop pe o distanță cu până la 18 metri mai scurtă decât același vehicul dotat cu 4 anvelope clasa G.
De asemenea, este recomandat să alegi un profil de anvelopă direcțional sau asimetric pentru ca dispersia apei să fie eficientă, iar performanțele roților să fie aceleași în orice condiții meteo. Fii pregătit în orice moment și nu lăsa vremea ploioasă să îți provoace griji pe carosabil.

Victor Ponta a declarat că Guvernul Dăncilă este unul extrem de slab, dar el nu va contribui la înlocuirea acestuia cu un Guvern Orban.
”E evident că Guvernul Dăncilă, din punctul meu de vedere și nu numai, este unul foarte slab, dar să-l înlocuiești cu Guvernul Orban... Eu n-aș face asta cu mâna mea. Apropo de asta cu trădarea, cum negociez eu cu Iohannis... Ultima oară când am vorbit cu Iohannis a fost în 2015, când am discutat că Dragnea se tot ducea la Cotroceni, să-i spună că-mi retrage sprijinul dacă-l pune pe Dîncu premier.
Guvernul e foarte slab și face de râs în primul rând PSD , dar n-ar fi mai bun un Guvern Orban decât ce avem acum”, a declarat liderul PRO România, pentru B1 TV.

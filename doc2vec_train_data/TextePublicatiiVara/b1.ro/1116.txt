În era tehnologiei, Primăria Sectorului 4 a rămas fără site. Acesta a fost nefuncțional mai multe zile după ce a expirat valabilitatea domeniului din cauza neplății.
Problema nu ar fi gravă pentru o persoană fizică sau o firmă mică, cu resurse limitate, dar Primăria Sectorului 4, condusă de edilul Daniel Băluță , a investit sume uriașe în tehnologizare.
Potrivit bucureștifm.ro , în luna martie, anul acesta, Primăria Sectorului 4 a achiziționat prin atribuire directă, 10 pachete de servicii de administrare, găzduire, suport și mentenanță website, pentru anul în curs, în valoare totală de 125.000 lei fără TVA, adică 12.500 lei / lună fără TVA de la firma LACEDO COM SRL.
Achizițiile au fost făcute din banii cetățenilor, care, între 1 și 4 iunie, nu au putut accesa site-ul www.ps4.ro pentru a se informa despre diverse probleme pe care le aveau de rezolvat la ghișeele primăriei.
Nemulțumiți de primarul lor, cetățenii Sectorului 4 au inițiat și o petiție online pentru demiterea acestuia.
"Demiterea primarul Daniel Baluta sector 4
In urma activităților pe care edilul Daniel Baluta le desfășoară in forța in sectorul 4 , și anume : ridicarea chioșcurilor de preasa, retragerea pazei de la scoli și Grădinițe, schimbarea gardurilor și bordurilor in fiecare an , transformarea sectorului 4 intr un adevărat șantier ..... haideți sa încercam prin semnarea acestei petiții sa asiguram un viitor mai bun copiilor noștri și noua locuitorilor aceștui sector !!!"

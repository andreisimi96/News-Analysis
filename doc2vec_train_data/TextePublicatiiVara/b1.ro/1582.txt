Primul dintre cei şapte violatori din Vaslui care a îngrozit România în 2015 a fost eliberat condiţionat. Este vorba despre Alin-Dumitru Rotaru, tânărul care a fost condamnat la 6 ani şi 4 luni închisoare, pentru viol în formă agravantă şi lipsire de libertate. El a fost unul dintre cei trei inculpaţi care şi-a recunoscut faptele.
Toţi cei şapte violatori au beneficiat de legea recursului compensatoriu iniţiată de Tudorel Toader în toamna anului trecut. Aceştia au beneficiat de reducerea din pedeapsa a unui număr important de zile ca urmare a executării pedepselor în condiţii improprii.
Decizia dată de Judecătoria Vaslui nu este cea definitivă, dar momentan procurorii nu au contestat decizia magistraţilor.
Cei şapte violatori din localitatea vasluiană Văleni au scandalizat opinia publică prin atitudinea sfidătoare şi campania agresivă de denigrare a victimei care au susţinută prin intermediul rudelor şi a prietenilor.
Prietenii violatorilor au susţinut că de fapt victima nu a fost violată, ci a avut parte de ”sex surpriză” şi nu merită ”cinci ani de închisoare pentru cinci minute de plăcere”. 

PSD ia în calcul suspendarea președintelui Klaus Iohannis , în cazul în care acesta nu va semna decretul de revocare a Laurei Kovesi de la șefia DNA. În acest context, fostul premier Victor Ponta susține că Iohannis nu va putea să se bazeze pe sprijin american, deoarece președintelui Donald Trump nu-i pasă de ce se se întâmplă la București.
”Noi, eu și Crin Antonescu, am primit, în 2012, la suspendarea lui Traian Băsescu, o scrisoare de la Hillary Clinton, care ne-a spus că va bloca parteneriatul strategic al SUA cu România. Donald Trump nu se va implica în ce se întâmplă în România, pe el nu îl interesează. El vrea doar afaceri, bani pentru SUA . De altfel, Ambasada SUA a și spus că decizia CCR e o problemă internă a României. Interesul României e să își păstreze relațiile și cu SUA și cu Europa. Noi nu trebuie să ne certăm niciodată cu UE.
Toată lumea zice despre noi că suntem țară de nebuni. ”Nu ne încurcăm cu ei!”, așa spun toți. Iohannis explică la Bruxelles ce spune Liviu Dragnea, Dragnea spune la Ierusalim ce spune Iohannis. Acum e o perioadă de război la noi”, a spus Victor Ponta , la RTV.

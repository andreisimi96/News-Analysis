Scene incredibile surprinse în traficul din București! Doi polițiști aflați în zona Splaiul Unirii - Târg Vitan au făcut semn unui șofer să oprească, dar acesta a refuzat. Agenții au pornit în urmărire și, la un moment dat, disperat să scape, șoferul și-a abandonat mașina în apropiere de Șoseaua de Centură și a sărit direct în Dâmbovița. 
Apoi a ieșit pe celălalt mal, dar s-a continuat urmărirea lui, iar după aproximativ 500 de metri a fost imobilizat și încătușat. În timpul urmăririi, unul dintre polițiști chiar a tras un foc de avertisment în plan vertical.
Șoferul, în vârstă de 24 de ani, nu are permis, notează stiripesurse.ro . El a fost condus la sediul Brigăzii Rutiere pentru audieri. Potrivit unor surse, bărbatul a fost eliberat din penitenciar în aprilie și a fost condamnat de mai multe ori pentru furt.
Sursă Video: stiripesurse.ro
Citeşte mai multe despre:   Bucuresti

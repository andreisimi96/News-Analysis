Hidrologii au emis sâmbătă două atenționări cod galben de inundații, care vizează râuri din Maramureş, Satu Mare, Sălaj, Cluj, Bacău, Neamț, Harghita și Covasna. 
Potrivit Institututlui Național de Hidrologie și Gorpodărirea Apelor ( INHGA ), o primă atenționare a fost emisă pentru râurile mici din bazinul hidrografic Trotuș, din județele județele Bacău, Neamț, Harghita, Covasna și expiră sâmbătă seara, la ora 23:00, informează Știripesurse.ro. De asemenea, există posibilitatea să se producă inundații și pe unele râuri mici din bazinele hidrografice Ciobănuș, Asău, Tazlăul Sărat.
O a doua atenționare vizează râurile mici din bazinele hidrografice Iza, Tur, Lӑpuş, Someş – afluenţii mici aferenţi sectorului aval S.H. Dej, Crasna – afluenţi bazin mijlociu şi inferior din județele Maramureş, Satu Mare, Sӑlaj și Cluj și expiră duminică dimineața, la ora 09.00.
Fenomenele hidrologice periculoase se pot produce cu probabilitate mai mare pe unele râuri mici din bazinele hidrografice Tur, Someş – afluenţii mici aferenţi sectorului aval confluenţӑ cu râul Lăpuş.
Citeşte mai multe despre:   INHGA

Dacă o "calci" te prind cu "pistolul"
Administraţia Rezervaţiei Biosferei Delta Dunării a pus în funcţiune pistolul radar prin care pot fi depistate ambarcaţiunile care depăşesc viteza legală pe canalele şi lacurile Deltei
Este vorba despre Hotărârea Guvernului 538/2015 pentru aprobarea Regulilor privind accesul şi circulaţia navelor şi ambarcaţiunilor pe canalele şi lacurile interioare din perimetrul Rezervaţiei Biosferei Delta Dunării. Potrivit hotărârii mai sus amintite, viteza maximă admisă a navelor şi ambarcaţiunilor care navighează pe Gârla Somova, Canalul Mila 36, Canalul Sireasa, Gârla Şontea, Canalul Olguţa, Canalul Războiniţa, Canalul Eracle, Canalul Lopatna, Canalul Rădăcinoasele, Canalul Pardina, Canalul Magistral AP Chilia, Canalul Cardon, Canalul Sfiştofca, Canalul Sud Popina, Canalul Vătafu, Canalul Stipoc, Canalul Magearu, Canalul Litcov, Canalul Crişan – Caraorman, Canalul Busurca, Gârla Împuţita, Canalul Cordon Litoral (Sulina – Sfântu Gheorghe), Canalul Tătaru, Gârla Perivolovca, Canalul Lipoveni, Canalul Dunavăţ, Canalul Mustaca, Canalul Dranov, Canalul Perişor, Canalul Periteaşca, Canalul de Centură (canalul de legătură dintre canalele Lipoveni, Dunavăţ şi Dranov),  Canalul Mocansa, Canal Eracle, Canal Ceamurlia, Lacul Roşu, Lacul Roşuleţ, Lacul Puiu, Lacul Razim, Lacul Goloviţa, Lacul Zmeica, Lacul Sinoie, Lacul Lumina, Lacul Merhei, Lacul Matita, Lacul Uzlina, Lacul Isac, Braţele Dunării Vechi, Braţul Musura, Canal Uzlina este de 40 km/h.
Restricţii peste restricţii
De asemenea, informează colegii de la ziarul Obiectiv de Tulcea , este interzisă deplasarea navelor/ambarcaţiunilor cu motor cu o viteză mai mare de 5 km/h în următoarele zone: Lacul Ivanova, Lacul Purcelu, Canal Bratuşca, Canal Litieni, Lacul Obretinul Mic, Canal Ghermandi, Golf Musura – Ostrov Musura, Lacul Martinica, Lacul Cuzminţul Mare, Lacul Cuzminţul Mic, Lacul Meşteru, Nord şi Sud, Japşa Climova, Holbina II, Lacul Isăcel, Lacul Coteţe, Lacul Cuibul cu Lebede, Canal Candura – colonia Nebunu, Lacul Ligheanca (NE). În fine, viteza maximă admisă a navelor şi ambarcaţiunilor care navighează pe restul canalelor şi lacurilor interioare din perimetrul Rezervaţiei Biosferei Delta Dunării este de 15 km/h. Pe căile navigabile (braţele Dunării şi traseul navelor până la localităţile Mila 23 şi Caraorman) viteza de navigaţie este cea stabilită de Autoritatea Navală Română funcţie de tipul de ambarcaţiune sau navă folosită. Cei care nu respectă limita de viteză riscă amenzi de la 250 lei la 700 lei pentru persoane fizice şi de la 320 lei la 1.000 lei pentru persoane juridice a anunţat încă de la începutul acestei luni Administraţia Rezervaţiei Biosferei Delta Dunării.
Perioadă de graţie pentru vitezomani

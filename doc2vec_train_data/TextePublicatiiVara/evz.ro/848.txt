Erdogan a încercat toate modalităţile de a distrage atenţia de la problemele economice ale Turciei, dar mai devreme sau mai târziu adevărul iese la iveală. Sultanul, în tentativa de a seduce masele cu mirajul unui miracol economic, trebuie, dimpotrivă, să dea piept cu o realitate dură, departe de promisiunile făcute poporului său.
Turcia în faliment
Preşedintele turc a încercat toate modalităţile de a ocoli problema economică, obligatorie, mutând atenţia opiniei publice pe alte canale: mai întâi chestiunea legată de gestionarea fluxurilor migratorii, apoi intervenţia militară în Siria şi, în sfârşit, denunţarea unui complot internaţional în desfăşurare pentru a destabiliza lira turcească, cerând cetăţenilor să ''schimbe euro şi dolarii în lire'', astfel vor salva moneda de criză. Creşterea economică atât de mult exagerată (+7,4% în ultimul an), nu se sprijină pe baze solide, iar problemele reale ale ţării reapar în forţă, imposibil de ascuns cetăţenilor.
Erdogan vrea un referendum urgent pentru a-şi păstra puterea
Iată de ce Erdogan s-a grăbit să apeleze la alegeri anticipate cu mai mult de un an (24 iunie) unind legislativele cu prezidenţialele, convins să va putea fi reconfirmat cu uşurinţă la putere. Doreşte printre altele să transforme Turcia într-o republică prezidenţială prin intermediul unui referendum, pentru a-şi întări puterea. Toate acestea înainte ca situaţia să degenereze iremediabil, dar, oricum, se pare că e prea târziu.
Dovada că politica populistă a distrus economia ţării
Devalorizarea lirei turceşti este o lovitură dură pentru preşedintele turc, care acum se trezeşte gol şi descoperit în faţa opozanţilor săi la alegeri: dificil de făcut pronosticuri, dar e posibilă victoria sa din primul tur de scrutin, cu toate că surprize pot apărea. După ce a încercat să transforme Turcia într-o putere economică folosind o politică populistă, preşedintele se trezeşte că are de dat socoteală: deficitul a sărit de 50 de miliarde, iar inflaţia a zburat către 11%.
Primele victime ale acestei grave instabilităţi monetare vor fi probabil companiile turceşti, adevăratul stâlp al economiei: care dintre ele au datorii în valută străină, va avea cu siguranță mari dificultăți în reabilitarea lor. Alt efect al crizei lirei turceşti va fi logic goana pentru valuta străină, care de câteva luni este insuficientă. Dacă la toate acestea mai adăugăm şi creşterea şomajului, tabloul este complet. Va fi greu pentru Erdogan să iasă de unul singur din criză şi nici chiar un rezultat bun în alegeri nu vor fi determinante în acest sens, notează editorialistul Federico Garau.
Pagina 1 din 1

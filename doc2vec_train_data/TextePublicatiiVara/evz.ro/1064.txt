Primii trei ofiţeri din fruntea armatei de la Phenian au fost schimbaţi din posturile lor cu o săptămână înainte de întâlnirea de la Singapore.
Informaţia a fost difuzată de agenţia de ştiri sud-coreeană Yonhap, care a citat un oficial american. Motivul acestor schimbări nu se cunoaşte încă, dar mai mulţi experţi citaţi de Reuters susţin că ele au legătură cu summit-ul de la Singapore şi cu dorinţa Phenianului de a manifesta bunăvoinţă şi intenţie de dechidere.
“Dacă Kim Jong Un este hotărât să facă pace cu Statele Unite şi cu Coreea de Sud şi să renunţe la programul nuclear, atunci el va trebui să lase deoparte influenţa Armatei Populare Coreene”, spune Ken Gause, director al Grupului pentru Afaceri Externe în cadrul CAN, o organizaţie non-profit de cercetare şi analiză.
“Această remaniere i-a adus în faţă pe ofiţerii care pot face asta”, adaugă Gause. “Ei îi sunt loiali doar lui Kim Jong Un şi nimănui altcuiva.”
Trump a anunţat vineri că summit-ul de la Singapore va avea loc, după ce a primit o scrisoare din partea lui Kim Jong Un. Liderul American insist ca la întâlnirea programată pentru 12 iunie să înceapă discuţiile privind renunţarea de către regimul de la Phenian nu doar la programul său nuclear ci şi la cel de dezvoltare a rachetelor balistice.
Casa Albă, Departamentul de Stat şi CIA nu au dorit să comenteze informaţiile despre schimbările de la vârful armatei nord-coreene.
Pagina 1 din 1

Foto: Adrian Pîclișan
Educatoarea din Timiș care și-a omorât fiica pentru a se răzbuna crunt pe soț a fost trimisă în judecată. Femeia și-a înecat copila de 4 ani după ce a aflat că soțul ei vrea să se separe de ea.
Procurorii din cadrul Parchetului de pe lângă Tribunalul Timiș au dispus zilele trecute trimiterea în judecată a inculpatei Oana Răzvana Neț, cercetată în stare de arest preventiv, pentru săvârşirea infracţiunii de violență în familie (omor comis asupra unui membru de familie - fiica), prevăzută de art. 199 alin. 1 raportat la art. 188 alin. 1 din Codul penal.femeia lucra ca educatoare la o grădiniță din județ.
Probatoriul administrat în cauză a relevat odetalii cutremurătoare. În data de 13 martie, în jurul orei 17,30, și-a dus fetița să facă baite, pregătindu-i, ca de obicei, cada cu spumă și jucării. În timp ce copila se juca, ”a ţinut-o pe fetiţă forţat cu capul sub apă până ce minora s-a înecat, aceasta decedând din cauza asfixiei mecanice prin submersie în apă, ca urmare a pătrunderii apei în căile respiratorii”, arată procurorii.
Ca să fie sigură că o omoară, i-a crestat și brațele, pe lungimea vaselor sanguine. ”Ulterior uciderii fiicei sale inculpata, folosind două cuttere pe care le-a luat din baie, a tăiat cadavrul victimei la nivelul antebraţelor, producându-i în această manieră două leziuni superficiale, fără să realizeze însă că fiica sa era deja decedată în acele momente”, mai e notat în rechizitoriu. Dosarul a fost trimis spre competentă soluţionare Tribunalului Timiş.
În cauză s-a dispus efectuarea unei expertize medico-legale psihiatrice cu privire la discernământul inculpatei, raportul de expertiză întocmit de Institutul Național de Medicină Legală ”Mina Minovici” Bucureşti arătând că inculpata Neţ Oana - Răzvana a avut discernământul păstrat în momentul comiterii faptei şi nu necesită măsuri de siguranţă cu caracter medical.
Pagina 1 din 1

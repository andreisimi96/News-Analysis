Comentarii | 59 Vizualizari
Peste 6000 de membri și simpatizanți ai PSD Constanța participă la mitingul împotriva abuzurilor, ajungând în Capitală cu trenurile, autocarele sau autoturismele proprii. Într-o comună din nordul județului Constanța, de unde au plecat cu două autocare, oamenii ar fi primit câte 100 de lei “pentru a se plimba” la București.
Cel puțin 2000 dintre participanții la miting au plecat spre București cu două trenuri comandate, la CFR, de organizația județeană a PSD Constanța. Peronul a fost umplut mai întâi de seniorii PSD, abia după 14,30 a apărut și tineretul, cu toții îmbrăcați în alb. Pe fiecare vagon este câte o etichetă cu numele localității de unde proveneau călătorii. Organizatorii au umplut peronul, de la "oficialități", cu apă plată, pachete de mâncare, steaguri, bannere și pancarte cu lozinci. O femeie spunea că de la Cogealac au plecat două autocare pline cu localnici care au primit câte 100 de lei, bani pentru a se plimba la București.
Mulți dintre participanți nu știau de ce merg spre Capitală. “Mergem cu voie bună, cu veselie, poate pentru un loc de munca sigur, pentru un salariu mai decent și altele” a declarat un bărbat. Când cineva i-a spus că liderii lui sunt supărați pe statul paralal, omul a răspuns: “Da' nu mă intereseaza pe mine de lideri, asta-i problema lor. Eu merg cu voie bună".  Alt domn a explicat că "mergem cu gânduri foarte bune și pentru ceea ce se-ntâmplă la ora actuală în România, pentru abuzurile care se aduc împotriva celor mulți și impotriva celor mai săraci”. Unii erau îngrijoarți că nu o vor vedea pe Simona Halep însă o femeie a anunțat că “în Piața Victoriei va fi o plasmă unde o vom putea pe constănțeanca noastră”.
Pe peron toți manifestanții au primit autocolante pe care au trebuit să le lipească în piept. Cele două trenuri au plecat spre București, unul dintre ele  oprind la Medgidia și Cernavodă pentru a prelua alți membri și simpatizanți. Cel puțin  3000 de constănțeni au plecat cu autocarele. O femeie spunea că, de la Cogealac, au plecat două autocare pline cu localnici care au primit câte 100 de lei, bani “pentru a se plimba la București”, oamenii acceptând cu plăcere oferta.Alți peste 1000 de PSD-iști, in principali liderii au plecat cu autoturismele personale.
Pagina 1 din 1

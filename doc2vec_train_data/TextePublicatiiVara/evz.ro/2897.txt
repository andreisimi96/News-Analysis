Rudel Obreja, condamnat la cinci ani de închisoare cu executare în dosarul Gala Bute, anunţă pe contul personal de socializare că i-au fost admise de către ÎCCJ două excepţii de neconstituţionalitate.
Fostul preşedinte al Federaţiei Române de Box, Rudel Obreja, a atacat luni la instanţa supremă, prin recurs, decizia de condamnare din dosarul Gala Bute, invocând două excepţii de neconstituţionalitate.
Concret: Magistraţii Înaltei Curţi de Casaţie şi Justiţie au decis, astăzi, să sesizeze Curtea Constituţională cu o excepţie de neconstituţionalitate ridicată de fostul preşedinte al Federaţiei Române de Box, Rudel Obreja, în dosarul Gala Bute.
Rudel Obreja: “Astazi, ÎCCJ mi-a admis doua cereri de sesizare a CCR ,ceea ce echivaleaza cu o recunoastere subtila ca am fost condamnat incalcandu-mi-se flagrant drepturile!!! Una dintre ele vizeaza faptul ca ambele complete , care m-au judecat AU RESPINS cererile mele pentru desemnarea unor EXPERTI NEUTRI care sa efectueze o EXPERTIZA FINANCIAR -CONTABILA NEUTRÃ. Am fost condamnat la 5 ani de inchisoare cu executare , EXCLUSIV in baza raportului” specialistului” DNA! Va dura ceva vreme pana cand CCR se va pronunta, timp in care insa, nu voi renunta sa imi caut DREPTATEA. Iata ca exista si judecatori onesti. Cinste lor! “, a scris Rudel Obreja pe pagina personală de socializare.
Pagina 1 din 1

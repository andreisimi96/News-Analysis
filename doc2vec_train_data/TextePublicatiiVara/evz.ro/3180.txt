Un accident mortal a abut loc, miercuri după-amaiză, în Capitală, în zona stației de metrou Petrache Poenaru. Din primele informații disponibile, ar fi vorba despre o coliziune într-o mașină și o motocicletă, în urma căreia bărbatul care conducea vehiculul cu două roți și-a pierdut viața.
Accidentul din Capitală s-a produs pe Splaiul Independenței,  pe sensul care duce de la Șoseaua Virtuții către Șoseaua Grozăvești, chiar în preajma stației Petrache Poenaru, informează Antena 3.
Din primele informații de la locul faptei reiese că șoferul mașinii, în vârstă de 29 de ani, nu s-ar fi asigurat corespunzător în momentul în care a vrut să întoarcă, intrând în coliziune cu o motocicletă condusă de un tânăr de 32 de ani. Șoferul autovehiculului cu două roți a murit pe loc.
Banda a doua de pe Splaiul Independenței, în sensul de mers dintre Virtuții spre Grozăvești este, în continuare blocat, la ora redactării acestei știri.
Forțele de ordine sosite la fața locului au început cercetările cu privire la circumstanțele în care s-a produs tragicul accident din Capitală.
Vom reveni cu amănunte

A murit la locul de muncă. Este vorba despre un bărbat în vârstă de 52 de ani, consilier în cadrul Direcției de Drumuri Județene din Consiliul Județean Buzău.
Cea care a dat alarma a fost femeia de serviciu. Venise că facă curățenie. Totul s-a petrecut ieri seară. Din primele date se știe că bărbatul căzuse lângă masa de lucru.
Deși ambulanța a venit imediat la fața locului, medicul nu a mai putut decât să constate decesul.
Vestea i-a șocat pe toți colegii bărbatului. Președintele CJ Buzău, Petre Emanoil Neagu, are numai cuvinte de laudă față de cel trecut fulgerător în neființă. "Era un salariat exemplar, urma să se căsătorească, iar analizele la controlul periodic au fost excelente, inclusiv EKG-ul făcut în urmă cu două săptămâni", a spus oficialul, citat de Agerpres.
Petre Emanoil Neagu abia ce a fost ales săptămâna trecută șef al Consiliului Județean Buzău, în cadrul unei ședințe extraordinare  CJ. Asta, în condițiile în care fostul șef al instituției, Cristi Bîgiu, și-a prezentat demisia.
La această oră se desfășoară o anchetă, polițiștii urmând să dea cât de curând informații despre cauza decesului.
Pagina 1 din 1

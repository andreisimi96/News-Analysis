Kathleen Dehmlow a murit în Springfield, la vârsta de  80 de ani. Jurnalul local a publicat necrologul, redactat de cei doi fii ai săi, care în puţinele rânduri avute la dispoziţie, clarifică foarte bine un concept: Nu ne va lipsi! Necrologul este dur şi trist totodată pentru că fiii săi nu au putut-o ierta pe mama lor nici când a trecut în nefiinţă.
În textul apărut pe Redwood Falls Gazette, la început se află informaţiile tradiţionale: data naşterii, starea civilă, naşterea  primilor doi copii. Citind mai departe, însă, detaliile devin mai precise, mai la obiect.
''În 1962 a rămas gravidă cu fratele soţului şi s-a mutat în California", se citeşte în necrolog. ''Şi-a abandonat cei doi copii, pe Gina şi pe Jay, care au fost crescuţi de bunici, părinţii mamei. Nu va fi o pierdere pentru Gina şi Jay, iar aceştia ştiu cu precizie că prin moartea sa lumea este mai bună''. După cum observăm din necrolog, copiii nu au putu să o ierte nici la moartea sa, marcaţi fiind pe viaţă de faptul că i-a abandonat.  Fotografia necrologului a fost difuzată pe Twitter devenind virală, notează Huffingtonpost.
Pagina 1 din 1

Fotografia care ilustrează articolul din La Nacion
Cotidianul La Nacion a dedicat un amplu articol Elenei Udrea. „Ex-ministrul român, Elena Udrea, care a căutat refugiu în Costa Rica, a fost condamnată marți la șase ani de închisoare pentru corupție. Udrea a fost acuzat că a primit mită de la mulți oameni de afaceri, ca parte a finanțării unei gale de box în 2011. ”, se arată în deschiderea articolului. Autorul o numește pe politiciana din România „La Rubia de Băsescu“ (Blonda lui Băsescu).
„Fostul ministru al Turismului a fost considerat la acel moment unul dintre cei mai influenți oameni din România, cunoscută în presa românească sub numele de „La Rubia de Băsescu“. De ani de zile, originea averii lui Udrea a fost subiectul multor presupuneri. Acum, după ratificarea sentinței în țara sa, va trebui, de asemenea, să plătească înapoi 900.000 de euro pentru doi antreprenori locali și să achite 1,7 milioane de euro pentru daune la Autoritatea Națională de Turism. Deja condamnat în primă instanță, în martie 2017, fostul ministru a făcut apel, dar sentința a fost confirmată marți de către Înalta Curte de Casație și Justiție. Ca parte din același caz, fostul președinte al Federației Române de Box, Rudel Obreja, a fost condamnat la cinci ani închisoare.
Jurnaliștii mai scriu că Elena Udrea a intrat în Costa Rica în 7 februarie 2018, ora 4.31 pe Aeroportul Internațional Juan Santamaría și menționează că „a cerut refugiu în Costa Rica, deoarece se consideră "victima unui proces politic".
Pagina 1 din 1

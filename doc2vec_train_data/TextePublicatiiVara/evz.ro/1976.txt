Cercetătorii NASA au fost mereu fascinați de planetele din apropierea Terrei. Venus este un vecin al planetei Pământ cu caracteristici care nu sunt deloc ospitaliere pentru oameni. temperaturile imense și atmosfera toxică ar ucide un pământean imediat. Totuși, studierea acestei planete ar putea oferi secrete inimaginabile pentru cercetători. Ultimul plan imaginat de NASA vizează exact acest lucru.
O echipă de cercetători a NASA a anunțat ambițiosul proiect HAVOC, care vizează o misiune de 30 de zile a unei colonii umane deasupra planetei Venus, care să întreprindă cercetări pe care altfel nu le-am putea face, conform Futurism.
Deocamdată, operațiunea este încă în stadiul speculativ, având în vedere că tehnologia necesară nu există încă. Chiar și în acest caz, acesta este primul plan serios care detaliază cum oamenii ar putea explora cel mai apropiat vecin al planetei Pământ.
Pentru a studia dacă planeta ar fi putut avea, cândva, condițiile necesare pentru a susține viața așa cum o înțelegem noi, NASA își imaginează o colonie gigantică plutitoare deasupra suprafeței lui Venus. Nava ar trebui să plutească la 50 de kilometri deasupra norilor acizi ai planetei, fiind situată într-o parte a atmosferei mai puțin fierbinte.
O rachetă ar duce echipajul spre planeta Venus și, în momentul sosirii, cercetătorii ar călători cu o navă mai mică spre o a doua rachetă, care să conțină nava-balon de cercetare, împăturită. După intrarea în atmosferă, nava de cercetare ar trebui să deschidă o parașută, să se despăturească, ar fi umplută cu heliu și ar rămâne, teoretic, la o altitudine non-letală.
Așa ara arăta presupusa colonie. Sursa FOTO: NASA
Pagina 1 din 1

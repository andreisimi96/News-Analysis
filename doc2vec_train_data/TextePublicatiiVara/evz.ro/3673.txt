Deputatul PMP Robert Turcescu s-a declarat supărat pe traian Băsescu, pentru că a decis să se retragă de la conducerea formațiunii și că nu dorește să rămână macar până la alegerile parlamentare.
„Nu vreau să stric momentul festiv, mai ales că am văzut că se poartă poeziile, am şi eu una mică, de început: Foaie verde de urzică/ Barca este găurită/ Şi încă una, zi-le altul/ Ne-a plecat şi comandantul. Eu trebuie să spun că sunt supărat pe domnul Traian Băsescu. Şi dacă la congresul de astăzi, un congres extraordinar, vorbim despre plecarea din funcţia de preşedinte a domnului Traian Băsescu, eu cred că acest congres nu ar fi trebuit să aibă loc. Am discutat şi am şi auzit teoria echipei câştigătoare şi nu a liderului. Dar pentru că vorbim uneori şi despre politică şi despre fotbal şi spunem că la ambele se pricepe toată lumea, credeţi că ar fi reuşit ieri Portugalia să întoarcă de două ori rezultatul, deşi a fost o echipă bună, dacă nu l-ar fi avut pe Ronaldo în teren? Aş vrea să fim realişti”, a declarat Turcescu.
Deputatul PMP s-a declarat totuși încrezător că persoanele care au declarat că sunt loiale partidului vor rămne în continuare așa
„Sunt supărat pe preşedintele Traian Băsescu pentru că nu rămâne la conducerea partidului măcar până după alegerile europarlamentare. Sunt supărat că ne-a anunţat relativ târziu de decizia domniei sale definitivă de a renunţa la conducerea Partidului Mişcarea Populară. Sper însă un lucru, cu tărie o spun, sper ca oamenii aceştia care s-au declarat în aceşti ani loiali până la capăt să rămână alături de Partidul Mişcarea Populară, dar nu vă îmbătaţi, dragi colegi, cu discursuri sforăitoare, nu vă îmbătaţi cu ideea că unele lucruri nu se văd. Se văd! Să fim realişti, pentru că ne aşteaptă o perioadă foarte grea. Domnule preşedinte Traian Băsescu, vreau să înţelegeţi foarte bine tonul de astăzi, nu un ton al dezamăgirii, dar m-aş fi aşteptat ca în această furtună politică pe care o traversăm să rămâneţi la cârma PMP", a  spus Turcescu.
La rândul său, președintele PML, Traian Băsescu i-a replicat lui Turcescu, precizând că și-a anunțat intenția de a se retrage din fruntea partidului.
„Eu m-aş fi aşteptat ca dumneavoastră, ca parlamentar, să mergeţi prin ţară. Eu m-aş fi aşteptat ca dumneavoastră, în calitate de parlamentar al PMP, să fiţi capabil să vă rezolvaţi problema cu secretara de la Constanţa. Sau nu ştiţi ce mi-aţi spus mie în faţă? Dacă secretara mă dă în judecată, eu plec din partid. Păi vreţi să ne vindeţi dimensiunea dumneavoastră gigantică aici sau e discursul premergător plecării? Totul are o limită, iar eu nu v-am anunţat astăzi, domnul Turcescu, eu am cerut convocarea congresului în octombrie anul trecut şi tot aţi amânat-o. De anul trecut, din octombrie, v-am spus că îmi doresc să renunţ la conducerea PMP din convingere că este timpul unei echipe mai tinere. Ce vreţi, să ajung ca Iliescu să mă târâi prin partid? Ce pot să înţeleg? Că obiectivul dumneavoastră este să ne ocupăm de lucrurile de aici, din ţară, cu prioritate. Am înţeles din discurs dispreţul pentru proiectul unionist. Vreau să vă spun că mi-e drag şi pentru că ţin la el am considerat că este timpul să vină o echipă care să convingă că reunificarea ţării este o prioritate", a declarat Băsescu, la congresul PMP.
Pagina 1 din 1

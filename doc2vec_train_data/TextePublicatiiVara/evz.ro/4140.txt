Vladimir Putin a avut, prin intermediul purtătorului de cuvânt, un mesaj dur îndreptat către SUA. Liderul Rusiei a anunțat că se ia în calcul, din nou, o cursă a înarmării.
Maria Zaharova, purtătorul de cuvânt al Ministerului rus de Externe, consideră că decizia lui Donald Trump semnalează intenţia Washingtonului de a trimite arme în spaţiu, informează Mediafax.
Militarizarea spaţiului "poate genera consecinţe nu mai puţin grave decât cursa înarmării nucleare", a avertizat Maria Zaharova, citată de site-ul agenţiei Associated Press.
ALERTĂ DE BIOSECURITATE în România! UN VIRUS TERIBIL a lovit pervers. Atenție, NU EXISTĂ VACCIN pentru el. Breaking news!!!
Mobilizarea de armament în spaţiu "ar destabiliza echilibrul strategic şi securitatea internaţională", a subliniat Zaharova, amintind că Rusia şi China au propus semnarea unui tratat internaţional prin care armele spaţiale să fie interzise.
Preşedintele SUA, Donald Trump, a cerut, luni, Pentagonului să creeze o Forţă militară spaţială, în scopul dobândirii "dominaţiei americane în spaţiu".
"Am ordonat Departamentului Apărării şi Pentagonului să înceapă imediat procedura necesară înfiinţării unei Forţe spaţiale, a şasea ramură a armatei", a declarat Donald Trump în cursul unei reuniuni a Consiliului Naţional Spaţial. "Destinul nostru dincolo de Terra nu este doar o problemă de identitate naţională, ci şi o problemă de securitate naţională", a spus Donald Trump. "În privinţa apărării Americii, nu este suficient să avem pur şi simplu prezenţă în spaţiu. Trebuie să avem dominaţie americană în spaţiu", a argumentat Donald Trump. "Administraţia mea revendică din nou prestigiul Americii ca fiind cea mai avansată naţiune în domeniul spaţial. Esenţa personalităţii americanilor este să exploreze noi orizonturi, să atingă noi frontiere", a adăugat Donald Trump.

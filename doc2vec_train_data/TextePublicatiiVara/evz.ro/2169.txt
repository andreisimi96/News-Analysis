MITING PSD. Variantă de ultimă oră: SE AJUNGE ŞI LA SRI? Rămâne de văzut ce vor decide strategii PSD
Sorin Ovidiu Vîntu susține că șeful SRI, Eduard Hellvig, are aceeași sarcină pe care a avut-o și prececesorul său în relația cu Președinția, respectiv de a-l ține pe Iohannis în funcție.
„Helvig are sarcina de a-l ține pe Iohannis președinte, tot așa cum Maior trebuia să-l țină pe Băsescu”, a scris SOV din închisoare. Fostul patron de presă consideră că mitingul PSD este inutil și riscant și că mesajul ar fi fost altul dacă manifestarea de protest ar fi fost împărțită în două: „o parte în fața Palatul Cotroceni și o parte în fața sediului central al SRI”.
„Acest miting, în forma și locul în care au fost gândite, este atât inutil cât și riscant. Cu totul altfel ar fi stat lucrurile dacă acesta s-ar fi desfăcut în două. O parte în fața Palatului Cotroceni și o parte în fața sediul central al SRI.
La SRI lozincile ar fi trebuit să se concentreze pe nevoia omului de intimitate, pe dorința acestuia ca instituția să-și retragă acoperiții din justiție, presă, politică etc. A crede măcar o clipă că Helvig este altfel decât Maior și că adjunctul lui este o mimoză, ar fi un semn de naivitate. Helvig are sarcina de a-l ține pe Iohannis președinte, tot așa cum Maior trebuia să-l țină pe Băsescu. La Cotroceni accentul ar fi trebuit pus pe caracterul îngâmfat și distructiv al acestuia. Nu doar că n-a înfăptuit absolut nimic, dar a contribuit prin toate mijloacele la perpetuarea stării de ură, nesiguranță și frică moștenite de la Băsescu. A perpetuat securismul și abjecțiile acestuia. I-a lăsat în continuare pe securiști să siluiască justiția, pentru a-și putea asigura un nou mandat de președinte. Este doar o marionetă ale cărei sfori sunt trase din afara țării.”, a scris Vîntu pe Facebook.
Pagina 1 din 1

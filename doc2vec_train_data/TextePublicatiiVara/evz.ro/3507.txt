Reuniunea de la Torino a Grupului Bilderberg s-a încheiat și, în lipsa unor declarații oficiale, se fac tot felul de speculații.
Cum pe ordinea de zi a reuniunii s-au aflat atât situația din Statele Unite la jumătatea mandatului, cât și problemele legate de libertatea comerțului, unii spun că elita globalistă a discutat și cine l-ar putea înfrânge pe Donald Trump la următoarele alegeri prezidențiale.
De altfel, nu ar fi pentru prima oară când un candidat dornic să ajungă cel mai puternic om din lume vine să caute ajutorul Grupului Bilderberg.
Cine este însă acest politician dornic să schimbe politicile protecționiste și centrate pe ideea de America- first? Numele lui nu vă va spune probabil nimic. E vorba de John Hickenlooper, guvernatorul statului american Colorado și fost primar al orașului Denver.
Politicianul a rămas la Torino să participe la reuniune, chiar dacă în statul pe care îl conduce trecea prin clipe grele. Nu mai puțin de 6000 de acri de pădure ardeau și 2 000 de case erau în pericol.
Shelby Wieman, purtătorul de cuvânt al guvernatorului, a explicat că „Guvernatorul Hickenlooper și-a luat concediu ca să meargă la reuniunea Bilderberg pe propria sa cheltuială, pentru că, de-a lungul anilor, ca lider politic și demnitar, s-a preocpat de multe dintre problemele care se discută la această întâlnire, mai cu seamă de viitorul forței de muncă și de comerțul internațional.”
Sunt însă și multe alte teme în care Guvernatorul de Colorado susține pozițiile elitei globaliste. Deși a negat că ar fi transformat orașul Denver într-un adăpost pentru refugiații musulmani, în 2017 a primit călduros 75 de azilanți din țări precum Afganistan, Congo, Etioia și Irak.
Din 2003, guvernatorul duce o politică lăudabilă de reducere a numărului persoanelor fără adăpost. De asemenea, este membru al grupului Mayors Against Illegal Guns și a luat măsuri pentru a limita muniția vândută în magazine.
Deși la început s-a arătat împotriva utilizării cannabisului în scop terapeutic și recreațional în timp, opiniile sale s-au modificat.
O altă prezență care a stâtnit reacții în mediile antiglobalizare este aceea a fostului șef al CIA, David Petreus. Comentatorii alt-right spun că prezența acestuia indică faptul că se va trece la o abordare mult mai dură a litigiilor cu Rusia lui Putin, cu riscul de a se ajunge la incidente armate.
Opiniile exprimate de invitații EVZ aparțin autorilor și nu reprezintă punctul de vedere al publicației
Pagina 1 din 1

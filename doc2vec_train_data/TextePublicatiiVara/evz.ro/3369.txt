Israelul a atacat milițiile șiite din Siria susținute de Iran, a anunțat premierul Benjamin Netanyahu, catalogând această acțiune ca pe un potențial ajutor de a opri exodul refugiaților musulmani către Europa
Israelul a atacat milițiile șiite din Siria susținute de Iran, a anunțat premierul Benjamin Netanyahu, catalogând această acțiune ca pe un potențial ajutor de a opri exodul refugiaților musulmani către Europa, informează Reuters.
Oficialii israelieni au dezvăluit faptul că, anterior, au fost efectuate numeroase raiduri aeriene în Siria, pentru a preveni transporturile suspecte de arme către gherilele șiite Hezbollah din Liban sau desfășurările militare iraniene, scrie mediafax.ro.
Însă, ei rareori au dat detalii despre operațiuni sau au descris militarii non-libanezi ca fiind vizați.
Netanyahu a acuzat Iranul, care a ajutat Damascul să învingă o rebeliune de șapte ani, de aducerea a 80.000 de luptători șiiți din țări precum Pakistan sau Afganistan pentru a ataca Israelul și a ”converti” majoritatea sunită din Siria.
„Aceasta este rețeta pentru o reinflamare a unui alt război civil - aș putea spune un război teologic, un război religios - ale cărui scântei ar putea determina mai multe milioane de oameni să se îndrepte către Europa și chiar mai departe...acest lucru ar putea cauza nesfârșite revolte și terorism în foarte multe țări”, a declarat Netanyahu la un forum internațional de securitate.
„Bineînțeles nu avem de gând să le permitem să facă acest lucru. Vom lupta împotriva lor. Prin prevenirea acestui lucru - și am bombardat bazele acestora, ale milițiilor șiite - ne oferim să vă ajutăm în securitatatea țărilor dvs, securitatea globului”, a adăugat acesta.
Pagina 1 din 1

Horoscop Mitologia Nordului cu îngheţul final şi Amurgul Zeilor atât de dragi lui Hanns Hörbiger şi naziştilor, a fost partea negativă, polaritatea cealaltă a mitului solar şi de aceea de nelipsit, pentru că polul Sud nu poate exista fără polul Nord, pozitivul fără negativ, lumina fără întuneric!
Horoscop Pe 19 iunie s-au născut Kathleen Turner, Paula Abdul, Salman Rushdie, Blaise Pascal, Louis Jourdan, George Călinescu, Irina Petrescu, Malvina Urşianu, Constantin Ţoiu.
Horoscop În calendarul fix creştin-ortodox este Sf. Paisie cel Mare şi Sf. Apostol Iuda, ruda, fratele Domnului, susţinătorul unuia dintre pilonii Pământului (poate, Atlas?).  Românii lucrează numai pe mâncare şi băutură (clacă), ca să fie feriţi de: potoape, grindină, surpături ale pământului, lovituri, bube, lupi, boale diavoleşti, dar mai ales Iuda e rău de cutremure (Th.Speranţia). Un reper foarte vechi, probabil de dinainte de geto-daci.
Horoscop Caracterul malefic a zilei a fost dat prin confuzia de nume cu celălat Iuda, Iuda Samarineanul, Iscariotul, arhetipul trădătorului.
„Zi diavolească” se spune în popor. Fără îndoială, catalogare preluată de la preoţii creştini. Desconsiderarea perioadei dinaintea creştinismului a adus deservicii imposibil de evaluat Europei, spunea marele istoric şi teolog, Gustav Adolf von Harnack. „Practic, s-a recurs la o secţionare a rădăcinilor europene la nivelul secolului al IV-lea” spune savantul.
Horoscop Probabil, şi aici savanții speculează din plin, era vorba de începutul serbărilor solstiţiului de vară. Cea mai importantă sărbătoare europeană de peste an pentru multe culturi. Culturile vechi europene, civilizaţia europeană, s-a născut în Sud, Grecia, Roma, iar mitologiile respective erau solare. Soarele a fost adorat în tot bazinul Mării Mediterane, locul comun al dezvoltării Civilizaţiei Europene.
Mitologia Nordului cu îngheţul final şi Amurgul Zeilor atât de dragi lui Hanns Hörbiger şi naziştilor, a fost partea negativă, polaritatea cealaltă a mitului solar şi de aceea de nelipsit, pentru că polul Sud nu poate exista fără polul Nord, pozitivul fără negativ, lumina fără întuneric!
Horoscop Se pare că aceste sărbători solare durau mai multe zile, cu punctul culminant răsăritul Soarelui în ziua solstiţiului de vară. Se crede, fără vreo dovadă istorică scrisă din vechime, că ziua de 19 iunie era dedicată forţelor telurice, zeilor subpământeni. De aici concluzia populară că „Sf. Iuda este rău de cutremure”!
Horoscop Biserica Universală, în vanitatea de a conduce şi a controla tot şi toate, a suprapus peste sărbătorile „păgâne” (ţărăneşti, adică) celebrări ale sfinţilor importanţi creştini. Această înclinare de a controla timpul şi istoria contravine propriilor reguli, Catehismului. Culmea este că astrologia este invinuită de încercare de control a timpului şi a istoriei şi deci a oamenilor!
Dar meteorologii ce fac, nu emit previziuni? Iar doctorii, medicii, când pun un diagnostic și indică un tratemnt nu arată o încercare de control a timpului şi a viitorului?
Horoscop La toate aceste contradicţii ridicate de paragraful 2116 din Catehism a încercat să răspundă şi să le aplaneze cardinalul Pierre d’Ailly, Petrus de Alliaco, prin strădania lui de a edifica o astrologie creştină.
Principiul central al astrologiei creştine este Existenţa. Existenţa Domnului, a Sf. Treimi, ca simbol şi realiate. Prezenţa Divină este permanentă şi cuprinde tot Universul, sau Pluriversul. Deci, Cosmosul, stelele, planetele, corpurile creşti, tot ce se poate vedea pe cer există şi se mişcă numai la Voia şi Porunca Domnului Dumezeu. Cardinalul francez se oboseşte să precizeze că observarea şi interpretare din punct de vedere creştin „cu credinţă în Iisus” a „semnelor cereşti”, cele pomenite în Geneză, sunt de fapt, încercări de a descifra Voinţa Divină, Poruncile Domnului, ale Sf. Treimi.
Aici se precizează că această „descifrare” a Planurilor Domnului ar trebuie să fie făcută de preoţii creştini şi nu lăsată pe „mâini nepricepute”. Cardinalul deplânge bula papală din secolul VIII care interzicea preoţilor creştini să mai facă horoscoape pentru care încasau bani. Care, poruncă a papalităţii a fost interpretată ca o interzicere a horoscoapelor. Fără bani???
Trebuie să comentez şi să spun că bula papală a fost foarte la locul ei. Furnizarea unui serviciu spiritual contra banilor este un păcat grav, capital, păcatul lui Simon Magul! De aceea subsemnatul, ca și mulți alții din străinătate, cei care știu, adaugă o introducere, câteva cuvine, sau până la dimensiunile prezentului articol, care este cel care aduce modestul salariu, horoscopul este pe gratis.
Horoscop Istoria este foarte importantă pentru astrologia creștină care operează cu teoria ciclurilor. Ce a fost, o să mai fie! Cardinalul Pierre d’Ailly a enunțat, demonstrat și verificat teoria Marilor Conjuncții, cele dintre Jupiter și Saturn, care au loc, aproximativ, la o distanță de 20 de ani. În astrologia creștină se consideră că acest timp este o generație.
Ca să poți să faci alăturări corecte de evenimente cu aspecte celeste, șiruri istorice, trebuie să cunoști foarte bine istoria. Personal am fost ales de Școală, de tutore și apoi de Specola Vaticana, ca recipient pentru astrologia științifică creștină, pentru marea mea pasiune pentru istorie și astrologia clasică, ptolemiană. Astrologia științifică creștină este foarte grea, înseamnă multă muncă și cunoștiințe enciclopedice. Dar, funcționează!
Și că să vedeți cum funcționează, prin sfaturi bune și prietenești, consultați horoscopul următor, făcut duă teoriile cardinalului Pierre d’Ailly și interpretat cu cheile papei Urban și nu în cele din urmă cu înțelepciunea irlandezei Scarlett O’Hara: mâine avem o nouă șansă, să o facem mai bună, doar este, în definitiv, o altă zi!
٭ ٭ ٭
BERBEC Zi de marți favorabilă implicării tale în rezolvarea unor probleme urgente. Implică-te personal, dar trebuie să ceri şi ajutor pentru că soluţiile unor probleme nu intră în competenţele tale.  Este bine să dai dovadă de prudenţă la tot ceea ce înseamnă uniune, asociaţie, adunare, aglomeratie, înghesuiala; de asemenea supraveghează-ţi regimul alimentar. Păstrează-ţi calmul în discuţiile cu colegii, partenerii sau cu cei dragi, vei constata bunele lor intenţii.  Fii la obiect în ceea ce afirmi. Evita divagaţiile şi comparaţiile care nu fac decât să te încurce. Nu specula, nu da, sau primi, bani cu împrumut.
TAUR Astăzi trebuie să te ocupi puţin de sănătatea ta. Nu cu medicamente şi substanţe ciudate din reclamele de la tv, ci cu mâncare naturală, mâncarea strămoşilor şi ceaiuri din plante locale. Și post! Poţi face un bilanţ onest şi să vezi ce ţi-ar place să faci în continuare. Nu uita că îţi cade un drum, dar poţi să-l amâni, nu este obligatoriu. Totuşi, călătoriile sunt sub un semn fast. Aspectele planetare complexe oferă posibilitatea rezolvării unor vechi probleme. Transformări în bine, la serviciu şi acasă.  Atenţie mărită la sfârşitul zilei când starea de bine îţi este pusă la încercare – niste dureri suspecte şi insistente... Femeile din zodie, mai ales, sunt astazi avantajate în dragoste.
GEMENI  Mai ales astăzi trebuie să respecţi legea şi în special normele de circulaţie. Dacă este să semnezi o hârtie oficială, citeşte-o cu multă atenţie, chiar dacă crezi că ştii ce conţine. Poziţiile planetelor şi a indicatorilor astrologici îţi indică o vreme bună pentru rezolvarea cu succes a problemelor amoroase.  O problemă personală îşi va găsi rezolvarea, de asemenea, dar trebuie să dai dovadă de discreţie. Spaţiile largi te aşteaptă : în natură şi în viaţa socială. Trebuie să ai mai multă încredere în colaboratori. Dar nu uita: “schimbările dese – cheia marilor succese”! Protejează-ţi sănătatea în cel mai înalt grad şi evită orice are un grad de risc.

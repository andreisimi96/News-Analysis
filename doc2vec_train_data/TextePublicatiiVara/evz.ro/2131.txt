Eugen Teodorovici, ministrul Finanțelor Publice
Banii trimiși de românii din străinătate înapoi în țară au creat un scandal politic la nivelul Opoziției, provocând mai multe atacuri ale senatorului PNL Florin Cîțu în direcția Ministerului de Finanțe. Titularul instituției, Eugen Teodorovici, vine cu un răspuns dur pentru liberal.
După ce, în contextul schimbărilor din economie ce au avut ca țintă Pilonul II de pensii și crearea Fondului Suveran, Cîțu a insistat ca românii să nu își mai trimită banii în țară, pentru că Guvernul ar vrea să îi confiște, Teodorovici a răspuns în direct la televizor. Ministrul de Finanțe a fost prezent în emisiunea lui Victor Ciutacu de la România TV, vineri seară.
Teodorovici nu s-a sfiit din a lansa mai multe atacuri la adresa persoanei senatorului liberal, care ar fi susținut că sumele de peste 2.000 de euro trimise din străinătate ar urma să fie confiscate de stat..
„Un ratat profesional, un ratat care își bate joc de români. A fost dat afară din sistem pentru că a avut nesimțirea să lanseze atacul speculativ la leu, nu îl mai angajează nicio bancă, și-a găsit traiul în politică. Cum poate cineva că spună că statul va confisca banii trimiși de românii din străinătate sau că îi va impozita? E vorba de o directivă eruopeană ce trebuia, din vara trecută, să fie transpusă în legislație. Să vedem dacă ele provin din activități ilicite, dar numai dacă noi considerăm, nu la orice transfer. Operatorul respectiv, prin care se transmit banii, are un anumit tipizat”, a spus Teodorovici.
Redăm mai jos mesajul în care liberalul face referire la docuemntele justificative pentru transferurile din străinătate.
Senatorul Eugen Teodorovici, ca de fiecare data, ma asculta si imi da dreptate. Creste la 10000 de euro, de la 2000, pragul sumelor pentru care nu este nevoie de documente justificative atunci cand sunt transferate prin sistemul financiar-bancar.
Asta dupa ce ministrul finantelor publice ET-Vilcov, alaturi de alti angajati ai lui Dragnea, m-au tot atacat in cel mai josnic mod (la persoana ca altfel nu se pricep) si chiar amenintat cu puscaria.
Nu mai conteaza. Este bine ca recunosc si ei ca legea in forma actuala reprezinta o problema si trebuie schimbata. Este bine ca recunosc si ei ca in forma actuala ii penalizeaza pe romanii din diaspora in special.
Dar nu este tot. Mai sunt multe lucruri de schimbat in lege, inclusiv pentru persoane juridice. Va asigur ca voi face amendamentele respective atunci cand legea ajunge in Parlament (nu le mai spun ca iar mi le fura Senatorul PSD).
#romaniitrebuiesastie ”, a scris, joi, Florin Cîțu pe pagina sa de Facebook.
Pagina 1 din 1

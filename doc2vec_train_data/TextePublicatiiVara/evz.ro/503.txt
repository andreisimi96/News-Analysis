Persoanele sau grupurile care ajută migranţii să depună cereri de azil, în situaţii în care aceştia nu au dreptul la protecţie, pot fi condamnate la pedepse cu închisoarea în Budapesta. Aşa prevede un proiect de lege depus marţi în parlamentul de la Budapesta, potrivit Reuters. Proiectul cu pricina pune semnul egalităţii între sprijinul acordat imigranţilor ilegali la obţinerea dreptului de şedere în Ungaria şi infracţiune pedepsită cu privarea de libertate.
Organizaţiei Naţiunilor Unite (UNHCR) a condamnat recent proiectele legislative cunoscute sub numele de "Stop Soros" care le-a catalogat drept parte integrantă din “campania guvernului condus de Viktor Orban împotriva politicilor UE privind migraţia, dar şi a miliardarului american de origine ungară George Soros, cunoscut drept finanţator al campaniilor liberale.
Marţi, Guvernul ungar a depus şi un alt proiect de lege privind modificarea Constituţiei în sensul interzicerii dreptului de a se stabili în Ungaria al "populaţiilor străine", fapt care ar permite cetăţenilor străini să poată locui în Ungaria numai în situaţia în care au acceptul autorităţilor naţionale. Străinii care încearcă să intre în Ungaria dintr-un stat terţ unde nu sunt expuşi direct persecuţiilor nu vor avea dreptul la azil. "Avem nevoie de un plan de acţiune pentru a apăra Ungaria, iar acesta este pachetul de legi Stop Soros", a comunicat ministerul de interne la depunerea proiectelor legislative. Înaltul comisar ONU pentru refugiaţi, Filippo Grandi, a declarant şi el, la Geneva, că "UNHCR este serios îngrijorată că aceste propuneri, dacă ar fi adoptate, ar priva de ajutoare şi servicii critice oameni care sunt obligaţi să părăsească locul unde trăiesc şi ar inflama şi mai mult discursul public tensionat şi atitudinile xenofobe în ascensiune”.
Pagina 1 din 1

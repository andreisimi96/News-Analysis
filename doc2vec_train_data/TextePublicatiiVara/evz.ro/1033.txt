Una dintre cele mai îndrăgite artiste din România, Monica Anghel, a ieșit public pentru a face niște dezvăluiri șocante, legate de tinerețea ei.  Interpreta a povestit cum a fost foarte aproape de moarte în urmă cu mulți ani, din cauza unui incident pe care și-l amintește cu groază.
Anghel a trecut prin cele mai grele clipe în tinerețe. Totul se întâmpla când era foarte tânără, iar evenimentul care era aproape de a o costa viața a urmărit-o în continuu de atunci.
„De înotat, am învăţat să înot singură, nu de la un instructor, pentru că instructorul pe care l-am avut şase luni la înot a făcut, după părerea mea, cea mai mare greşeală. M-a aruncat în bazinul de la 23 August - era un bazin adânc de 10 metri, ştia că nu ştiu să înot şi am încercat să ies de acolo la suprafaţă, am ieşit, şi el m-a împins înapoi în apă cu un baston, cu un băţ, cu un teu din ăla cu care se spală pe jos… Şi mi-a fost frică. Uterior am învăţat să înot, dar singură, încet, încet...", a spus Monica Anghel.
Artista a amărturisit totul în emisiunea în care a fost prezentă, sâmbătă, la Antena Stars. Îndrăgita cântăreață Monica Anghel trece printr-o perioadă cu multe schimbări în viața sa și vorbește despre noul său stil de viață și felul în care a reușit să slăbească peste 25 de kilograme. „Astă vară a trebuit să mă operez de urgență pe coloană pentru că făcusem o pareză pe piciorul drept, o pareză de 98%. Aveam niște dureri groaznice. După două zile de antiinflamatorii făcute injectabil, nu se simțea nicio îmbunătățire. Și atunci prietena mea, care este și medicul nostru de familie, pentru că ea mi-a făcut acele injecții, a spus: „Eu nu îți mai fac acele injecții, du-te și operează-te! Nu vreau să te distrug!”
Trebuia să mă operez în acel moment ca să scot acele bucățele de disc care ajunseseră la nerv. Doctorul care m-a operat pe coloană mi-a spus ca ar fi bine să mai slăbesc puțin, că m-ar ajuta. Atunci mi s-a întâmplat ceva la nivel mental și am zis că trebuie să fac ceva,” i-a povestit Monica Anghel Oanei Turcu, în cadrul aceleiași emisiuni.
Pagina 1 din 1

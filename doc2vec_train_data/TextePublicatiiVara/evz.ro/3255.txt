Un nou cutremur a fost înregistrat în România, miercuri seară, transmit reprezentanții Institutului Național de Cercetare-Dezvoltare pentru Fizica Pământului. Mișcarea telurică s-a produs în județul Vrancea, și a fost a doua din această zi, după cea produsă de dimineață.
În România a avut loc un nou cutremur cu magnitudine de peste 2,5 grade.
„In ziua de 13/06/2018 la ora 23:50:14(ora Romaniei) s-a produs in Zona seismica Vrancea, judetul Vrancea un cutremur cu magnitudinea 2.6 pe scara Richter, la adancimea de 124km.Cutremurul s-a produs in apropierea urmatoarelor orase: Odobești(40km), Panciu(45km), Onești(48km), Tîrgu Ocna(51km), Slănic-Moldova(52km)”, transmite INFP.
Miercuri dimineața, la ora 05.56, a avut loc un seism cu cea mai mare magnitudine din ultima lună, în urma revizuirilor. Deși, inițial, INFP anunțase că este vorba despre un seism de 2,9 grade pe scara Richter, institutul a revenit și a revizuit intensitatea acestuia la 3,2 grade.
„In ziua de 13/06/2018 la ora 05:56:56(ora Romaniei) s-a produs in Zona seismica Vrancea, judetul Buzau un cutremur cu magnitudinea 3.2 pe scara Richter, la adancimea de 129km. Cutremurul s-a produs in apropierea urmatoarelor orase: Nehoiu(11km), Covasna(39km), Întorsura Buzăului(40km), Vălenii de Munte(48km), Mizil(52km)”, transmitea INFP.
Acesta este cel mai puternic seism de la 14 mai și până acum.
Pagina 1 din 1

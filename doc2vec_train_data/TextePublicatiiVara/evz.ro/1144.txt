Aflăm de la fostul președinte Traian Băsescu și de la Elena Udrea o informație interesantă: generalul Florian Coldea obișnuia să facă adnotări cu cerneală verde pe documentele de serviciu, inclusiv pe unul exploziv, care ar putea trimite dosarul ”gala Bute” la rejudecare,
Aflăm de la fostul președinte Traian Băsescu și de la Elena Udrea o informație interesantă: generalul Florian Coldea obișnuia să facă adnotări cu cerneală verde pe documentele de serviciu, inclusiv pe unul exploziv, care ar putea trimite dosarul ”gala Bute” la rejudecare, conform inpolitics.ro Oare de ce folosea, însă, generalul cerneală verde și nu roșie sau neagră, spre exemplu? Un răspuns ar fi acela că fostul nr.2 în SRI avea o părere excesiv de bună despre sine. Sau, cel puțin, se chinuia să-și formeze una. ”Eu știu că generalul Florian Coldea folosea cerneala verde pe documentele SRI”, a dezvăluit Elena Udrea duminică seară într-o emisiune TV și nu am avea motive să nu o credem, mai ales că dovada se află la Traian Băsescu, sub forma unuia dintre respectivele documente.  De unde acest obicei la generalul Coldea? O primă explicație ar fi că omul nu avea cerneală de altă culoare și cu asta basta.  Ar mai exista, însă, și o a doua, mai mult decît plauzibilă pentru un om fascinat de personajul James Bond, conform fostului colonel SRI Daniel Dragomir. (Și, se pare, în mare măsură și de Bugs Bunny) În lumea intelligence-ului mondial, cerneala verde are o simbolistică aparte, cu totul specială. În 1911, în Marea Britanie se năștea legendarul Secret Intelligence Service (SIS), cunoscut și ca MI6, care se ocupa de toate operațiunile de intelligence din afara teritoriului țării, sub conducerea lui Sir Mansfield Cumming. Un personaj nu mai puțin legendar, care i-a inspirat lui Ian Fleming personajul M – șeful lui James Bond – și lui John Le Carre cîțiva dintre eroii romanelor sale de spionaj. Între alte aspecte ale activității lui Cumming s-a numărat unul ceva mai special: șeful MI6 obișnuia să scrie cu cerneală verde și să se semneze cu o singură literă: ”C”, de unde și ”M”-ul din filmele cu Bond.  De ce această neobișnuită preferință? Se pare că la origine ar fi stat un vechi obicei al amiralilor englezi, care foloseau cerneală verde ca un semn al nobleții care îi diferenția de restul ofițerilor. Cumming, el însuși fost căpitan de marină, nu a apucat rangul de amiral, dar, poate, a profitat de înalta calitate de șef al MI6 pentru a se plasa singur alături de elita ofițerească.  Un lucru e sigur: de la Cumming până în zilele noastre, toți șefii intelligence-ului britanic au adoptat formula semnării documentelor cu ”C” de culoare verde, ca o marcă distinctivă, chiar și când numele lor nu începe cu respectiva literă. Ba chiar s-a comentat zdravăn în media acum trei ani, cînd Sir Cumming a fost omagiat de țara sa prin dezvelirea unei plachete comemorative de culoare ALBASTRĂ și nu verde, veritabil sacrilegiu. În consecință, e mai probabil ca Florian Coldea, un ”C” autohton, să fi încercat să se ”înnobileze” profesional folosind cerneala șefilor spionajului britanic decât să credem că pe biroul său nu avea la îndemînă decât neobișnuita cerneală verde. (B.T.I.)
Pagina 1 din 1

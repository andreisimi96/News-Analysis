Imagini cu autobuzul implicat în accident, în Spania. Sursa FOTO: Marina Moreno/ Captură video
Accident groaznic în Spania, în apropiere de orașul central Toledo. Peste 20 de persoane au fost rănite în urma evenimentului din trafic, conform primelor informații, în care un autobuz de pasageri și un camion care se afla pe banda de urgență, în urma unei avarii suferite.
Surse din interiorul forțelor de ordine din Spania au confirmat, pentru ABC.es , că accidentul s-a produs vineri, la ora locală 9.22, pe autostrada Andaluzia (A-4), între tir și autobuzul care efectua curse pe ruta Madrid-Sevilla-Huelva.
În urma coliziunii, în care a fost rănit și un român, autobuzul a ieșit de pe carosabil, dar nu s-a răsturnat. primele informații vorbeau despre un număr posibil între 15 și 20 de răniți, dintre care cinci sau șase ar fi suferit tăieturi severe, iar doi ar fi în stare gravă. Una dintre victime a rămas blocată în vehicul și a trebuit să fie salvată de pompieri.
adWHqcAH en Videos
Imagini video de la locul accidentului. Anchetatorii investighează circumstanțele în care s-a produs evenimentul, în timp ce martorii se strâng în jurul vehiculului. Sursa VIDEO: ABC.es
Ulterior, bilanțul a  fost revizuit, numărul răniților fiind redus la 11, dintre care doi aveau răni grave. Informațiile oferite de Ministerul român al Afacerilor Externe despre accidentul din Spania clarifică faptul că un român se află printre victime, dar acesta este în afara oricărui pericol.
Pagina 1 din 1

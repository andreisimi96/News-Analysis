Cazul celor patru tinere din Maramures ucise de tren în Jibou pare departe de a se fi încheiat. Cel puţin aşa arată o declaraţie a prim-procurorul parchetului din Jibou, Victor Liloiu, care a mărturisit recent pentru ziaruldesalaj.ro că anchetatorii iau în calcul inclusiv ipoteza că semaforul nu funcţiona corespunzător.
Răsturnare de situaţie în cazul celor patru tinere ucise de tren la Jibou. Potrivit jurnaliştilor de la ziaruldesalaj.ro, anchetatorii nu au abandonat varianta că semaforul de la nivelul căii ferate nu ar fi funcţionat aşa cum trebuia. “În dimineata zilei de 21 mai, la ora 10.00, un barbat din Someş Odorhei a sunat la 112 pentru a anunţa poliţia că semaforul nu funcţionează corespunzător”, susţine sursa citată. „Îmi asum tot ce vă spun şi o fac public. Luni, pe 21 mai, domnul Pal Raul din Someş Odorhei, de la mine din sat, a sunat la 112 pentru a anunţa că nu funcţionează corespunzător semaforul. Între orele 9 şi 10 dimineaţa a fost apelul (n.r. – când venea trenul din Baia Mare). Băiatul care a sunat are şi trei martori, a dat şi declaraţie. Ei trec zilnic peste acea cale ferată”, a spus Simona Danga, profesoară la Şcoala Gimnazială din Someş Odorhei, citataă de ziarişti.
Varianta potrivit careia semaforul de la nivel cu calea ferată nu funcţiona corespunzător în momentul tragediei de la Jibou când patru tinere din Maramureş si-au pierdut viaţa se află aşadar pe lista cauzelor care au provocat nefericitul aciident. Procurorii de la Parchetul de pe lângă Judecătoria Jibou nu au exclus încă acest aspect, iar cercetările continuă.
Pagina 1 din 1

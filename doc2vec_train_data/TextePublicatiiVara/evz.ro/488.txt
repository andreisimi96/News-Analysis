Ponta s-a lepădat de haină
Victor Ponta joacă din nou, în ciuda trecerii anilor, rolul tinerelului simpatic şi cu aplomb. Faza cu renunțarea la haină pentru a rămâne în cămașă, a fost un produs împrumutat – made în USA, comentează politologul Stelian Tănase lansarea de luni a partidului Pro România
Ponta ne-a întreținut apoi minute în șir cu aceleași cuvinte goale cu care ne-a obișnuit cînd era premier și în Campania lui prezidențială ratată. Să-și fi schimbat năravurile? Eu unul, nu cred, scrie Stelian Tănase pe blogul său.
“Chichirezul trebii este în altă parte totuși. Unii tind să îi dea azi credit – și mă refer aici la cei care nu l-au votat vreodată. Motivul este că pare să lovească în detestatul Liviu Dragnea. Asta face să fie privit cu o anumit simpatie peste gard, în vecini. E o logică strâmbă. Ponta vine tot de acolo, are aceleași reflexe politice. Să te încrezi într-unul ca Ponta, visînd că îl va debarca pe Dragnea de la vârful PSD, ei bine, mi se pare fără sens și chiar periculos. Cei doi sunt frați siamezi. La o adică, scapi de Dracu și dai de frati-su!”, mai scrie Stelian Tănase pe blog sun titlul “Ponta din nou la rampă”.
Pagina 1 din 1

Elena Udrea susține că șeful SRI care scria instrucțiuni în dosarul „Gala Bute” este chiar Florian Coldea, aceasta afirmând că el ar fi cel care folosea cerneala verde.
„Eu știu că generalul Florian Coldea folosea cerneala verde pe documentele SRI”, a dezvăluit Elena Udrea duminică seară în cadrul unei emisiuni, scrie Flux24 .
Replica Elenei Udrea se referă-la operațiunea Bujorul, în care ar fi fost implicat SRI și care vizează dosarul Bute.
Fostul președinte Traian Băsescu a invocat public un document despre cazul Udrea, numit Operațiunea Bujorul, în care apar note și instrucțiuni scrise de un fost șef al SRI cu cerneală verde. Traian Băsescu a spus numai că un fost șef al SRI ar fi scris cu cerneală verde, dar la acel moment nu a dezvăluit numele celui implicat.
„A existat un plan de cooperare SRI-DNA, planul de cooperare avea nume de cod Bujorul. Se încheie cu informaţia că a fost transmis DNA-ului cu instrucţiuni să nu rămână în dosar. La sfârşitul documentul se spune că acest document este numai pentru uzul procurorului, nu rămâne în dosar. La cum au evoluat lucrurile e clar că documentul a pornit în baza planului Bujorului”, a declarat acum ceva timp Traian Băsescu.
Traian Băsescu a mai spus că pe documentul care a fost trimis Inspecţiei Judiciare, CSM-ului şi Comisiei de control SRI sunt făcute adnotări.
„Vă mai spun că documentul este lucrat, adică a ajuns la un şef unde s-au făcut mici adnotări. A marcat documentul cu nişte persoane. Întâmplător, toţi au devenit denunţători în Gala Bute”, a mai spus Traian Băsescu.
„A scris instrucțiuni pe documentul SRI pe care l-am primit cu o cerneală pe care o cunosc. A marcat cu cerneală anumite zone din dosar. Este subliniat în document. Știu cine este individul. A folosit o anumită culoare de cerneală. Știu cine o folosea din conducerea SRI”, a precizat fostul președinte.
Traian Băsescu a refuzat să spună despre cine e vorba: George Maior sau Florian Coldea.
„Documentul dezvăluie că s-a realizat un plan comun de acțiune SRI-DNA. Documentul nu apare în dosarul cauzei și a fost folosit doar pentru informarea procurorului ceea ce nu respectă drepturile procesuale. Acum avem proba cum se făceau dosarele. Acum va trebui să fie cerut Planul de acțiune, care nu este în document,, a mai precizat Băsescu.
Pagina 1 din 1

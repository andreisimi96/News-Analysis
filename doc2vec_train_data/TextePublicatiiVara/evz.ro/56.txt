O tânără româncă a avut parte de un sfârșit tragic, în Belgia, unde un atacator a omorât-o cu brutalitate. Polițiștii au numărat nu mai puțin de 50 de lovituri de cuțit.
Laura avea 21 de ani și era originară din Târgu-Cărbunești, județul Gorj. Românca se mutase recent în Belgia, într-un apartament din Bruxelles, unde stătea cu chirie. Pentru o parte din presa locală, o explicație pentru crima oribilă se găsește în faptul că fata ar fi fost prostituată, iar criminalul, un client de-ai ei, conform Flux24 .
Publicația SudInfo.be, românca ar fi ajuns în Belgia împreună cu iubitul ei, în vârstă de 19 ani, iar cei doi încercau să strângă suficienți bani pentru a-și construi o casă în România. Sursa citată menționează faptul că tânăra ar fi început să se prostitueze pentru a reuși să câștige bani, primindu-și clienții în apartamentul ei din Etterbeek, în urma unor anunțuri postate pe site-ul de profil „Quartier Rouge”. Astfel, criminalul ar fi un client, care a înfipt de 50 de ori un cuțit în ea.
Forțele de ordine au reținut, inițial, doi suspecți, după care au mers mai departe, la arestarea unui tânăr de 24 de ani, conform rtbf.be.
Românca absolvise Colegiul Naţional „Tudor Arghezi” din oraşul Târgu-Cărbuneşti, iar, în 2016, câștigase premiul al II-lea la concursul de creaţie literară, eseuri şi arte vizuale „Străinul. Toleranţă, securitate şi integrare într-o cultură a diversităţii”.
În 2017, tânăra era admisă la locurile bugetate la Facultatea de Mine din cadrul universității din Petroșani.
Pagina 1 din 1

La termenul de luni al dosarului  în care Alina Bica, fosta șefă a DIICOT, este cercetată alături de fostul ministru Adriean Videanu, avocatul Alinei Bica a cerut  recuzarea completului de judecată, acuzând judecătorii de lipsă de imparțialitate.  După ce părțile au așteptat aproximativ două ore ca un alt complet să decidă dacă se admite cererea recuzare, în jurul orei 23.00 s-a stabilit ca judecata să fie reluată pe 19 iunie, urmând ca marți să se ia o decizie privind recuzarea.
Potrivit ziare.com, cererea de recuzare a avocatului a vizat-o in special pe Sorina Popescu, presedintele Completului de 5 judecatori de la Inalta Curte, care potrivit acestuia ar fi pus intrebari tendetioase unor martori si ar fi intampinat probleme privind consemnarea declaratiilor. "Nu credem ca se poate intampla acest lucru la Inalta Curte", a spus aparatorul. "Mai am o solicitare. Vreau sa particip la solutionarea cererii de recuzare", a solicitat Traila.
"Avem o rugaminte, martorii sa nu plece. Suspendam sedinta de judecata pana la judecarea recuzarii", a precizat judecatoarea Sorina Popescu, sefa Sectiei Penale, cea care conduce unul din Completurile de 5 judecatori de la Inalta Curte.
Audierea martorilor a fost întreruptă de cererea avocatului Alinei Bica. Acesta a luat decizia dupa audierea unuia dintre martori, Nicolae Blaga, fostul consilier al Alinei Bica.  Astfel că, la viitorul termen, vor fi audiați și restul martorilor, un judecator si pe Nicole Tender, sotia milionarului Ovidiu Tender.
Silvia Ștefănescu, fost procuror DIICOT, în prezent pensionară, a relatat judecătorilor cum a acționat DIICOT în dosarul CAROM, în care era vizat Ovidiu Tender, la faza de judecată pe fond. Magistratul a povestit că procurorul de ședință a fost înlocuit, iar în octombrie 2014, când cauza se apropia de o soluție în primă instanță, a fost chemată de Alina Bica.
"In Secretariat, Alina Bica dicta ceva secretarei. Nu stiam ce. Cand am intrat in biroul ei am gasit-o acolo pe Claudia Curelaru si pe consilierul acesteia, Nicolae Blaga. Bica mi-a adus la cunostinta ca s-a luat hotararea ca in dosarul lui Ovidiu Tender, procuroarea Claudia Curelaru sa puna concluzii de condamnare cu suspendare. Din cate imi amintesc, Nicolae Blaga a spus ca trebuie sa se discute cu toti procurorii de la Judiciar, daca ar fi bine sa se ceara condamnarea lui Tender la o pedeapsa cu suspendare. (..)I -am si spus: Rechizitoriul este al tau! Cum de esti de acord cu o pedeapsa cu suspendare? Mi-a spus ca este vorba de o cauza mai veche, i-am spus ca si cauza lui Marian Iancu era la fel de veche, si mi-a spus: Ce, nu ai incredere in mine? Nu se intampla nimic", a spus Silvia Ștefănescu judecătorilor, potrivit ziare. com.
"Curelaru mi-a spus ca-i este frica de Alina Bica. I-am spus acesteia ca nu are ce sa ne faca, ca daca vom fi supuse unor presiuni, ne vom adresa CSM-ului. Am luat decizia de a ma adresa procurorului general adjunct al Romaniei, fostul meu sef DIICOT, Codrut Olaru (..)Dupa ce am plecat de la serviciu, am aflat ca Alina Bica a fost retinuta. S-au facut noi concluzii scrise, iar Curelaru a cerut condamnarea lui Tender la pedeapsa cu executare", a mai spus fostul procuror.
În această cauză, în prima instanță, Adriean Videanu, fost ministru al Economiei a fost achitat. Pe de altă parte, Alina Bica a fost condamnată la patru ani de închisoare cu executare pentru favorizarea făptuitorului.
Pagina 1 din 1

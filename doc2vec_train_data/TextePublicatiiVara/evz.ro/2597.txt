Unul dintre foştii lideri ai PSD, Marian Vanghelie, a declarat duminică seară că fosta șefă a Înaltei Curți de Casaţie şi Justiţie, în prezent judecător al Curții Constituționale, Livia Stanciu, ar fi primit droguri prin intermediul unui angajat al Serviului de Pază şi Protecţie (SPP).
Vanghelie a susținut că la un moment dat Livia Stanciu primea droguri săptămânal prin intermediul unui lider interlop, dar că pe fir a apărut SPP care o monitoriza pe fosta șefă a Înaltei Curți, ca și pe alți judecători de la ÎCCJ.
„Acum un ofițer de la SPP îi duce drogurile doamnei Stanciu. Sunt în deplinătatea capacităților mintale”, a spus Vanghelie, conform Flux24 .
„Cei de la Anti Drog din Ministerul de Interne cred că știu bine situația. Doamna ministru Carmen Dan poate să verifice informația și să ne comunice public. Sunt ofițeri în MI care au aceste informații”, a mai precizat el.
„Sunt judecători care au fost santajați să bage oameni la pușcărie. Li se urmăreau familiile. Le urmăreau activitatea în instanțe și problemele personale”, a mai susținut fostul primar al sectorului 5.
El susține că mesajul Elenei Udrea cu mâna la nas ar fi fost de fapt destinat Liviei Stanciu.
„Doamna Stanciu să mă dea în judecată. Dar mai întâi să facă un test anti drog și să îl prezinte public și să ne demonstreze că nu e așa”, a mai susținut Marian Vanghelie.
Pagina 1 din 1

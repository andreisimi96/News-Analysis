Donald Trump scrie prin surpindere într-un tweet că Statele Unite nu vor mai susţine comunicatul final al G7, după declaraţiile false ale lui Trudeau. Şi nu s-a terminat totul aici, Giuseppe Conte a părăsit sala summit-ului.
''Am dat instrucţiuni de a nu se sprijini documentul final al G7''. Din Air Force aflat în zbor către Singapore pentru întâlnirea la vârf cu Kim Jong-un, preşedintele SUA, Donald Trump, postează pe Twitter un anunţ şoc, fără precedent în istorie: Statele Unite nu vor semna hotărârile luate de cei 7 lideri ai puterilor cele mai industrializate. Vor face pasul înapoi după ce au acceptat într-o prima fază concluziile summitului. O ruptură cu aliaţii, cu consecinţe în această situaţie, cu adevărat imprevizibile.
Trudeau este un necinstit şi un tip slab
Ruptura atât de temută încă de la debutul întâlnirii, s-a terminat într-un mod violent şi neaşteptat. Era 7 seara la Charlevoix, declaraţia de compromis deja fusese difuzată şi toţi liderii - inclusiv noul prim ministru al Italiei, Giuseppe Conte - au părăsit sediul summitului, notează Corriere della sera. Majoritatea dintre ei se aflau deja în zbor către ţările lor, când furia lui Trump s-a abătut asupra gazdei întâlnirii, Justin Trudeau, spulberând practic două zile de muncă de foarte încordate tratative. Au fost suficiente două tweeturi ale preşedintelui american pentru a demonta totul: se disociază de documentul final şi-l numeşte pe premierul canadian ''un necinstit şi un individ slab''. Apoi scoate artileria grea: acele ''taxe pe automobilele care invadează piaţa americană'' şi cu care magnatul a ameninţat de mai multe ori.
Fraza care l-a înfuriat cel mai tare preşedintele american
Au fost cuvintele spuse de Trudeau în conferinţa de presă finală a G7 şi anunţul că de la 1 iulie se va primi răspunsul privind tarifele la aluminiu şi oţel dorite de Casa Albă şi care vor fi aplicate şi Canadei, Mexicului şi Europei. Tarife pe care Trudeau n-a ezitat să le numească ''o insultă'' pentru canadieni, findcă au fost motivate de preşedintele american prin prisma securităţii naţionale. Chestiuni pe care aliaţii istorici precum Canada sau europenii nu le pot accepta. ''Noi, canadienii, suntem gentili, suntem înţelegători, dar nu ne vom lăsa trataţi în acest fel'', a afirmat Trudeau. ''I-am spus direct preşedintelui american că noi, canadienii, nu vom lăsa atât de uşor ca Statele Unite să meargă înainte cu tarifele împotriva industriei noastre de oţel şi aluminiu. Iar canadienii nu vor lăsa ca acest lucru să se întâmple pentru prespuse motive de securitate, după ce ţara mea, începând cu Primul Război Mondial şi în continuare, a fost mereu umăr lângă umăr cu soldaţii americani în ţări îndepărtate unde erau conflicte. Pentru noi, asta înseamnă o insultă''.
Bruxellesul încearcă să îndulcească tonul
Evident plecat cu convingerea că a reuşit să blocheze temutele represalii, Trump, citind, şi-a pierdut complet cumpătul, etichetând cuvintele lui Trudeau ca ''false'' şi ameninţând contramăsuri dacă vor fi afectaţi agricultorii, muncitorii şi firmele americane. Luată prin surprindere, Europa încearcă să îmblânzească discursul: ''Noi rămânem fideli comunicatului aşa cum a fost aprobat de toţi participanţii la G7''. Aceasta este reacţia Bruxellesului după cum spun surse de la insitutţile europene. Dar, astăzi poate că e o altă zi. Cu ruptura făcută de Trump, însă, nimic nu va mai putea fi ca înainte, titrează presa internaţională.
Pagina 1 din 1

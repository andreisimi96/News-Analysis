Ultimele decizii luate de judecătorii CCR au alimentat conflictele interne, sesizarea făcută la Comisia de la Veneția pornind un scandal fără precedent.
Curtea Constituțională a dat un comunicat de presă în care arăta că s-a decis, în unanimitate, sesizarea Comisiei de la Veneția și a altor organisme europene, pentru atacurile la care au fost supuși judecătorii.
Judecătorul Livia Stanciu s-a sucit și le-ar fi explicat colegilor judecători că ea nu este de acord cu ceea ce scrie în respectivul comunicat, informează surse din cadrul CCR, citate de România TV.
Livia Stanciu a cerut să fie consemnat faptul că ea nu este de acord, însă după o discuție extrem de tensionată ceilalți judecători au explicat faptul că odată ce s-a votat în plen, nu se mai poate reveni.
Livia Stanciu este un personaj controversat în lumea justiției. Gigi Becali a făcut o dezvăluire senzaţională. Patronul FCSB a spus că Livia Stanciu este una dintre persoanele care a participat la petrecerile lui Oprea, fostul ministru de interne.
“Oprea a fost duşmanul meu tot timpul. El nu mă invita la mese. Nici nu avea cum. Nu eram de talia lui. Îţi dai seama când te întâlneşti cu un om, vorbeşti cu el trei cuvinte şi îţi dai seama, înseamnă că Oprea m-a şi condamnat. Mi-a spus Iordănescu că de două ori a fost la petrecerile lui Oprea şi acolo veneau procurori, venea şi Livia Stanciu şi vorbeau cât trebuie să-i dea puşcărie lui ăla, cât lui ăla", a declarat Becali în trecutul apropiat.
Pagina 1 din 1

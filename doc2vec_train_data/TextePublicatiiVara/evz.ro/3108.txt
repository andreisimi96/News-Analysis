Procuratura Generală a publicat din Republica Moldova a dat miercuri publicităţii strategia de recuperare celor 10 miliarde de lei din cele trei bănci falimentate în 2015. Procurorii susțin că au identificat deja beneficiarii finali ai aproximativ 9,7 miliarde de lei fraudați.
În strategie sunt prezentate două grupuri mari de persoane care ar fi contribuit la fraudarea celor trei bănci. Este vorba de grupului fostului președinte al Băncii de Economii, Grigore Gacikevici și grupul din care fac parte actualul primar de Orhei, Ilan Șor, fostul premier Vlad Filat și controversatul om de afaceri Veaceslav Platon.
Potrivit Radio Chişinău, în grupul Gacikevici sunt investigate aproape 100 de persoane fizice și 15 juridice pentru un prejudiciu de 3,2 miliarde de lei în perioada 2007-2012. În cel de-al doilea grup sunt investigate 21 de persoane fizice și 12 persoane juridice pentru un prejudiciu de 6,5 miliarde de lei în perioada 2013-2014.
Statul a fost prejudiciat de aproximativ 13,3 miliarde de lei, dar 2,6 miliarde pot fi recuperate din bunurile celor trei bănci care au fost falimentate. Astfel, strategia are drept scop recuperarea a 10,7 miliarde de lei. Procurorul șef-adjunct Anticorupție Adriana Bețișor a declarat într-o conferință de presă că organele de investigații au reușit să identifice beneficiarii finali ai peste 90% din prejudiciu, adică aproape 10 miliarde de lei.
În total pe jaful din sistemul bancar sunt instrumentate aproximativ 200 de dosare penale, majoritatea finalizate, a precizat procurorul general, Eduard Harunjen.
Pagina 1 din 1

Traumele trăite în copilărie îi fac pe oamenii puternici, nu doar să le depășească, dar și să folosească propria experiență pentru a construi sisteme pe care să le pună în slujba celorlalți. Este și cazul lui Boris Cyrulnik. El spune că cei mai mulți învingători ai propriilor dureri și-au transpus trauma într-o carte, într-un film, într-o experiență care a influențat mulțimile.
În copilărie a fost victimă a nazismului, a fost părăsit de părinți pentru a-i salva viața, acum este o somitate în Neuropsihiatrie. A fost desemnat de președintele Emmanuel Macron să reformeze sistemul educaţional din Franţa. Este foarte legat de România, știe multe, în special despre traumule suferite de copii în perioada comunismului. Ieri a participat la Inaugurarea Institutului „Petit Enfance”, care aduce în România un concept nou, propriul lui concept, bazat pe atașament. De altfel, institutul îi poartă numele.
Părăsit pentru a fi salvat
Boris Cyrulnik are acum 80 de ani. Provine dintr-o familie de evrei ruşi emigranţi în Franța; în timpul Celui de-al Doilea Război Mondial, el și familia au fost victime ale nazismului. Că să-i salveze viaţă, părinţii l-au lăsat într-o pensiune înainte de a fi deportaţi în Germania.
Rămas fără părinţi şi fără bani, copilul Cyrulnik ajunge într-un cămin de orfani din Bordeaux, unde o învăţătoare, Marguerite Farge, se opune cu propriile resurse politicii germane şi îl ascunde în propria ei casă. În 1943, în timpul unui bombardament, mai mulţi copii evrei sunt prinşi de nemţi şi închişi la Sinagogă Mare din Bordeaux pentru a fi deportaţi.
Boris reuşeşte să fugă pe fereastra unei toalete şi întâlneşte o altă femeie care decide să-l salveze. Aceasta îl duce la ţară şi îl angajează că salahor într-o gospodărie, sub numele de Jean Laborde. După eliberarea Franţei, mătuşa sa, Dora îl ia la Paris şi se ocupă de creş- terea şi educația lui.
Propria trauma l-a determinat să se dedice studiului dezvoltării copiilor între 0 – 6 ani, ajungând, în 50 ani de cercetare, să descopere aspecte importante care influenţează dezvoltarea copiilor.
Captiv în minunatul continent al copilăriei
Pe parcursul unei expuneri de 3 ore, pe care ar fi putut să o prelungească la 6 ore, atât de pasionat și captivant este, Boris Cyrulnik nu s-a lamentat nicio clipă. Este senin, el este dovada că poți merge mai departe cu condiția să nu ascunzi durerea în suflet și să nu te izolezi. Are 80 de ani, dar crede în „continentul copilăriei”.
A vorbit despre copii și a adus exemple concrete la fiecare teorie. „În cultura Romei antice, copilul era recunoscut de tată doar dacă acesta îl lua în brațe. Dacă nu-l lua în brațe, era aruncat la gunoi. Era lăsat să moară sau îl lua cineva să-l crească și să-l facă sclav”, a arătat medicul.
Muzica sculptează creierul copilului
Boris Cyrulnik a vorbit despre rolul muzicii și al cuvintelor în dezvoltarea creierului copilului. „Muzica, nu doar sculptează creierul copilului, ci este cel mai bun stimulent al creierului. Muzica are nevoie de liniște, ca și cuvintele. Când mama este însărcinată și-i vorbește copilului ei, undele se transmit prin lichidul amnitotic. Fătul are senzația că mama îi mângâie gurița și-i sărută obrajii. De aceea, copilul recunoaște mai întâi chipul mamei, nu al tătălui. Asta se întâmplă la două luni. Abia după o lună, copilul recunoaște și chipul tatălui”, a explicat Cyrulnik. Medicul a adăugat că „tranchilizantul natural al bebelușului este trupul mamei”. A explicat că și ritualul schimbării scutecului copilului este diferit. În timp ce mama îi vorbește sau îi cântă, îl bate pe burtică și, la final, îl strânge la piept, tatăl îi schimbă scutecul fără să-i vorbească, îl bate pe burtică, după care îl aruncă în sus.
„Desigur, copilului îi place foarte mult aruncatul în sus, râde și este vesel, dar clipele în care mama îl strânge la piept au cu totul un alt impact”, a explicat Cyrulnik.

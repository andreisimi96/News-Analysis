Fostul premier Victor Ponta a oferit o primă reacție după mitingul PSD, care a avut loc sâmbătă seară în Piața Victoriei.
Ponta întreabă retoric dacă se merită a fi puse la bătaie soarta și viitorul PSD, al Guvernului, al Parlamentului, dar și al României pentru Liviu Dragnea și Viorica Dăncilă.
„2018 D&D - punem la bataie soarta si viitorul PSD / Guvernului / Parlamentului / Romaniei pentru EI doi ! Merita?”, scrie duminică Ponta, pe Facebook .
Ponta a revenit ulterior cu un post-scriptum, precizând că nu îi critică pe cei care au participat la mitingul PSD, lansând un atac la adresa lui Liviu Dragnea.
„Ps - spre deosebire de multi din cei care au criticat mitingul eu ii cunosc pe cei prezenti acolo, ii inteleg, stiu ce necazuri si suparari au , nu ii critic , nu ii dispretuiesc si nu ii acuz/ cred ca adevarata problema o reprezinta modul ticalos, cinic si schizofrenic in care Dragnea si gasca lui le manipuleaza necazurile si nevoile / cred ca este datoria noastra sa ii aducem inapoi si sa-i integram intr-o societate solidara si toleranta!”, a mai scris Ponta.
Pagina 1 din 1

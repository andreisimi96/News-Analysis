Comentarii | 624 Vizualizari
"Am aflat acest lucru atunci când am primit scrisoarea lui Serghei Prudovski. Este un document de uz intern, nepublicat", a afirmat pentru AFP Alexei Makarov (membru al Memorial, cea mai veche organizaţie rusă care militează pentru apărarea drepturilor omului), făcând referiure cdirectă la distrugerea arhivelor care conţineau informaţii despre deţinuţii din Gulag. Fişele din arhiva la care se referă Alexei Makarov înregistrează elemente specifice despre traseul prizonierilor din Gulag, referitoare mai ales la data sosirii lor în lagăr, eventualele transferuri şi data eliberării sau data morţii lor.
Rusia a ordonat distrugerea arhivelor care conţineau informaţii despre deţinuţii din Gulag. Este dezvăluire bombă a unui istoric rus, care afirmă că a aflat întâmplător despre acest lucru. Afirmaţia sa a stârnit o adevărată furtună în rândul apărătorilor drepturilor omului, informează AFP, citată de agerpress. Serghei Prudovski, un cercetător specializat în istoria lagărelor sovietice din Extremul Orient rus, a mărturisit vineri pentru AFP că a aflat "complet din întâmplare că fişele de înmatriculare (ale deţinuţilor din Gulag) au fost distruse" în regiunea Magadan, unde erau concentrate multe dintre acele lagăre de concentrare, în care rata mortalităţii era deosebit de ridicată.
"Am făcut o solicitare. Eram interesat de destinul unei persoane şi voiam să ştiu dacă ea a supravieţuit lagărelor. Am descoperit că există un ordin intern de distrugere a acestor fişe de înmatriculare”, a afirmat istoricul rus într-un interviu telephonic, punând pe jar clasa politică din Rusia, dar şi apărători ai drepturilor omului.  Filiala locală a Ministerului de Interne din Rusia nu a întârziat să-i dea replica lui Serghei Prudovski. Reprezentanţii MI rusesc au explicat că acele fişe de înmatriculare la care face referire istoricul sunt de acum înainte stocate pe o durată limitată, conform instrucţiunilor transmise autorităţilor locale, serviciilor de securitate (FSB, ce provine din fostul KGB) şi agenţiilor guvernamentale care deţin arhive ce datează din epoca sovietică. “Fişele în cauză înregistrează elemente specifice despre traseul prizonierilor din Gulag, referitoare mai ales la data sosirii lor în lagăr, eventualele transferuri şi data eliberării sau data morţii lor”, au comentat specialiştii ruşi din MI.  Descoperirea lui Serghei Prudovski a ajuns la urechile specialiştilor de la Muzeul Gulagului din Moscova, inaugurat în 2015, care au alertat la rândul lor Consiliul pentru drepturile omului, o structură de la Kremlin ce are rol consultativ.
Preşedintele consiliului, Mihail Fedotov, a declarat pentru agenţia de presă Ria Novosti că distrugerea acelor fişe ar fi un act "barbar" şi că speră că este vorba totuşi despre "o eroare". "Am aflat acest lucru atunci când am primit scrisoarea lui Serghei Prudovski. Este un document de uz intern, nepublicat", a precizat pentru AFP Alexei Makarov, membru al Memorial, cea mai veche organizaţie rusă care militează pentru apărarea drepturilor omului.  Mihail Fedotov  a precizat că este "imposibil de ştiut la ce scală s-a produs acest lucru", punctând faptul că, în cazul în care, distrugerile masive au fost organizate, "atunci ele vor face munca noastră să devină mult mai dificilă".
Un cercetător de la Muzeul Gulagului, Alexandr Makaiev, a declarat pentru agenţia de presă Interfax că această problemă a fost observată până în prezent doar în Magadan şi că reprezentanţii muzeului încearcă să afle dacă şi alte regiuni ruseşti au fost vizate de acel ordin de distrugere.
Activitatea istoricilor şi memorialiştilor rămâne dificilă în Rusia la peste 80 de ani după apogeul terorii staliniste, care a făcut milioane de victime, a permis execuţii, deportări în Gulag, în regiuni insalubre unde deţinuţii au murit adeseori de foame.
Vladimir Putin şi oamenii lui au fost în repetate rânduri acuzaţi că încearcă să minimalizeze cele mai sumbre aspecte ale trecutului sovietic în numele unităţii naţionale.
Pagina 1 din 1

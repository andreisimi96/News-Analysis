Oare este ok SĂ-I DAI unui COPIL epileptic CANABIS? Ministerul de Interne din Marea Britanie crede că DA
Comentarii | 16 Vizualizari
Un băiat bolnav în stare gravă de epilepsie a primit permisiunea să se trateze prin administrare de canabis în Marea Britanie.
Charlotte Caldwell a încercat să aducă substanța interzisă din Canada în Marea Britanie pentru copilul său în vârstă de 12 ani. Canabisul a fost confiscat după ce a fost găsit asupra femeii la sosirea pe aeroportul Heathrow, lunea trecută.
Copilul a fost internat la spitalul Chelsea and Westminster și starea sa părea a se înrăutăți.
A avut imediat două crize severe peste noapte, dar, în cele din urmă se stabilizase și a dormit liniștit și epuizat.
Charlotte Caldwell a spus că „cele două crize severe prevesteau altele, în viitor”.
Un purtător de cuvânt al familiei Caldwell a transmis media că, în urma celor întîmplate, uleiul de canabis confiscat de la mamă, a fost trimis de Ministerul de Interne britanic către spital, pentru a fi folosit la terapie.
Cazul din Marea Britanie nu face decât să alimenteze dezbaterea cu privire la oportunitatea folosirii canabisului în tratamentul a multiple afecțiuni grave.
Boglarka Erdei - sau Bogi, cum i se spune în familie - este o fetiţă de 11 ani din Oradea, diagnosticată cu Sindromul Dravet. A avut prima criză la 5 luni, iar până în prezent a făcut tratamente cu peste zece antiepileptice.
De la 3 ani a avut chiar combinaţii de câte trei astfel de medicamente, iar părinţii au încercat chiar şi dieta ketogenică, un regim alimentar cunoscut ca tratament alternativ pentru epilepsie. "Am încercat toate antiepilepticele în toate combinaţiile şi am ajuns să avem chiar şi opt crize generalizate într-o noapte", spune Andrea Erdei, mama fetei.
Bogi e slabă, vorbeşte foarte puţin şi are nevoie de ajutor pentru a merge. O astfel de evoluţie nu este neobişnuită pentru Sindromul Dravet, una dintre cele mai severe forme de epilepsie.
În întreaga lume, 1 din 40.000 de copii este diagnosticat cu această boală, care debutează în primul an de viaţă, iar cei afectaţi pot avea şi zeci de crize într-o zi, de toate tipurile majore cunoscute - tonico-clonice, atonice, de absenţă, mioclonice, parţiale simple, parţiale complexe - fiecare dintre ele cu manifestări diferite şi cu durate mergând până la câteva ore. Unii pacienţi nu reuşesc să ajungă la o diminuare semnificativă a frecvenţei crizelor nici după administrarea unui cocktail de medicamente antiepileptice. Numărul ridicat de crize le influenţează dezvoltarea, unii dintre aceşti copii pierzând abilităţi importante - nu mai pot mânca, nu mai pot vorbi sau chiar merge.
Deşi nu foarte numeroase, pentru că gradul de cunoaştere a bolii este redus şi, prin urmare, posibilităţile de diagnosticare timpurie limitate, familiile Dravet au format o comunitate strâns unită, în care îşi împărtăşesc cele mai noi descoperiri legate de epilepsie şi caută împreună soluţii pentru strângerea de fonduri necesare terapiilor şi cercetării.
Unul dintre subiectele despre care se discută aprins în această comunitate în ultimele luni este canabisul medicinal, considerat o minune de o parte dintre familii. Şi familia Erdei spune că a aflat despre canabisul medicinal în ultimul an şi îşi doreşte ca Bogi să poată încerca tratamentul.
Însă utilizarea plantei ca medicament este încă la început şi la nivel mondial, iar medicii din România nu au experienţă directă cu canabisul medicinal, chiar dacă, potrivit legislaţiei în vigoare, utilizarea sa este permisă în anumite condiţii, scrie MEDIFAX .

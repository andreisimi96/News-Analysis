Călăuzele de migranți au găsit o variantă mai eficientă de a face bani. Persoanele care nu aveau suficienți bani ca să le plătească, erau puse să care peste graniță, droguri.
Tariful pe care un migrant îl avea de plătit rețelei ca să ajungă din Serbia în Germania se ridică la 5.000 de euro. Dacă un migrant nu avea banii, era pus să transporte droguri dintr-o țară în alta. O astfel de rețea a fost destructurată zilele acestea, conducerea Poliției de Frontieră Timișoara anunțând, marți, reușita.
Oamenii legii au reușit să descopere două astfel de transporturi de stupefiante în schimbul trecerii frauduloase a frontierelor până în Germania. Este vorba de cannabis. Un număr de 22 de persoane sunt cercetate în acest dosar, iar în cazul a 12 dintre ele s-a cerut arestarea preventivă.
Grupul infracțional era extrem de bine organizat și avea membrii specializați în călăuzirea și transportul migranților, arată polițiștii de frontieră. Dacă treceau cu brio în Romțnia, migranții erau cazați la pensiuni modeste de pe raza Timișoarei. Apoi își continuau drumul spre vestul Europei, oamenii fiind ascunși în tir-uri, pentur a ajunge în Ungaria, fiind alese exclusiv zildele cu trafic superaglomerat. Șoferii erau plătiți, astfel, cu 250 de euro pentru fiecare persoană transportată. Și transportau migranți de ordinul zecilor. De exemplu, numai în Vama Borș, au fost descoperiți la un singur transport 78 de migranți.
Pagina 1 din 1

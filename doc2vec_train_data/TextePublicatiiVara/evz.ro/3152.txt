MOTIVUL INCREDIBIL pentru ÎNTÂRZIEREA unui caz al DNA. Inspectorii CSM au rămas MUȚI
Un procuror al DNA a fost nevoit să le explice reprezentanților Inspecției Judiciare, responsabili cu efectuarea unor verificări la Parchetul anticorupție, în luna aprilie, de ce nu a soluționat un dosar care îi fusese repartizat în urmă cu mai mult de trei ani. Explicația magistratului a șocat.
Procurorul DNA susține că nu a putut soluționa cauza deoarece avea de ascultat interceptările de la dosar. Conform raportului IJ, efectuat în urma verificărilor, acesta are pe briou 39 de dosare mai vechi de un an, dintre care trei au fost începute acum cinci ani.
Inspectorii menționează că procurorul DNA, în perioada septembrie-decembrie 2017, realizase un rechizitoriu. De la începutul anului 2018 și până la mijlocul lunii aprilie, acesta a soluționat 19 dosare și a dispus trei reuniri și declinări.
„Alte motive invocate de procuror, care au condus la nesoluţionarea cauzelor, au fost: complexitatea cauzelor, volum mare de activitate, durata mare de timp pentru redactarea rapoartelor DLAF (Departamentul pentru lupta antifraudă)”, arată inspectorii în raportul citat de MEDIAFAX. .
Aici intervine și dosarul în care magistratul DNA ar fi avut de ascultat foarte multe convorbiri.
„Cauza a fost constituită ca urmare a unei sesizări din oficiu; în baza acesteia, au fost solicitate şi obţinute mandate pentru supravegherea tehnică a 13 persoane în perioada decembrie 2015 - ianuarie 2016. Ulterior, până la data la care a fost verificat dosarul, nu au mai fost administrate alte probatorii. Ultimele acte ale procurorului de caz au fost ordonanţe de delegare în anii 2015-2017, prin care ofiţerii de poliţie judiciară au fost delegaţi să asculte interceptările efectuate. Procurorul a invocat ca motiv al nesoluţionării dosarului faptul că trebuie să asculte toate convorbirile. Având în vedere că inspectorii au constatat existenţa indiciilor privind săvârşirea unor abateru disciplinare prevăzute de articolul 99 din Legea 303/2004, se analizează posibilitatea întocmirii unui referat cu propunere de sesizare din oficiu a Inspecţiei Judiciare”, se mai arată în respectivul raport al inspectorilor.
Pagina 1 din 1

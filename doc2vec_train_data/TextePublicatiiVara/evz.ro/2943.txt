Cel puțin două persoane au fost luate ostatice, marți după-amiază, într-o clădire din Paris de către un individ înarmat. Ulterior, polițiștii au reușit să i elibereze pe captivi și să îl aresteze pe bărbat.
Polițiștii au reușit să îi salveze pe cei doi ostatici și l-au arestat pe bărbatul care cerea să fie pus în legătură cu Ambasada Iranului din Paris.
„Individul a fost arestat și ostaticii sunt în afara oricărui pericol”, au transmis reprezentanții forțelor de ordine, conform Reuters.
Ulterior, polițiștii au confirmat faptul că atacatorul de origine marocană a fost oprit fără să opună rezisentnță, în jurul orei locale 20.45.
Autoritățile intervin în forță la această oră, după ce o persoană care ar avea probleme psihice a luat ostatice cel puțin două persoane.
O luare de ostatici este în desfăşurare, marţi după-amiază, într-un imobil din nordul Parisului, forţele de securitate deplasându-se la faţa locului, potrivit unei postări pe Twitter a prefecturii de poliţie, informează Agerpres.ro .
Autoritățile exclud ipoteza unui atac terorist.
Incidentul are loc într-o clădire din zona Petites Écuries, în arondismentul 10 al capitalei Franţei.
Pe de altă parte, site-ul FranceBleu.fr menționează că bărbatul, care susține că are asupra sa o bombă și un pistol, a luat trei ostatici.
Din primele informații, individul încearcă să ia legătura cu ambasada Iranului de la Paris.
Pagina 1 din 1

Vicepreședintele PSD Gabriel Vlase spune că social-democrații nu-și ascund miniștrii, doar respectă „la literă" regulamentul parlamentar
Puterea și opoziția se ceartă aproape săptămânal în Camera Deputaților pe tema invitării miniștrilor în Parlament.
Grupul deputaților PNL a depus în Biroul Permanent al Camerei Deputaților, pe 16 mai, o solicitare privind invitarea ministrului Economiei, Dănuț Andrușca, la Ora Guvernului. Președintele de ședință, vicepreședintele Camerei Deputaților, Gabriel Vlase (PSD), a spus că 21 mai este zi liberă.
Grupurile parlamentare de la putere și din opoziție au dreptul, alternativ, să invite miniștri în fiecare după- amiază de luni la o dezbatere pe teme „de interes major bine definite” în plenul Camerei Deputaților. În „Ora Guvernului ” deputații își prezintă punctele de vedere și miniștrii răspund întrebărilor.
Gabriel Vlase a intrat într-o dispută verbală cu deputatul PNL Victor Paul Dobre pe tema invitării miniștrilor în Parlament, schimbul de replici fiind redat în stenograma ședinței:
Petru Gabriel Vlase (PSD): Bun, aici avem o discuţie.
Victor Paul Dobre (PNL): Cum?
Petru Gabriel Vlase: Avem o discuţie tehnică.
Victor Paul Dobre: Adică?
Petru Gabriel Vlase: Conform Regulamentului, avem Ora Guvernului, în fiecare zi de luni. Cu excepţia zilei Ora Primului ministru. Alternativ, opoziţie-majoritate. Aţi avut în 26 februarie, doamna Carmen Dan, Grupul PNL. Pe 14 mai, a fost USR. 21 mai este liber. Merg din luni, în luni. 28 mai este liber.
Victor Paul Dobre: Numai puţin. Haideţi să ne înţelegem. Tehnic: deci, 21 mai nu este zi de sărbătoare.
Petru Gabriel Vlase: Tocmai am hotărât.
Victor Paul Dobre: Numai puţin. O luăm printr-o cutumă, respectând religia catolică. Da? Şi transferăm ziua de luni în ziua de marţi. Asta e cutuma noastră. Nu cred că e vreo problemă ca domnul ministru să vină marţi la Ora Guvernului.
Petru Gabriel Vlase: Păi, dacă e luni, domnul deputat.
Victor Paul Dobre: Numai puţin. Scrie pentru săptămâna 21 - 25.
Petru Gabriel Vlase: Domnul... Fiecare face declaraţia lui aici! Deci, există singura soluţie tehnică.
Victor Paul Dobre­: Deci, domnul Vlase, numai puţin. Am cerut în săptămâna 21-25. Dacă luni, în săptămâna 21 - 25 e marţi, atunci marţi o punem! Păi, ce să facem?! Tactica asta de a ascunde miniştrii ca să vină în faţa Parlamentului, e păguboasă! E mai păguboasă dacă vin să spună prostii!
Petru Gabriel Vlase: Nu ascunde nimeni nimic!.
Victor Paul Dobre­: De ce căutaţi subterfugii de-astea ieftine?
Petru Gabriel Vlase: Dacă pentru dumneavoastră respectarea regulamentului înseamnă subterfugii ieftine...
Victor Paul Dobre­: Deci v-am cerut însă domnule Vlase, ăsta n-are. Vreţi să revenim la punctul precedent unde aţi încălcat Regulamentul în picioare? Haideţi, un pic de respect! Tot timpul găsiţi motive ca să ascundeţi nişte miniştri de care vă e frică să veniţi cu ei în plen!
Petru Gabriel Vlase: La care punct am încălcat Regulamentul, domnule?

Șeful DIICOT va fi reclamat la CSM de Victor Ciutacu, după ce, într-o intervenție, în direct, Daniel Horodiceanu a transmis, nervos,  „amenințări voalate” la adresa jurnalistului. Ciutacu a dezvăluit, pentru EVZ, că va sesiza Inspecția Judiciară pentru abateri de la conduit profesională.
După ce jurnalistul Victor Ciutacu și Daniel Horodniceanu, au avut un schimb mai acid de replici, în direct la „Ediția de seară”, moderatorul emisiunii difuzată de România TV a declarat, pentru „Evenimentul zilei”, că va reclama la CSM „atitudinea neprofesională” a procurorului-șef al DIICOT. „Nu este normal. Vă dați seama, dacă mie mi-a făcut asta, în direct, la o televiziune, ce i se poate întâmpla unui simplu cetățean care apelează la DIICOT”, a precizat Victor Ciutacu. El a dezvăluit că avocatul său,  Alexandru Chiciu, lucrează la sesizarea care va fi adresată Secției pentru procurori a Inspecției Judiciare, din cadrul Consiliului Superior al Magistraturii (CSM).
Victor Citacu a detaliat că disputa verbală a avut loc după ce jurnalistul l-a întrebat despre dosarul Rompetrol, care a zăcut la DIICOT timp de 11 ani. „Lui (lui Horodniceanu n.r.) i se pare că la Rompetrol nu s-a întâmplat nimic. Să vii și faci o asemenea afirmație, după ce distrugi o firmă, că celor care nu le convine să îi reclame este de neconceput, mai ales la nivelul șefului unui parchet de o asemenea importanță”, a detaliat realizatorul emisiunii „Ediția de seară”.
Victor Ciutacu a confirmat și pentru Luju.ro că va formulă o plângere disciplinară la CSM împotriva procurorul Daniel Horodniceanu pentru amenințările pe care și-a permis să le facă la adresa să:
„E pentru prima oară când un înalt magistrat își permite să amenințe în direct, la o ora de vârf, un om. Spaima publică generată de ideea că procurorii sunt stăpânii cătușelor și că iau ei pe cine vor de pe stradă trebuie să dispară. Într-un stat de drept funcțional, procurorul Daniel Horodniceanu își împacheta, la ora asta, bagajele din birou și le îndesa în portbagaj. Dacă își permite asta cu mine, care, de bine, de rău, am o notorietate și o tribună amplă de exprimare, îmi închipui cum se comportă cu un suspect sau martor din dosarele instrumentate. Cunosc procurori absolut respectabili care au lucrat sau încă muncesc în DIICOT și îmi place să cred că le crapă obrazul de rușine. Iar pentru că nu toți procurorii sunt la fel, am decis să fac o plângere disciplinară la CSM împotriva lui Daniel Horodniceanu, urmând că în baza plângerii pe care o depun, Inspecția Judiciară să verifice și Consiliul să decidă dacă aceste manifestări au adus atingere onoarei sau probitatii profesionale a magistraților ori prestigiului Justiției”.
Cauza iritarii vizibile a lui Horodniceanu care a condus la amenințarea în direct a lui Victor Ciutacu, la o ora de vârf, ar putea fi întrebările jurnalistului legate de un dosar de răsunet, Rompetrol. Perfect întemeiat, Ciutacu a întrebat cine va răspunde în cazul în care dosarul Rompetrol va pica în instanța, cu atât mai mult cu cât în cauza au fost dispuse, de mai mulți ani, sechestre uriașe de 700 milioane euro și 3 miliarde lei. Reacția lui Horodniceanu a lăsat, din nou, mută audiență, acesta precizând că preferă să dea clasare, decât să primească achitare în instanța.
Iată dialogul dintre jurnalistul Victor Ciutacu și procurorul Daniel Horodniceanu în cadrul emisiunii „Ediția de seară”, din 6 iunie 2018:
Ciutacu: Ați spus că mandatul dvs nu va fi reînnoit din cauza dosarului Rompetrol?
Horodniceanu: Cum aș putea să nu îmi fie reînnoit mandatul din cauza unui dosar? Am spus că s-a discutat despre un dosar cu un ministru în cadrul interviului, interesându-l din punctul dumnealui de vedere, că vechime, din ce am înțeles eu.
Ciutacu: Înțeleg că are 11 ani dosarul ăla.
Horodniceanu: Are. Are 11 ani, dar este o disjungere dintr-un dosar inițial. Cum mai spuneam astăzi (n.red. - 6 iunie 2018) este un dosar în care procurorul care a exercitat anchetă penală în perioada 2007-2014 a fost revocat pe motiv că a tergiversat urmărirea penală (n.red. - procurorul Mirel Rădescu care în final nu a mai fost revocat, căci i s-a aprobat eliberarea din funcția de procuror DIICOT, întorcându-se la Parchetul Tribunalului București). Ălălalt procuror care a preluat cauza în 2014 și a efecutat rechizitoriul în 2018 pentru dumnealui s-a solicitat revocarea pentru că soluția dumnealui a fost considerată că nelegală. S-a considerat că era suficient timp în care să aprecieze în mod legal o soluție de asemenea importantă. În rest, dosarul a fost verificat de 3 ori de Inspecția Judiciară și de vreo 6 ori de mine personal, atât cât îmi permite procedura, evident.
Ciutacu: Fără discuție, dar momentan oamenii aia încă nu sunt trimiși în judecată, din câte înțeleg, și întrebarea e de câți ani mai este nevoie și de câți procurori care să lucreze cazul asta?
Horodniceanu: Știți care e chestiunea? O să fie trimiși în judecată când o să fie suficient probatoriu și suficiente argumente încât să poată fi condamnați. Prefer să fie scoși de sub urmărire penală sau clasat decât să fie achitat de instanța.

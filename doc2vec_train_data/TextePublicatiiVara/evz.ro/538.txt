Să fie adevărat că imigranţii ocupă locurile de muncă ale italienilor? Sigur, în unele situaţii sunt tinerii extracomunitari care se mulţumesc cu salarii foarte mici, măcar să lucreze, dar ce i s-a întâmplat unei companii din zona Pesaro stă mărturie  cu totul altceva: dorinţa scăzută de a se adapta şi de a munci a şomerilor italieni, chiar dacă e vorba de un salriu totuşi respectabil.
Mirco Bannini, titularul unei companii care produce dopuri pentru distilerii la Mombaroccio, a povestit cotidianului La Nazione că a căutat în ultimele 5 luni opt muncitori pentru a asigura turele de noapte: cerere pentru care a primit mai mult de 900 de curriculumuri, dar cei mai mulţi, italieni, s-au retras din pricina orarului ''neadecvat''.
Încă din ianuarie, Bannini a scris ziarului Resto del Carlino, plângându-se că nu reuşeşte să găsească muncitori italieni pentru acest tip de muncă: în câteva zile s-au prezentat cu sutele, personal sau trimiţând propriul curriculum online. Dar, evident, n-a fost de ajuns: ''Am angajat 8 persoane, două au renunţat după câteva săptămâni:  Mi-au spus clar că nu aveau chef să muncească în ture şi în zilele festive''.
Şi totuşi, salariul era bun: de la 1450 la 1550 euro net. Dar în afara turelor, alt aspect a blocat venirea muncitorilor: distanţa. ''La noi există mentalitatea că la muncă trebuie să mergi cu bicicleta, cea mai lungă distanţă pe care o parcurgea un muncitor era de 11 km'', spune patronul, explicând că printre cei care au renunţat era unul căruia nu-i plăcea să călătorească.
''Am rămas foarte dezolaţi, poate că era vorba de persoane care care n-aveau nevoie de bani. Muncitorii noştri sunt o treime extracomunitari, ne înţelegem bine: aceştia în mod sigur au nevoie de bani!'', a declarati  Bannini notează huffingtonpost.
Pagina 1 din 1

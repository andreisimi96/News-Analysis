EVALUARE NAȚIONALĂ 2018. Încep înscrierile pentru Evaluarea Națională 2018. Înainte de terminarea cursurilor, elevii de clasa a VIII-a trebuie să se înscrie în perioada 4-8 iunie pentru a susține Evaluarea Națională care începe în mai puțin de două săptămâni.
EVALUARE NAȚIONALĂ 2018. Evaluarea începe cu proba scrisă la limba și literatura română care este programată să aibă loc 11 iunie 2018, scrie Antena3 .
Pe 13 iunie se va susţine proba scrisă la matematică, iar pe 14 iunie elevii din partea minorităţilor naţionale vor participa la proba scrisă la limba şi literatura maternă.  Rezultatele se vor afişa pe 19 iunie, iar contestaţiile vor putea fi depuse în aceeaşi zi în intervalul 14.00-19.00.
Lista de modele de subiecte pentru Evaluarea Naţională 2018 au fost construite în funcţie de următoarele trei cerinţe: formulare clară, precisă şi în strictă concordanţă cu programele pentru Evaluarea Naţională, nivel mediu de dificultate şi posibilitatea de a fi rezolvate în 120 de minute.
Modelele orientative de subiecte/biletele de examen/pachetele de fişiere pentru examenul naţional de Bacalaureat au fost concepute în concordanţă cu programele în vigoare ale examenului, astfel încât tratarea lor să valorifice capacitatea candidaţilor de analiză, de sinteză, de generalizare şi de abstractizare. De asemenea, acestea vizează cuprinderea echilibrată a materiei studiate, solicitându-se demonstrarea competenţelor prevăzute în programele de examen, respectiv încadrarea în timpul prevăzut de metodologie pentru rezolvarea sarcinilor de lucru. Comparativ cu anul trecut nu au fost operate modificări în structura subiectelor.
Pagina 1 din 1

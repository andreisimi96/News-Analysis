29 de copilași de la Grădinița Brândușa au ajuns la spital cu toxiinfecție alimentară
Direcția de Sănătate Publică București a anunțat rezultatele anchetei desfășurate la Grădinița Brândușa din str. Brândușelor din Capitală, de unde 29 de copii au ajuns la spital cu toxiinfecție alimentară. Mâncarea era contaminată, iar mai mulți angajați erau infectați cu bacterii periculoase
Direcția de Sănătate Publică București a anunțat că în urma anchetei epidemiologice desfășurată la Grădinița Bândușa din str. Brândușelor din Capitală s-a descoperit că:
- două probe din alimentele recoltate, tartină cu unt și ou, precum și mămăligă cu brânză și smântână, au prezentat enterobacerii și E. Coli peste limitele admise;
- proba de salubritate recoltată de pe mâinile ajutorului de bucătar a prezentat enterobacterii peste limitele admise;
- 3 probe de exudat nazo-faringian au prezentat cultura pură de stafilococ coagulazo-pozitiv.
„DSPMB a dispus a dispus și verificarea unității de medicina muncii care a eliberat fișele de aptitudine ale personalului angajat la grădinița Brândușa. În urma verificărilor efectuate, inspectorii DSPMB au instituit următoarele măsuri:
- sancționarea contravențională a personalului grădiniței responsabil cu respectarea normelor de igienă individuală (două amenzi în valoare totală de 1.800 de lei);
- excluderea din activitate a persoanelor care au prezentat cultura pură de stafilococ coagulazo-pozitiv în exudatul nazo-faringian;
- efectuarea operațiunii de dezinfecție și dezinsecție în unitatea de învățământ preșcolar.”
Reamintim că pe 1 iunie, medicul grădiniței a alarmat Direția de Sănătate Publică București după ce, cu o zi în urmă, 19 copilași care prezentau semne de toxiinfecție alimentară ajunseseră la spitalele de copii din Capitală. În aceași zi, alți 10 copii au fost duși de părinți la spitale. În total, 29 de copilați care frecventau Grădinița Brândușa au ajuns la camera de gardă, dintre ei 4 necesitând spitalizare. Cu toții au consumat la grădiniță aceleași alimente: dimineață lapte cu cacao și tartină cu ou și unt la prânz mămăligă cu brânză și smântână, mâncare d epui și roșii, iar la desert kinder bueno.  La 2-4 ore de la masă, au apărut primele semne de toxiinfecție, iar micuții au ajuns, pe rând, la spital.
Pagina 1 din 1

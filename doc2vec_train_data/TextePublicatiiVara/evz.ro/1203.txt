Scandal imens la Antena 3, izbucnit între moderatorul emisiunii „Sinteza Zilei”, Mihai Gâdea și Cristian Băcanu, membru al Partidului național Liberal. În urma schimbului dur de replici, Băcanu a părăsit emisiunea la scurt timp după ce a ajuns în studio.
Totul a început după ce Mihai Gâdea l-a întrebat pe Cristian Băcanu dacă președintele Klaus Iohannis trebuie să respecte decizia Curții Constituționale sau nu.
Prezentantorul emisiunii l-a acuzat pe politicianul PNL că este „tare în gură” și că evită răspunsul la întrebare.
„Știți, domnule Gâdea, eu nu sunt în măsură să-i spun președintelui ce să facă” a spus liberalul, în timp ce Mihai Gâdea a insistat să obțină un răspuns la întrebarea adresată.
„Deci nu trebuie respectată?” a întrebat Mihai Gâdea.
„Nu-mi puneți cuvinte în gură” a spus liberalul.
„Știu că sunteți tare în gură...”, a replicat Gâdea
„Nu sunt tare în gură domnule Gâdea!”, a exclamat Cristian Băcanu
„Dar cum sunteți? Moale în gură?” a fost replica lui Mihai Gâdea.
Imediat după acest episod, Mihai Gâdea a refuzat să-l mai lase pe Băcanu să mai vorbească. „Mulțumesc, ajunge...”, a spus prezentatorul emisiunii.
La scurt timp de la schimbul de replici, Băcanu s-a ridicat de pe scaun și a părăsit emisiunea.
Pagina 1 din 1

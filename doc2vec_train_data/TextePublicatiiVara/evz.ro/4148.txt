Președintele Camerei de Comerț și Industrie a României (CCIR), Mihai Daraban, participă în perioada 20-21 iunie la Întâlnirea Șefilor Permanenți ai Comitetelor Naționale ICC. Reuniunea se desfășoară la Sediul Camerei Internaționale de Comerţ de la Paris și propune spre dezbatere Prioritățile Strategice ICC pentru anul 2018, precum și Politicile ICC și Afacerile Globale.
Președintele CCIR, Mihai Daraban, s-a întâlnit miercuri cu Laetitia de Montalivet, Directorul Curții de Arbitraj Internațional (zona Europa), cu Alexis Mourre, Președintele Curții de Arbitraj Internațional, dar şi cu John W.H. Denton, Secretar General ICC.  Din partea CCIR a participat Lazăr Comănescu, Consilierul Președintelui CCIR pe Relații Externe. În cadrul întrevederii au fost discutate mijloacele de acțiune în sprijinirea mediului de business pe care Comitetul Național ICC România le întreprinde.
Cetățenii României, COBAII și CLOVNII Serviciilor de Informații
Printre prioritățile Comitetului Internațional ICC se numără modul în care comerțul internațional, investițiile și globalizarea pot contribui la creșterea economiă, susținerea viabilității prin intermediul afacerilor, susținerea economiilor deschise pentru a îmbunătăți standardele de viață pentru toți, promovarea statului de drept și a bunei guvernări, precum și încurajarea inovării și a economiei digitale pentru creșterea economică și crearea locurilor de muncă.
În acest context, Mihai Daraban a declarat: „CCIR acționează pentru susținerea economiilor deschise ale căror rezultate să se regăsească în standardele de viață. În acest sens, consider că promovarea comerțului și a investițiilor sunt principalele motoare ale dezvoltării economice și sociale, iar Camera de Comerț și Industrie a României creează multiple posibilități de promovare antreprenorilor prin organizarea de forumuri, dezbateri și conferințe menite să faciliteze întâlniri B2B. Totodată, consider că promovarea unor reguli comerciale multilaterale moderne și de investiții ar putea crea oportunități pentru toate țările.”
O altă temă importantă a acestei întâlniri are în vedere digitalizarea în sectorul finanțelor comerciale, ca vector de stimulare a creșterii economice și, totodată, de dezvoltare durabilă. Potrivit unui studiu Global ICC, digitalizarea va face comerțul mai incluziv și va oferi noi oportunități de creștere a afacerilor pe plan internațional.
Istoria Camerei Internaționale de Comerţ
Camera Internațională de Comerţ a fost fondată în anul 1919, imediat după terminarea Primului Război Mondial, când niciun sistem mondial de reguli nu guverna comerțul, investițiile, finanțele sau relațiile de afaceri. În cadrul întrevederii de anul acesta, pe agenda de lucru este în dezbatere și planul de celebrare a 100 de ani de la înființare a Camerei Internaționale de Comerţ.
Comitetul Național ICC România reunește, în prezent, 126 membri, companii din rândul marilor contribuabili din toate sectoarele economice precum industrie, servicii, comerț, construcții, agricultură, energie și IT&C.
În primul semestru al anului 2018, numărul membrilor a crescut cu aproximativ 8% față de anul 2017 și cu 58%, față de anul 2016. În perioada 04-05 octombrie 2018 va avea loc summitul B20. În acest sens, ICC a elaborat un document de politici privind politica de investiții multilaterală și îmbunătățirea sistemului comercial.
Birou Comunicare Publică

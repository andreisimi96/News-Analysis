De 1 iunie, Litera mică pregătește suprize și evenimente pentru cei mai mici dintre cititori
Sunteți așteptați la Bookfest, Romexpo, în Pavilionul B2, la standul Editurii Litera mică pentru a petrece Ziua Copilului printre cele mai frumoase cărți.
Întreaga zi toate cărțile pentru copii vor beneficia de reducere de 30%. Copiii împreună cu părinții sau bunicii vor putea alege din peste 500 de titluri din colecții precum Disney, Lego, Looney Tunes, National Geographic, Marvel, Povești, poezii, basme, Biblioteca pentru toți copiii și multe altele.
În intervalul 11 – 18 vor putea participa la ateliere de colorat din cărțile Disney, într-un spațiu dedicat, iar de la ora 17 vom descoperi împreună o nouă serie de 100 de povestiri din bestsellerul “Povești de seară pentru fete rebele”, volumul 2, de Elena Favilli și Francesca Cavallo. La lansare vor fi alături de noi actrița Monica Davidescu, Daria Maria Câmpeanu (Blogger Daria, Prietena cu cărțile), Justina Bandol – moderator și traducător al cărții.
Tot la standul Litera mică se va desfășura și o tombolă cu premii garantate pentru copii.
Așadar, nu ratați cele mai frumoase cărți pentru copii de la Litera mică:
POVEȘTI DE SEARĂ PENTRU FETE REBELE, VOL 2
Continuarea senzaționalului bestseller New York Times care le inspiră pe fetele din întreaga lume să-și urmeze visurile, să țintească mai sus, să lupte cu hotărâre, Povești de seară pentru fete rebele 2 cuprinde o nouă serie de o sută de povestiri care aduc un omagiu unor femei extraordinare. De la Nefertiti la Beyoncé, de la Rosalind Franklin la J.K. Rowling, regine sau activiste, balerine sau avocate, femei pirat sau astronaut, specialiste în computere sau inventatoare – o alăturare încântătoare, promisiunea unei lumi cu posibilități infinite.
„O carte uimitoare, care le arată fetelor că pot fi orice-și doresc.“ Melinda Gates „Lectură obligatorie pentru fete și chiar și pentru băieți; copiii care citesc aceste povești seara, la culcare, vor avea, cu siguranță, vise mărețe.“ The Guardian „Momentul poveștii de seară a devenit și mai interesant.“ Huffington Post „Cartea anti-prințese care le învață pe fete să fie nesupuse.“ BBC News Francesca Cavallo și Elena Favilli se află în topul New York Times al celor mai bine vânduți autori. Prima lor carte a fost tradusă în peste 40 de limbi. Autoarele și-au petrecut copilăria în Italia și dețin împreună compania de media Timbuktu.­­­­­
COLECȚIA MICUL ZEN: Nu mi-e somn; Rina Ursulina e furioasă; Mă relaxez cu Anda, Micuța Panda; Iepurilă are prea multe în cap.
Micul Zen, o colecție de cărți despre starea de bine a celor mici. În această colecție veți găsi o serie de povești frumoase și liniștitoare, care vă vor oferi un moment de relaxare alături de copilul dumneavoastră și vă vor ajuta să îl învățați să își controleze emoțiile. Autoarea Louison Nielman este psiholog clinician, pasionată de diverse forme de meditație terapeutică, precum poveștile și sofrologia ludică.
COLECȚIA DESCOPERĂ ȘTIINȚA
Corpul uman. Ghid vizual complet de anatomie pentru elevi. Te-ai întrebat vreodată cum funcționează corpul uman? Ce se întamplă cu alimentele pe care le mănânci și cu aerul pe care îl respiri? Descoperă fascinanta lume a organismului uman prin intermediul acestui set educativ. Setul conține o enciclopedie, o carte cu autocolante, planșe de perete, schelet de lemn, șablon și autocolante cu părți ale corpului.
Dinozauri. Ghid educațional complet. Pătrunde în lumea fascinantă a dinozaurilor prin intermediul acestui set educativ pe înțelesul copiilor! Descoperă carnivorii feroce, fă cunoștință cu erbivorii gigantici și cu făpturile înaripate din epoca preistorică. Setul conținue o enciclopedie, o carte cu autocolante, planșe de perete, schelet de lemn și kit de excavare a unei fosile.
COLECȚIA BEBE ÎNVAȚĂ continuă cu titluri noi pentru cei mai micuți citititori! Cărțile cu ferestruici, cu pagini cartonate și bogat ilustrate sunt special concepute pentru a-i captiva și a-i încânta pe cei mici în timp ce învață primele noțiuni.

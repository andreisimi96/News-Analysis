Șarmantul prezentator TV, care este și cântăreț, scriitor, blogger și actor, a povestit, pentru EVZ Monden, că cele mai frumoase amintiri din copilărie le are din vacanțele petrecute prin țară. Sunt momente pe care le retrăiește acum alături de familia sa, doar că din ipostaza adultului. Deși, la modul general, era un copil cuminte și conștiincios, n-a fost chiar proverbiala ușă de biserică.
Pe când avea în jur de cinci ani, l-a șocat pe tatăl său spunându-i senin că „îl iubesc mai mult pe Ceaușescu decât pe el! Tata a fost foarte fericit să audă, vă imaginați! (râde, n.r.)”. Cum a ajuns în televiziune Acum, ca și atunci, ia decizii pe moment și nu le regretă. „Și televiziunea sau deciziile ulterioare intrării mele în această breaslă au fost luate dintr-un impuls”, povestește prezentatorul concursului de cultură generală „Câștigă România”, difuzată pe TVR2, care a ajuns deja la al treilea sezon.
Dincolo de televiziune, însă, Ianțu are și alte preocupări. Susţine, când poate, cursuri de dezvoltare personală pentru părinţi şi copiii lor, publică online, pe blogul său personal, filmuleţe cu acei copii care au reuşit să- şi depăşească problemele şi care i-au devenit prieteni. De altfel, a și scris o carte intitulată „Copiii spun... emoțiile sunt bune” despre toată această experiență a sa.
De ce a ales acest subiect îți dai seama citindu-i editorialele. Vă dăm doar un exemplu, un paragraf extras din ultimul postat pe pagina sa: „Sunt copii cărora li se refuză pasiuni. Pur și simplu, în mod gratuit sau din prea multă protecție. Și cred că ăsta este unul dintre păcatele cele mai mari pe care noi, ca părinți, le putem face”.
Virgil Ianțu a fost corigent la cor!
Nu pentru că nu ar fi avut aplecare spre muzică, cum bine s-a văzut peste ani, ci pentru că uita să-și ia caietul de muzică la el.
EVZ Monden: Ai prezentat, de-a lungul timpului, emisiuni de cultură generală, dar și unele amuzante, cu copii. Prima întrebare ar fi: dacă erai în locul concurenților de la concursurile de cultură generală ai fi știut răspunsurile corecte la intrebări?
-Virgil Ianțu: Da, ca orice om care are o educație oferită acasă și care a terminat o școală fără să treacă degeaba prin ea. Însă, performanțele concurenților la concursurile pe care le-am prezentat și le prezint sunt uimitoare și greu de atins, iar pentru asta merită tot respectul!
- Ai spus în repetate rânduri că ai fost un elev cuminte și conștiincios. Ai rămas vreodată corijent? Dacă da, la ce?
Învăța cântecele rapid, n-avea nevoie de caiet
-Am avut media 3... la cor! Și cum e destinul, am ajuns să fiu membru al unuia dintre cele mai bune coruri din lume! Corigența s-a datorat faptului că, în repetate rânduri, nu aveam caietul la mine. Eu învățam cântecele rapid și fără caiet.
- Ce ai face, ca tată, dacă fiică ta Jasmina nu ar vrea să învețe sau nu ar asculta de sfaturile tale?

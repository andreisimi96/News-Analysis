Dușurile reci te ajută să te relaxezi
Pentru a combate neajunsurile sezonului cald, profesoara de yoga Dana Ţupa consideră că 5 sfaturi adaptate vremurilor moderne ne pot ajuta să menținem tonusul și energia ridicate, aspect care se va răsfrânge pozitiv și asupra relațiilor pe care le avem cu persoanele din jurul nostru.
Vara poate să fie o sursă de bucurie dar, de cealaltă parte, poate fi și o sursă de stres din cauza căldurii excesive. Iată care sunt cele 5 sfaturi utile petru cei care vor să rămână cool
1. Fă dușuri reci!
„Dușul rece este o practică de vară care te ajută să rămai calm și prietenos cu tine și cu ceilalți. Fă-ți o favoare si dă toate dispozitivele electronice pe silent. Folosește un ulei blând alcătuit din nucă de cocos și uleiuri esențiale de trandafir și lemn de santal sau de geraniu. Ridică picioarele în sus pe perete timp de 10-25 minute, iar mai apoi fă un duș rece. Efectele vor fi uimitoare, iar corpul tău va fi pregătit pentru a începe cu bine o zi toridă de vară”, explică Dana Țupa, expert yoga teacher.
2. Bucură-te de existența ta!
„Mulți consideră că scopul principal în viața este să oferim celor din jur din bunăstarea noastră, lucru adevărat, dar totuși inexact. Ca să putem oferi din bucuria și din efervesecența noastră, trebuie să avem acele resurse interioare pe care să le oferim și le putem avea doar cultivându-le zi de zi. Prin yoga, într-adevăr, adăugăm zilnic câte o cărămidă la bunăstarea noastră interioară. După cursurile de yoga, odată ce ne-am încărcat ființa cu energii pozitive, vindecătoare, le putem împărți cu cei din jur”, declară profesoara de yoga Dana Țupa.
3. Relaxează-te mai mult!
„Dacă ești din categoria persoanelor competitive, caracterizate de determinare și ambiție, cu siguranță că provocarea căldurii rămâne în topul listei de vară. Din punct de vedere energetic, persoanelor care aparțin acestei categorii, li se recomandă să-și creeze mai mult spațiu în programul cotidian, să se bucure mai mult de momente de relaxare și să se concentreze pe armonia persoanei lor, ca punct de plecare într-o relație socială sau personală echilibrată”, arată yoghinul.
4. Înconjoară-te de frumusețile Pământului!
„Pe timpul verii, atunci când ne-am putea simți speriați, anxioși, depresivi, moleșiți, am putea sa schimbăm decorul casei sau al biroului unde petrecem multt timp de lucru. Adăugați puțină culoare și miros spațiului unde vă petreceți timpul. Alegeți florile care vă plac cel mai mult și bucurați-vă de prezența lor. Nu ezitați să vizitați frumoasele galerii de artă, o grădină botanică sau chiar să faceți plimbări zilnice în parc. Viața nu înseamnă doar muncă, muncă și iarași muncă. Viața înseamnă să ne bucurăm, să fim înconjurați de frumusețile Pământului, să ieșim din acvariu și să vedem oceanul. Puteți, de asemenea, să vă programați o vacanță scurtă exact în locul acela exotic al wallpaper-ului care v-a luminat ziua de fiecare dată când deschideați laptopul și începeați o nouă zi de lucru. Acele speranțe sădite zi de zi, le putem transpune în realitate pe timpul verii”, afirmă profesoara de yoga Dana Țupa.

A doua zi a Cupei Mondiale a fost deschisă de jocul dintre Egipt și Uruguay, contând pentru Grupa A. Triumful le-a aparținut sud-americanilor, scor1-0, care și-au trecut în cont un start fericit în Rusia, după un gol reușit dintr-o fază fixă.
Egipt a debutat la turneul final din Rusia fără marea vedetă a echipei, Mohamed Salah. Jucătorul lui Liverpool s-a accidentat în finala Ligii Campionilor, dar astăzi a fost rezervă pentru selecționata sa. De partea cealaltă, naționala din Uruguay s-a prezentat cu toate starurile, având o ofenisvă de aur, cu Luis Suarez și Edinson Cavani. Cele mai multe ocazii s-au înregistrat de partea selecționatei latine în jocul de la Ekaterinburg.
Cavani a zguduit bara egiptenilor în minutul 88, iar după 2 minute a venit și salvarea Uruguayului. Fundașul Jose Maria Gimenez a reușit să marcheze singurul gol al jocului, cu capul, din corner.
În acest moment, Grupa A arată astfel: 1. Rusia 3p., 2. Uruguay 3p., 3. Egipt 0p., Arabia Saudită 0p.
Egipt: Elshenawy - Fathy, Gabr, Hegazy, Shafi - Elneny, Hamed - Warda, Said, Trezeguet - Mohsen Uruguay: Muslera - Varela, Gimenez, Godin, Caceres - Nandez, Bentacur, Vecino, Arrascaeta - Suarez, Cavani
Pagina 1 din 1

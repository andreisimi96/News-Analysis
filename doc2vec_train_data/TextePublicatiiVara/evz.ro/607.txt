Florin Gardoș, fost jucător al Stelei, a povestit că a asistat la un episod obișnuit în viața „roș-albaștrilor”, când Gigi Becali a dictat schuimbările prin telefon.
Florin Gardoș, fost fundaș central la Steaua, a dezvăluit că l-a surprins pe Gigi Becali dictând schimbările în timpul unui meci. Gardoș era accidentat, se afla la tribuna oficială și a rămas uimit de indicațiile pe care le dicta finanțatorul. Fotbalistul n-a dezvăluit numele tehnicianului care primea comenzi de la Becali.
„Eu am avut câteva episoade... La început nu ştiam, nu conştientizam. Ulterior au fost nişte episoade care m-au deranjat, în momentul în care am aflat că patronul intervine şi... M-am simţit ca la PlayStation, că vine patronul şi pune jucătorii cum vrea el... A fost doar un episod, nu vreau să spun cine era antrenor, iar eu nu am fost în lot şi am stat în tribună, cu patronul şi am avut ocazia să văd cum se petrec lucrurile acolo. Am fost dezamăgit. Cred că Dică se aştepta într-un fel să aibă problema asta şi sunt convins că nu i-a fost uşor deloc în acest sezon. Dar e un pas important pentru orice antrenor să fie la. E acolo, în CV. Nu credeam că e chiar aşa. Aşa mi-a părut atunci, poate a fost impactul altfel despre mine. Am fost dezamăgit. Am văzut totul altfel, am încercat să nu mai pun suflet când sunt pe bancă, când nu joc, pentru că până la urmă... Treaba antrenorului în primul rând, la Steaua, e să-l convingă pe patron că un jucător merită să joace”, a spus Gardoș la Telekom Sport.
Pagina 1 din 1

Nasty ar putea fi iar anchetat de poliție după ce a recunoscut public niște zvonuri care circulă de câțiva ani. Se pare că fostul tenismen a avut o dispută fizică, cu pumni în toată regula, cu fostul soț al lui Brigitte, un interlop din Timișoara.
Clanul Torj este unul dintre cele mai temute grupări infracționale din țară, iar Ilie a ajuns în vizorul lor după ce s-a cuplat cu Brigitte, care pe atunci se afla în divorț de Ovidiu Torj – liderul clanului din Banat.
Ovidiu Torj şi Brigitte Sfăt, care au un copil împreună, s-au războit ani buni prin secții de poliție și instanțe. Disputele dintre cei doi nu s-au dus numai în sala de judecată, ci s-a ajuns şi la agresiuni fizice, motiv pentru care fiecare a depus plângere la poliţie.
Între cei doi foști soţi, care au făcut puşcărie împreună pentru sechestrare de persoane, a intervenit şi fostul tenismen, celebrul Ilie Năstase, care s-a interesat la şeful Poliţiei Timiş pentru a se asigura că plângerea prietenei sale este bine tratată. La acel moment existau voci care spuneau că între cei doi a existat o altercaţie. Atât Năstase cât şi Torj au negat acest lucru.
Dar, la nervi, Ilie Năstase a spus adevărul. Supărat de vorbele soției sale care se afla într-o emisiune TV, Nasty a intervenit telefonic și a spus lucruri umitoare.
“Eu am luptat foarte mult, ar trebui să lupte ea pentru mine. Eu m-am bătut cu fostul ei soț la Timișoara, m-am bătut cu toată lumea. Fostul ei soț mi-a făcut multe probleme la Timișoara, eu am ajutat-o să ajungă aici. Eu nu pot să trăiesc fără ea, dar ea poate. Nu știu, nu mi-a spus că vrea un copil cu mine, poate cu cel cu care a vrut să înceapă relația. Ea m-a înșelat pe mine cu cineva din Timișoara, eu nu am ce să discut”, a declarat fostul tenismen.
Pagina 1 din 1

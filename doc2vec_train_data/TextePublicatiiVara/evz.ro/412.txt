Radioterapia este o procedură medicală care se folosește frecvent în tratarea cancerului. Gabriel Rîcu, medic specialist în radioterapie, afirmă că în multe cazuri, radioterapia ar putea înlocui intervențiile chirurgicale.
Doctorul Gabriel Rîcu, medic specializat în radioterapie, vorbește pentru Evenimentul Zilei despre radioterapie, o procedură care vine în ajutorul bolnavilor de cancer.
“Tratamentele locale sunt cele mai bune, radioterapia este foarte uzitată. Sunt foarte mult localizări în care radioterapia poate trata, sunt intervențiile de sfera ORL, de exemplu, în care intervenția chirurgicală ar fi mutilantă. Pentru o tumoră de laringe în stadiul T2 cu sau fără ganglioni, pacientul fie că face laringectomie totală, fie că face radioterapie, supraviețuirea la 5-10 ani este egală. Însă, după intervenția chirurgicală nu mai poți articula cuvintele. Pe cînd, după radioterapie, îți păstrezi calitatea vieții”, ne-a spus doctorul Gabriel Rîcu, medic specialist radioterapie.
Cât de important este stilul de viață adoptat atunci când vine vorba incidența bolilor incurabile în rândul tinerilor și adulților?
“E greu de spus, dar se poate lua in discuție stilul de viață, mâncărurile de gen fast food, poate și genetică. Sunt cîteva tipuri de cancer care pot fi transmise genetic (colon, sân). Este greu de spus de ce se întâmplă așa, dar poate sa fie de vină și mediul incojurator, poluarea sau stresul. Tpate acesta duc la scăderea imunității organismului. Celulele devin mai active, se multiplică și pot apărea diverse tipuri de tumori”, precizează specialistul.
Cât contează educația pacienților?
”Foarte mult! Pacienții mai tineri își obțin informația mai ușor pe net sau din media. Pacienții care provin din rural cu o anumita vârstă au alt tip de acces. Își lasă, de regulă, copiii să se ocupe de sănătatea lor”, explică medicul.
Dr. Gabriel Rîcu, medic specialist radioterapie este membru al Societății Europene de Radioterapie și Oncologie (ESTRO), membru al Societății Americane de Radioterapie și Oncologie (ASTRO), membru al Societății Române de Radioterapie și Oncologie.
Pagina 1 din 1

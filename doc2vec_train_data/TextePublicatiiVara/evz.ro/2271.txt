Deputatul PSD Liviu Pleșoianu a transmis, sâmbătă după-amiază, un mesaj tuturor participanților la mitingul PSD, dar a precizat că are un mesaj important de trasmis și televiziunilor din afara țării.
Pleșoianu a declarat, la Antena 3, că manifestanții din Piața Victoriei vor striga „de o să crape timpanele noii securități”.
Miting PSD. Recomandările Jandarmeriei şi anunţul Gabrielei Firea. REACŢIILE DIN ŢARĂ. EXERCIȚII de PARTID și INTERVIURI înainte de marea adunare
„Mă bucur că a sosit această zi, ziua în care o să vorbim, dar nu doar o să vorbim, o să strigăm de o să crape timpanele noii securități. Ăsta e cel mai important lucru. Voi sintetiza ce spun de ani de zile, voi avea un mesaj pentru televiziune internaționale, un mesaj care să meargă direct la tință și prin care voi spune tot ce este de spus despre ce s-a întâmplat în România. Voi vorbi și în engleză. Cel mai important este că se strâng sute de mii de români și că ei vor avea ceva de spus. Va intra în istorie această zi, România strigă că nu mai tolerăm ca noua securitate să ne țină țara ostatică”, a declarat deputatul.
Miting PSD. Mișcarea #rezist a ieșit la atac
La mitingul PSD din Capitală sunt așteptate „câteva sute de mii” de persoane din toată țară. Din acest motiv, există nevoia de a lua măsuri de precauție pentru ca totul să se desfășoare fără probleme sau violențe. Jandarmeria Română a emis un comunicat prin care declară că forțele de ordine sunt pregătite pentru evenimentele din Piața Victoriei. Primarul General al Capitalei, Gabriela Firea, a făcut un anunț de ultimă oră despre miting.
Primarul Capitalei, Gabriel Firea, a declarat că la miting vor fi prezenți în jur de 400.000 de susținători ai cauzei anti-abuz pe care PSD o propune pentru acest eveniment, conform Antena 3.
Edilul Capitalei va fi prezent la miting, în seara de sâmbătă.
Pagina 1 din 1

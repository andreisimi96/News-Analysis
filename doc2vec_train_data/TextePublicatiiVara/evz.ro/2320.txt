Simona Halep, „regina” Parisului  FOTO: Facebook/WTA
Simona Halep,  lidera WTA, a devenit, sâmbătă, campioana turneului Roland Garros, după ce a învins-o în finală pe americanca Sloane Stephens, scor 3-6, 6-4, 6-1.
Simona Halep și-a îndeplinit visul de-a deveni campioană în cadrul unui turneu de Mare Șlem. Sâmbătă, sportiva din Constanța a câștigat finala Roland Garros, după ce a învins-o pe Sloane Stephens (locul 10 WTA), scor 3-6, 6-4, 6-1. Lidera WTA n-a avut viață ușoară în ultimul act și a înfruntat opoziția unei adversare dârze. Stephens a câștigat primul set, cu 6-3, iar în cel de-al doilea a avut 2-0 la gameuri. Simona a revenit ca de atâtea alte ori și s-a impus în actul al 2-lea cu 6-4. În decisiv, tenismena „tricoloră” a zdrobit-o pe americancă și s-a impus cu 6-1. În meciurile directe, Halep o conduce pe Stephens cu scorul de 6-2. Înainte de-a primi trofeul, campioana a urcat în tribune și s-a îmbrățișat cu antrenorul Darren Cahill, Tania și Stere Halep.
Simona a mai jucat două finale la Roland Garros. În 2014 a fost învinsă de rusoaica. Maria Sharapova, scor 4-6, 7-6(5), 4-6, iar în 2016, ea a pierdut trofeul în favoarea letonei Jelena Ostapenko, scor 6-4, 4-6, 3-6. În acest an, Simona a ajuns în finala de la Australian Open și a cedat în partida cu daneza Caroline Wozniacki, scor 6-7(2), 6-3, 4-6. În urmă cu 10 ani, Simona câștiga la junioare, titlul Roland Garros. În urmă cu 40 de ani, Virginia Ruzici se impunea la turneul parizian, scor 6-2, 6-2, în finala cu iugoslava Mima Jausoveci.
Simona Halep - Sloane Stephens, 3-6, 6-4, 6-1
Halep a câștigat cu 6-1. Simona este campioană la Roland Garros!!!
Stephens a redus din diferență. Servește Halep.
Simona își fructifică serviciul. A ajuns la 5-0.
FABULOS GAME CÂȘTIGAT de Simona. 4-0, cu break.
Halep se distanțează la 3-0!!!
Break pentru Halep 2-0.
Simona își câștigă serviciul 1-0.
Halep câștigă setul al 2-lea. Totul se decide in decisiv!!!!!
5-4 pentru Simona.
Stephens a redus din diferență. 4-3.
Break pentru Halep. 4-2.
Halep câștigă al 3-lea game consecutiv 3-2.
Simona a revenit și a egalat la 2.
Lidera WTA reduce din diferență. 1-2.
Stephens se distanțează. 0-2.
Simona își pierde serviciul la debutul setului al 2-lea.
Set pentru Sloane Stephens.
Își face serviciul Simona. 3-5.
Americanca se distanțează la 2-5, Simona servește ca să rămână în set.
Halep a redus din diferență. 2-4.
Sloane se distanțează la 1-4.
Stephens reușește un break. 1-3.
Americanca își câștigă din nou serviciul. 1-2.
Simona a egalat. 1-1.
Stephens a servit și a câștigat. 0-1.
Pagina 1 din 1

În opinia lui Chris Terhes,  în România, cei care se pretind intelectuali nu sunt nici intelectuali şi nu sunt nici de dreapta. De ce nu pot fi de dreapta?  Pentru că „nu au cum să justifice faptul că susţin abuzurile statului împotriva cetăţenilor.
Chris Terhes atacă fără menajamente pe intelectualii de astăzi care se prezintă în faţa societăţii ca susţinători de dreapta dar, prin poziţiile lor publice nu fac decât să arate opusul.
„Vreti sa stiti de ce Romania nu are o dreapta? Pentru ca pretinsii intelectuali de dreapta sunt de fapt niste marxisti extremisti care doresc sa schimbe ordinea constitutionala si rezultatul votului democratic folosindu-se de procuratura si servicii.
Acesti impostori ai dreptei dispretuiesc oamenii, dispretuiesc Constitutia, dispretuiesc valorile fundamentale care au creat prosperitate in vest (desi se pretind ca imbratiseaza aceste valori), sunt plini de complexe si frustrari personale si de grup, iar pentru ca lumea nu-i voteaza, fac sluj in fata organelor de represiune sperand ca statul le va da puterea, dat fiind ca oamenii refuza sa le-o dea prin vot",a scris preşedintele Coaliţiei românilor din SUA pe contul personal de Facebook.
Lipseşte o doctrină, relaţia stat-cetăţean
"Toate curentele politice se bazeaza pe o doctrina, deoarece ai nevoie de un set de valori, cum ar fi relatia stat-cetatean, stat cu alt stat, separatia puterilor etc., in functie de care si pe baza carora sa iti faci politicile publice.
Aceste doctrine sunt dezvoltate de "intelectuali", care prin pozitia pe care o au, expertiza intr-un domeniu, vasta cunoastere, vin cu idei.
Vine apoi partidul care imbratiseaza doctrina/idea respectiva si face politici publice pe baza ei, politici publice care apoi sunt promovate de catre candidati in fata oamenilor carora li se cere votul.
Pe baza votului oamenilor partidul ajunge la putere si implementeaza politicile publice bazate pe doctrina emanata de acei intelectuali. Daca esueaza, data viitoare nu vor mai fi votati.
Acesta e procesul si ciclul democratic in toate democratiile consolidate.
De exemplu, intelectualii de stanga vin si spun ca e bine ca statul sa ridice taxele, pentru ca luand bani de la unii si dand la altii statul creaza "egalitate" prin redistribuirea bogatiei.
De partea cealalta, intelectuali de dreapta vin si spun ca e mai bine ca statul sa ia mai putine taxe de la oameni, pentru ca omul avand mai multi bani in buzunar stie el ce sa faca cu proprii bani cel mai bine.
Primii isi pun increderea in stat si birocrati, ceilalti in individ.
In America, de exemplu, stii ca daca ies democratii la alegeri, ce sunt de stanga, cresc taxele, daca ies republicanii taxele scad.
Ei, in Romania de la Ratiu si Coposu dreapta nu a mai avut oameni care sa genereze doctrina de dreapta.
Singurul lucru din punct de vedere doctrinar care a caracterizat asa-zisa dreapta romaneasca de dupa 2000 a fost acela de a fi anti-PSD.
Pozitionarea acesta a mers o vreme, insa doar prin a fi anti nu generezi nimic.
Pe partea politicilor publice, dupa ce Basescu si Alianta DA au castigat alegerile in 2004, iar Tariceanu a ajuns premier, majoritatea de atunci care era anti-PSD a implementat politici de dreapta cu efect direct benefic asupra tarii. Amintesc aici cota unica de impozitare, de exemplu.
In perioada respectiva existau cateva institute ori fundatii de dreapta care cautau sa genereze doctrina si politici publice, insa au sucombat cu precadere pentru ca odata ajunsa la putere, conducerea majoritatii de dreapta de atunci si-a mutat focalizarea de la doctrina si cautarea gasirii de noi solutii spre liderul mesianic Basescu.
Pentru ca din segmentul doctrinar nu se mai emanau idei, nici politici publice de dreapta nu au mai fost, asa ca in timp cei care-si spuneau de dreapta au implementat politici publice total opuse celor de dreapta.
Boc, de exemplu, a implementat politici publice de stanga extrema, cum a fost "taxa forfetara" care a dus la inchiderea a sute de mii de firme, ceea ce nici macar guvernele PSD nu au facut.
Lipsa de solutii de dreapta e generata de lipsa de doctrina, iar lipsa de doctrina e generata de lipsa de intelectuali cu adevarat de dreapta, care sa inteleaga nevoile curente, succesele si greselile din trecut si sa vina cu solutii/idei noi.
E ca in constructii: daca nu ai arhitecti care sa gandeasca noi si moderne forme de constructii si sa le deseneze, ramane ca fierarul betonist sa faca patru pereti, sa ii varuiasca si sa vina cu acea constructie sa o prezinte ca oferta de cea mai buna casa.
Pentru o vreme oferta va avea succes, insa dupa un timp nu va mai prinde pentru ca pretentiile cumparatorului evolueaza.

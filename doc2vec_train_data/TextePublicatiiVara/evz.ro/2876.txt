Florin Călinescu îl atacă pe liderul PSD, Liviu Dragnea, după mitingul de sâmbătă seara, spunând că: „una e să mergi singur pe stradă şi să te roage lumea să îi vorbeşti, alta este să plătesti figuraţia ”.
Vă redăm postarea integrală a cunoscutului actor Florin Călinescu:
"Livulica, cu cât o sa faci adunările astea ale tale mai dese şi mai mari, cu atât şi scăderile vor fi mai mari. Una este să mergi singur pe stradă şi să te roage lumea să îi vorbeşti, alta este să plătesti figuraţia ca să te crezi vreun voievod. Oricum, la regii de madam Chiriţe faraonice, nu ai cum să îl întreci pă prietenu’ Mazărica... Mi-am făcut un pic de timp să vizionez crâmpeie din ridicolul vodevil de sâmbătă. Puştiule, în afară că ar trebui să îţi predau temeinice lecţii de oratorie, ameninţările alea cu NATO, UE, puterea judecătorească, etc,...mi se par uşor incadrabile la subminarea Constituţiei, ordinii de drept, a României, în general... Despre ceilalţi parapantişti esuaţi pă scenă se pot pronunţa salvamontiştii smurdului. Ai şi dreptate. Nu prea avem preşedinte iar opozitie, deloc. Rugăminte pentru felcerii tăi personali: treceţi-l, domne, de pe pilulele de sinteză, ale grandorii, pă ceva naturist... Hai, ceao!", a comentat celebrul actor pe contul personal de socializare.
Pagina 1 din 1

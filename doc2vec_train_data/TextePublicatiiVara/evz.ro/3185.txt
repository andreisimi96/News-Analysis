Vezi galeria foto:
Mai multe vedete de talie mondială din lumea filmului și-au lăsat hainele și inhibițiile la o parte pentru a participa la o campanie care, la început, poate părea un pic bizară. Bărbați și femei din cinematografie încearcă să ne convingă, prin imaginile picante, să ne pese mai mult despre una dintre marile bogății ale Terrei: peștii.
În timp ce ecosistemele acvatice se află într-un pericol din ce în ce mai mare, din cauza încălzirii globale, a pescuitului ultra-agresiv și a poluării cu plastic, organizațiile care se concentrează pe salvarea habitatului caută noi metode de a-i convinge pe oameni să sesizeze problema. Poate, cu ajutorul acestor vedete, lucrurile vor lua o turnură pozitivă.
În fața unui scenariu negru, un raport întocmit de consilierii științifici ai Uniunii Europene trage un semnal de alarmă cu privire la problema pescuitului agresiv, care se remarcă cel mai mult în marea Mediteraneană și în marea Neagră, scrie DW.
Campania Fishlove își propune să atragă atenția asupra problemei folosindu-se de vedete goale, acoperite doar parțial de unele dintre cele mai afectate specii de animale marine. prin această campanie, realizatorii vor să sublinieze efectele nefaste ignorate ale Politica comună în domeniul pescuitului (PCP).
„PCP este un set de reguli pentru gestionarea flotelor europene de pescuit și pentru conservarea stocurilor de pește. Menită să gestioneze resurse comune, aceasta le oferă tuturor flotelor europene de pescuit acces egal la apele UE și la zonele de pescuit și le permite pescarilor să concureze în mod echitabil.
Chiar dacă stocurile pot fi în general reînnoite, ele sunt limitate. În prezent, unele sunt pescuite excesiv. Ca urmare, statele membre ale UE au luat măsuri pentru a garanta că activitățile de pescuit din Europa sunt durabile, fără să pericliteze stocurile de pește și productivitatea sectorului pe termen lung”, se arată pe site-ul Comisie Europene.
Pagina 1 din 1

Un nou canal de filme și seriale a fost introdus printr-un jucător mare de pe piața media din România. Upc România urmează să introducă postul TV Epic Drama în grila de programe.
Canalul de televiziune Epic Drama este disponibil de astăzi, 12 iunie, în grila furnizorului de cablu și internet. Noul post este disponibil și clienților care utilizează pachetele digitale Play Familia sau Play Maxim. Epic Drama este disponibil în aplicația Horizon Go a celor de la UPC, notează paginademedia.ro.
Potrivit reprezentanților companiei, Epic Drama va difuza filme și seriale de genuri diferite, printre care război, mister, politică, adaptări literare, acţiune, aventură sau istorie.
Câteva dintre producțiile care vor intra pe post, în această vară, se numără:
Tannbach, serialul care spune povestea oraşului cu acelaşi nume, prins între comunism şi democraţie, în perioada care a urmat celui de-al Doilea Război Mondial şi până la construirea zidului Berlinului.
Dinastia Tudorilor prezintă domnia unuia dintre cei mai cunoscuţi monarhi din istorie, Henric al VIII-lea, dar şi viaţa sa tumultoasă.
Noua Colecţie va intra pe post din luna iulie. Acesta spune o poveste despre succes şi preţul acestuia, într-o perioadă foarte importantă pentru istoria Franţei. Un imperiu al modei ia naştere în Paris, în anul 1947, chiar atunci când oraşul îşi revine după încercările războiului.
X Company urmăreşte poveştile a cinci tineri recruţi ce vor deveni agenţi în lumea periculoasă a spionajului şi operaţiunilor secrete din cel de-al Doilea Război Mondial.
Sursa citată menționează, de asemenea, că pe post vor apărea și producții noi, realizatate după anul 2014 care au în prim plan actori precum Jonathan Rhys Meyers (din serialul Vikings), Henry Cavill (actorul care îl interpretează pe Superman în ultimele producții DC), Natalie Dormer (din Game of Thrones) sau Aidan Turner (din seria The Hobbit).
Pagina 1 din 1

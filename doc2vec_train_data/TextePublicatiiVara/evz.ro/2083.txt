Pippa în vârstă de 34 de ani a făcut acest anunţ în rubrica sa din revista Waitrose Middleton, dezvăluind cititorilor că ea şi soţul ei, James Matthews, vor deveni părinţi pentru prima oarăPippa în vârstă de 34 de ani a făcut acest anunţ în rubrica sa din revista Waitrose Middleton, dezvăluind cititorilor că ea şi soţul ei, James Matthews, vor deveni părinţi pentru prima oară
Pippa Middleton, sora mai mică a ducesei de Cambridge Kate Middleton, a anunţat oficial joi că este însărcinată cu primul său copil
Pippa în vârstă de 34 de ani a făcut acest anunţ în rubrica sa din revista Waitrose Middleton, dezvăluind cititorilor că ea şi soţul ei, James Matthews, vor deveni părinţi pentru prima oară.
Mezina familiei Middleton a dezvăluit detalii despre sarcina sa, care a trecut de primul trimestru, mărturisind că nu a suferit până acum de greţuri matinale. “Am fost o norocoasă să trec de 12 săptămâni fără greţuri dimineaţa. Am avut o sarcină normală până acum”, a relatat Pippa.
Sora ducesei de Cambridge, care este o mare amatoare de sport, a vorbit şi despre cum încearcă să-şi schimbe antrenamentul pentru a fi cât mai potrivit în cele nouă luni de sarcină.
“Am observat cum proporţiile corpului meu se schimbă, dar prin exerciţii şi sport voi reuşi să duc o sarcină sănătoasă şi să mă bucur de o recuperare rapidă după naştere (...) şi mai ales să pot încăpea în blugii mei preferaţi”, a mărturisit Pippa.
Vestea că Pippa Middleton şi soţul ei, James Matthews, vor deveni părinţi a apărut prima dată în aprilie. Atunci s-a aflat că cei doi au împărtăşit această bucurie cu familia şi prietenii, după ce Pippa a făcut o vizită la doctor.
Pippa Middleton, 34 de ani, s-a căsătorit în mai 2017, la biserica St Mark’s din Englefield, cu James Matthews, în vârstă de 42 de ani, un manager de fond de investiţii cu o avere estimată la câteva miliarde de euro.
Pagina 1 din 1

Liderul nord-coreean, Kim Jong-un, urmează să se întâlnească, în viitorul apropiat, cu președintele Siriei, Bashar al-Assad, conform agenție de presă de stat din țara din Orientul Îndepărtat.
Raportul prezentat de agenția KCNA nu a specificat data la care Kim și Assad se vor întâlni. Ce este cunoscut, însă, este că aceste state sunt aliați îndelungați, Coreea de Nord fiind acuzată în repetate rânduri de SUA că a ajutat Siria cu programul de înarmare.
„Voi vizita Republica Populară Democrată Coreeană și mă voi întâlni cu Excelența Sa, Kim Jong-un”, a confirmat Assad, conform The Guardian. Kim nu a primit niciun șef de stat de la preluarea puterii, în anul 2011, după moartea tatălui său, Kim Jong-il. În ultimele luni, totuși, liderul nord-coreean s-a întâlnit cu președintele chinez, Xi Jinping, și cu șeful de stat din Coreea de Sud, Moon Jae-in. Mai mult, acest val al diplomației ar trebui să ajungă la apogeu în câteva zile, pe 12 iuni, când Kim are o întâlnire cu președintele american, Donald Trump.
„Lumea primește cu brațele deschise evenimentele remarcabile din Peninsula Coreea,careu au fost posibile datorită calibrului politic extraordinar și conducerii înțelepte a Excelenței Sale Kim Jong-un. Sunt sigur că va ajunge la victoria finală și va realiza reunificarea Coreei fără probleme”, a adăugat Bashar al-Assad.
Președintele sirian a subliniat că se angajează să „susțină complet toate măsurile și politicile” conducerii lui Kim, pentru a întări relațiile politice dintre cele două state.
Șirea vine după ce Trump a anunţat vineri că se va întâlni cu Kim Jong-un. „Ne vom întâlni pe 12 iunie, în Singapore”, a fost mesajul pe care transmis de la Casa Albă, după o perioadă în care tensiunile au crescut foarte mult și întâlnirea fusese, la un moment dat, chiar anulată de liderul american.
Liderul nord-coreean Kim Jong-un s-a întâlnit, joi dimineața, cu ministrul de Externe rus, Serghei Lavrov, al Phenian. Discuția dintre cei doi a stârnit un val de ipoteze în presa internațională privind o întâlnire între Kim și președintele rus, Vladimir Putin.
Kremlinul a venit cu primele precizări despre mult-discutata întâlnire Kim - Putin, accentuând că nu se poate vorbi de nimic concludent până în acest moment, conform agenției TASS .
„Este prea devreme să speculăm despre asta”, a afirmat purtătorul de cuvânt de la Kremlin, Dmitri Peskov, când a fost întrebat de jurnaliști despre posibilul summit.
Pagina 1 din 1

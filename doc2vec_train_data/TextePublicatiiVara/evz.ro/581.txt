Comentarii | 42 Vizualizari
Ministrul justiției, Tudorel Toader a intervenit, miercuri seara, la Antena 3, în legătură cu decizia pe care CCR a formulat-o în legătură cu revocarea din funcție a șefei DNA, Laura Codruța Kovesi.
În acest sens, Tudorel Toader a precizat, în emisiunea lui Mihai Gâdea, Sinteza Zilei , că cine nu este de acord cu decizia Curții o face din două motive posibile:
„Cine susține altceva decât stipulează decizia Curtii o fac ori din necunoastere ori din alte interese”, a spus Tudorel Toader.
„Am așteptat-o cu interes, cu preocupare, firesc - și vă rog să mă înțelegeți. Dar, pe fond, ce am scris acolo, ce am susținut la Curte este în deplin acord cu convingerea mea profesională din domeniu dreptului constituțional și, zic eu și astăzi, este în deplin acord cu exigențele consituționale.
În același timp, profesional vorbind, am primit-o ca pe o revenire sau un început de revenire spre normalitate", a declarat Tudorel Toader.
Pe de altă parte, purtătorul de cuvânt al PNL, Ionel Dancă, a declarat, miercuri, că decizia CCR  reprezintă „un atentat la ordinea de drept constituţională”
„Decizia CCR de astăzi privitoare la conflictul constituţional sesizat de ministrul Justiţiei în privinţa propunerii de revocare a procurorului şef al DNA este pentru PNL un atentat la ordinea de drept constituţională, o lovitură dată ordinii de drept constituţionale din România pentru că reprezintă un atac la atribuţiile preşedintelui României, la cea mai înaltă funcţie în stat, cu cea mai mare şi mai puternică legitimitate populară.(...) PNL va informa reprezentanţii Comisiei de la Veneţia în cadrul vizitei pe care aceştia urmează să o facă în România, cu privire la situaţia creată şi atrage atenţia că asistăm la o încălcare gravă a ordinii de drept constitutionale care a fost configurată de litera si spiritul Constituţiei României”, a susţinut Ionel Dancă.
Pagina 1 din 1

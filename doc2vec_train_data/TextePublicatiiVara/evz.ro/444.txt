După apariţia  „interviului” publicat de Gazeta Sporturilor, Elena Udrea a ţinut să facă câteva precizări în numele corectei informări faţă de cititori. Fostul ministru neagă faptul că a fost un interviu convenit. A fost doar o întâlnire la o cafea dacă tot bătuse atâta drum jurnalistul.
"Nu am dat niciun interviu, am convenit că e doar o discuţie la o cafea, dacă jurnalistul, fie el si de la Gazeta, tot bătuse atâta drum... ca doi romani aflati în partea cealaltă a lumii. Probabil că a fost aşa plictisitor ce am spus eu încât singurul titlu care să merite deplasarea a fost acesta. Nu e vorba de o ofertă concretă, în niciun caz nu s-a discutat vreo sumă până acum şi nici nu am spus aşa ceva.
Sunt câteva tatonari, vom vedea. Referitor la ce voi face mai departe, am tot spus lucrul acesta, evident că dacă dosarul Gala Bute va fi rejudecat în lumina noilor probe apărute, indubitabile şi sunt şanse să fiu judecată corect, sunt gata să stau în faţa justiţiei aşa cum am stat în ultimii trei ani.
Dar nu pot fi de acord să fiu executată doar pentru că aşa vor Coldea, Kovesi şi cei care fac “culoarele din justiţie”. Şi după ce abuzurile din Romania despre care deja se vorbeşte în toată lumea vor înceta şi ne vom întoarce la o normalitate care să ne ajute ca popor să ne dezvoltam nu să regresăm, ca acum, mă gândesc să revin în politica, mai ales văzând cine a rămas să conducă ţara astăzi. Dar vom vedea. Prioritatea mea este viata mea personala, copilul pe care îl astept şi pe care îmi doresc să îl nasc şi să îl cresc în ţara mea", a precizat Elena Udrea.
Pagina 1 din 1

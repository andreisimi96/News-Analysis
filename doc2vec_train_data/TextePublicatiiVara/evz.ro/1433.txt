Un șarpe imens a fost văzut zilele acestea de către polițiștii de frontieră de la PTF Ungheni. Reptila se afla în preajma Podului Eiffel.
Un șarpe imens a fost văzut zilele acestea de către polițiștii de frontieră de la PTF Ungheni. Reptila se afla în preajma Podului Eiffel.
Contactată de reporterii Deschide.MD, ofiţerul de presă al Poliției de Frontieră, Raisa Noviţchi, a declarat că polițiștii s-au asigurat ca în preajmă să nu fie alte persoane și l-au coborât de pe copac, scrie deschide.md
Potrivit estimărilor reptila avea între 1,5m și 2m.
Întrebată dacă șarpele nu prezintă pericol pentru oamenii din regiune și dacă nu cumva se impunea izolarea lui, sursa citată ne-a spus că acolo este zonă de frontieră, astfel încât este accesul persoanelor este interzis.
Am încercat să-i sunăm pe responsabilii de la Institutul de Zoologie pentru a afla care este specia acestui șarpe și cât de periculos este el, însă la toate numerele de telefon a răspuns robotul.
Reieșind din informațiile publice cu privire la speciile de șerpi care pot fi întâlniți în R.Moldova, putem desprinde două opțiuni: fie este vorba despre Șarpele lui Esculap, fie de Șarpele cu abdomen galben (cunoscut și cu denumirea de „șarpele rău”).
Șarpele rău sau șarpele cu abdomenul galben (Dolichophis caspius, cu o denumire mai veche Coluber jugularis caspius) este un șarpe neveninos din familia colubridelor (Colubridae), de până la 2 m lungime, care trăiește în locurile uscate și călduroase din silvostepa din sud-estul Europei (inclusiv în România și Republica Moldova). Este cel mai rapid șarpe din R.Moldova, alunecând cu viteza săgeții, încât de-abia poate fi văzut. Se cațără cu mare iuțeală pe arbuști, copaci și pe stânci. Este un șarpe agresiv și rău, mai ales masculii. Atacă omul la față sau la mână; mușcătura nu este veninoasă, dar este dureroasă, sângerează și se poate infecta. Atacă și oile sau vacile aflate la păscut mușcându-le de bot.
Pagina 1 din 1

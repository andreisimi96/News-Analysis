Momentul dramatic la care a asistat șoferul de ambulanță, trimis singur ca să-l ducă pe micuțul Theodor la spital, dă fiori reci și acum medicilor care i-au auzit povestea! Evz a aflat ce a povestit omul despre momentele tulburătoare!
Bărbatul a plâns zile întregi după ziua în care l-a dus pe băiat la Camera de Garda de la Matei Balș. „Va rog să mă lăsați să pornesc girofarul. E grav, e rău...”, a spus șoferul de ambulanță prin stație. Theodor se stingea, iar omul nu știa cum să-i ducă pe cei trei, părinți și copil, mai repede la o unitate medicală.
A făcut tot ce a putut, cu disperare chiar, pentru că băiețelul întins pe targă semnăna izbitor cu nepotul lui, „Arăta ca nepotul meu, semăna foarte mult. Și erau de aceeași vârstă... Nu vă puteți imagina ce am simțit”, a povestit bărbatul cu inima frântă de finalul tragic al copilului de trei ani și jumătate.
Deși a văzut multe tragedii în serviciul său, omul nu va uita niciodată acele momente și colegii l-au văzut deseori plângând în urma acelor amintiri.
Anchetă și la Serviciul de Ambulanțe
Din cauza lipsei de răspuns al medicului coordonator care era de serviciu în noaptea și dimineața în care s-a petrecut tragedia, o anchetă internă a fost pornită la SABIF. De asemenea, o anchetă s-a desfășurat și la Serviciul de Ambulanțe Hipocrat 2000, cele care au intervenit la primele două apeluri ale familiei Nedelcu, însă comisia a stabilit că medicii au respectat toate procedurile impuse și că au procedat corect din punct de vedere medical în tratarea copilului.
Pagina 1 din 1

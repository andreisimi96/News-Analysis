Mihaela Buzărnecu  FOTO: Agerpres
Aflată la doar a treia sa participare pe tabloul unui turneu de Mare Șlem, Mihaela Buzărnescu, ocupanta locului 31 în ierarhia mondială, a reușit, ieri, să ajungă în turul III de la Roland Garros, după ce a dispus de suedeza Rebecca Peterson (97 WTA), venită din calificări, scor 6-1, 6-2.
Așadar, „Miki” a reușit să ajungă în premieră în această rundă a unui turneu major, iar grație succesului de ieri a bifat și cel mai mare premiu al carierei, după un singur turneu: 130.000 de euro (suma pe care și-a asigurat-o datorită calificării în turul III al Open-ului Franței). Pentru a rămâne în cărțile calificării, românca în vârstă de 30 de ani se va duela la Paris cu ucraineanca Elina Svitolina (locul 4 mondial).
„Este o realizare incredibilă că am ajuns în turul trei la un Grand Slam, asta mi-am dorit și mă bucur că am reușit acest lucru la 30 de ani. Mă bucur că voi juca pe o arenă mare și că am ajuns să evoluez împotriva unei fete din Top 10. Asta este foarte bine pentru mine!”, a reacționat Buzărnescu. Altfel, Alexandra Dulgheru (160 WTA / venită din calificări) a cedat, ieri, în turul II, după 5-7, 2-6, cu Anett Kontaveit (Estonia/24WTA).
Pagina 1 din 1

Cântărețul Horia Brenciu are un loc special în inimile românilor, nu doar datorită carierei sale muzicale, dar și a aparițiilor sale în diferite emisiuni televizate. Nu e de mirare, astfel, că un videoclip distribuit de interpret a reușit să îi sperie rapid pe fanii săi.
Horia Brenciu a distribuit o filmare pe contul său de Facebook, în care făcea un live de la volanul mașinii, în trafic. Totul se întâmpla în urmă cu două zile, după ce trecuse o perioadă relativ scurtă de la teribilul accident din Ungaria în care nouă români și-au pierdut viața din cauza faptului că șoferul autovehiculului transmitea în direct pe Facebook de la volan.
În filmarea de 40 de secunde, Brenciu poate fi auzit cum spune „Neața! Trezirea! Stai să depășesc! Mamma mia!”. Filmarea a dispărut, între timp, de pe contul cântărețului, dar nu înainte ca aceasta să devină virală, dar într-un sens negativ.
Imaginile au provocat o reacție viscerală imediată din partea oamenilor. Redăm mai jos câteva comentarii.
„Încetați cu live-urile la volan! Nu aveți timp să faceți live în alte condiții? Ce fel de exemplu dați?
- Doamne! Nu-mi ies din minte imaginile și vorbele rostite de sofer: "VIN ACASĂ" . Într-adevăr, să încercăm să fim mai responsabili, acasă ne așteaptă familia.
- Nu e primul live pe care îl faci la volan... sunt fan, dar ar trebui să îți revizuiești acest comportament!
- 2 minute de live le poți face într-o parcare!!! Viața are prioritate!!!!!!!!
- Bravo! După accidentul cu 9 morți... tot nu vă potoliți... bun exemplu, domnule Brenciu.
- Stop live la volan! Viața are prioritate, dacă nu a ta, a celor care sunt și ei participanți la trafic!”
Pagina 1 din 1

Zeci de taximetriști protestează în fața Ministerului Transporturilor, împotriva modificărilor din Legea Taximetriei. Respensabilii ministerului au declarat, pentru EVZ, că protestatarii au greșit...destinația și că cel responsabil de modificările propuse prin Ordonanță de Urgență este, de fapt, Ministerul Dezvoltării.
Mare forfotă în fața Gării de Nord, din București, aflată peste drum de Ministerul Transporturilor. Zeci de taximetriști protestează împotriva proiectului de Ordonanță de Urgență privind modifcarea Legii Laximetriei. Ne-am interesat la minister despre această situație. Însă, surpriză! Raluca Rașca, consilierul de imagine al ministrului Lucian Șova ne-a răspuns: „Nu știu de ce protestează în fața Ministerului Transporturilor, atât timp cât inițiativa legală aparține Ministerului Dezvoltării”.
Într-adevăr, pe site-ul Ministerului Dezvoltării Regionale (MDRAP) se află în dezbatere proiectul de ordonanţă de modificare a Legii 38/2003.
Motivele invocate de inițiatori care au stat la baza acestor modificări sunt evaziunea fiscală şi imposibilitatea de a sancţiona taximetria ilegală. În forma actuală, proiectul a stârnit controverse și protestul transportatorilor autorizați.
În prezent, şoferii care folosesc aplicaţii sau servicii de tip Uber şi efectuează transport de persoane fără licenţă nu pot fi amendaţi, pentru că legea prevede ca abaterea să fie constatată în mod repetat, ceea ce lasă loc la interpretări.
Transportatorii autorizaţi susţin că prin aceste aplicaţii se face concurenţă neloială, întrucât ei plătesc numeroase taxe şi sunt supuşi la controale stricte – spune Vasile Ştefănescu, preşedintele Confederaţiei Operatorilor şi Transportatorilor Autorizaţi (COTAR).
„Am avut din 2016 fel și fel de proteste pentru această ordonanță de urgență în care nu cerem bani, nu cerem facilități fiscale. Cerem o simplă reglementare: să fie scoase niște sintagme în mod repetat, în mod special din legea 38/2003, în așa fel încât cel de la Poliția Rutieră și organele abilitate ale statului să își poată face datoria în trafic. În primul rând, taximetria este fiscalizată – avem case fiscale, avem metrologie anuală, ITP la 6 luni, avem șoferi angajați cu cărți de muncă, atestate de șoferi, avem asigurare RCA de2-3 ori mai scumpă pentru că este făcută pentru taxă”, a precizat Vasile Ştefănescu.
În urma modificării legii, transportatorii neautorizaţi vor putea fi  amendaţi de poliţiştii rutieri cu până la 5.000 de lei.
Pagina 1 din 1

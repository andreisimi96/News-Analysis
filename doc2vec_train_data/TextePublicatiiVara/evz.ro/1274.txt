Comentarii | 144 Vizualizari
Un polițist a fost bătut, chiar în mașina MAI de un tânăr beat, prins după ce a condus fără permis un autoturism și a provocat un accident rutier. Incidentul a avut loc în orașul Flămânzi, din județul Botoșani.
Incident șocant în orașul Flămânzi, din județul Botoșani. Un tânăr de 18 ani a i-a înjurat pe polițiști și a lovit un agent chiar în autospeciala Ministerului Afacerilor Interne (MAI), după ce a fost ridicat de un echipaj care l-a prins lângă o mașină avariată, la scurt timp după ce ar fi comis un accident rutier.
Oamenii legii s-au autosesizat după producerea evenimentului rutier și au observant, în dreptul unei locuinţe, un autoturism care prezenta avarii la partea din faţă. Lângă autovehicul au fost identificaţi patru tineri, cu vârste cuprinse între 16 şi 18 ani, toţi din oraşul Flămânzi, transmite btbd.ro.
În urma verificărilor effectuate, polițiștii au stabilit că autoturismul respectiv a fost condus de tânărul de 18 ani, care nu posedă permis de conducere pentru nicio categorie de vehicule.
Acesta a fost testat alcoolscopic, rezultând valoarea de 0,92 mg/l alcool pur în aerul expirat. Agenții i-au spus că trebuie să meargă la o unitate spitalicească pentru recoltarea probelor biologice de sânge în vederea stabilirii alcoolemiei.
Tânărul s-a conformat și s-a urcat în autospeciala de poliţie dar, la scurt timp, a început să lovească cu picioarele în bancheta autovehiculului. A început să îi injure pe agenți iar pe unul dintre ei l-a lovit, zdravăn, la picioare.
După o luptă corp la corp în interiorul mașinii, poliţiştii au l-au încătușat pe tânăr.
În final, turbulentul s-a ales cu un dosar penal sub aspectul comiterii infracţiunilor de ultraj, conducere fără permis şi conducere sub influenţa alcoolului, el fiind reţinut pentru 24 de ore în arestul IPJ Botoşani.
Pagina 1 din 1

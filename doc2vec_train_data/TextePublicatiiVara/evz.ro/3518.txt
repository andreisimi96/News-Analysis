Ida Eklund Lindwall
La conferința „Știrile false, sunt ele o amenințare la securitatea națională?”, care are loc astăzi la București, Ida Eklund Lindwall, de la The East StratCom Task Force, a vorbit despre campania asiduă de dezinformare pe care o face Kremlinul și căreia UE nu-i poate face față din cauză că nu are nici logistica și nici banii necesari.
„Informațiile răspândite, prin repetiție și un număr uriaș de povești, se referă la faptul că UE este agresivă, este în colaps din cauza emigrației și este decadentă. Kremlinul își cunoaște bine publicul, folosește această tactică în anumite țări, cele ortodoxe în special. În altele, unde publicul este antisemit, spune că Soros este în spatele tuturor relelor din lume”, a declarat Ida Eklund Lindwall. Ea a adăugat că Rusia face această propagandă prin intermediul fabricii de troli din Sankt  Petersburg și a publicației Sputnik care „ este prezent pretutindeni în lume, nu este un canal media obiectiv și independent ci pentru a convinge publicul de ceea ce vrea Rusia.”
Lindwal a accentuat situația tensionată dintre UE și Rusia și a apreciat că „America nu face altceva decât să pună gaz pe foc”.
Niklas Novarky,  cercetător la Centrul Wilfried Martens, a spus, deși nu este încă dovedit, că Rusia a fost implicată în alegerile din 2016 din SUA și s-a mestecat în manipularea informațiilor care au determinat Brexit-ul.
Până foarte recent, Uniunea Europeană nici nu avea nici măcar o definiție comună a fenomenului “Fake News”. Abia dupa prezentarea, în luna martie, a raportului Grupului la nivel înalt pentru combaterea știrilor false se poate lucra la nivel european după un numitor comun. În 2015 s-a înființat, la nivelul UE, The East StratCom Task Force, cu scopul de a contracara dezinformarea practicată de Rusia în țările uniunii.
Pagina 1 din 1

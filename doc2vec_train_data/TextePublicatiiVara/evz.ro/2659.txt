Helen Mirren și Donald Sutherland fac cuplu în The Leisure Seeker
Bucharest International Film Festival (BIFF 2018),  se deschide luni, 11 iunie, cu proiecția filmului „The Leisure Seeker”, care va rula la CINEMA PRO, începând cu ora 19.30 (acces gratuit, în limita locurilor disponibile).
„The Leisure Seeker” – o producție  italiană 2017, în regia lui Paolo Virzi, este povestea, plină de umor și de hohote de plâns, a unui cuplu vărstnic care pornește la drum, într-o excursie, poate ultima a vieții lor fragile. Interpretat de inegalabilii Helen Mirren și Donald Sutherland, filmul reprezintă un mix savuros de situații amuzante, dar și de revelații ale vieții comune și ale viitorului nu foarte promițător, care îl transformă într-o memorabilă comedie dramatică.
Povestea The Leisure Seeker este inspirată de romanul lui Michael Zadoorian și este co-scrisă de Stephen Amidon. Paolo Virzi (regizor, scenarist și producător) a debutat cu „LaBella Vita”, film care i-a adus un premiu David di Donatello şi un  NastriD'Argento pentru Cel mai bun film de debut. Filmul său, „Tutta laVita Davanti”, a câştigat două Nastri D'Argento (pentru Cel mai bun film şi pentru Cel mai bun actor în rol secundar - Sabrina Ferilli).
Timp de aproape o săptămână (11-16 iunie), Bucharest International Film Festival  - BIFF 2018 va prezenta publicului cinefil premiere ale unor importante filme distinse internațional, dar și dezbateri ale unor personalități publice pe teme conexe. Evenimentul beneficiază de sprijinul Primăriei Capitalei, prin ARCUB.
Tot aici vor debuta două noi secțiuni: cea de scurt metraje și „Focus on Israel”, a filmului israelian. Gala de deschidere a Bucharest International Film Festival se va desfășura luni, 11 iunie, ora 19.00, la Cinema Pro. În deschidere vor lua cuvântul Ruxandra Săraru, președinte onorific al Bucharest International Film Festival și Dana Dimitriu Chelba, fondator și director BIFF.
Pagina 1 din 1

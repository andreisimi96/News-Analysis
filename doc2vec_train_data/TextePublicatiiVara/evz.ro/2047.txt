Cel mai recent raport al Agenţia pentru protecţia mediului din SUA (EPA) arată America se va scufunda, pentru că în prezent inundațiile pe tot teritoriul Statelor Unite ale Americii datorate fluxului mare au loc de două ori mai des decât acum 30 de ani.
Oamenii de știință prevăd că această tendință va continua ]n America, din cauza creșterii nivelului mării. În raportul Administrației Naționale Oceanografice și Atmosferice din SUA s-a atras atenţia că anul trecut inundațiile provocate de mareele cu nivel ridicat au stabilit un record în mai mult de un sfert din cele 98 de locaţii pe care această agenție le supervizează pe tot teritoriul ţării.
În raport se menţionează că anul trecut la Sabine Pass, în Texas, s-au înregistrat inundații 23 de zile, în timp ce Altantic City, din New Jersey, Boston şi Massachusetts s-au înregistrat câte 22 de astfel de zile. După cum se precizează, în unele orașe din alte zone ale Statelor Unite s-au înregistrat mai puține inundații, dar în multe dintre ele s-au înregistrat niveluri record căderi de precipitaţii. „În pofida diferenţelor anuale și regionale, tendința este foarte clară: Din cauza creșterii nivelului mării, incidența medie națională de inundații este dublă faţă de cea de acum 30 de ani”, scrie în raport. Ben Horton, cercetător la Universitatea Rutgers, declară că acesta este un „avertisment” și adaugă că sunt necesare acțiuni pe întreaga coastă a Statelor Unite. Totodată, acesta a apreciat că prezentul raport este important, deoarece a fost făcut de agenția Administrației președintelui Donald Trump care neagă faptul că au loc modificări ale climei, precum și pentru că arată că „problemele de pe țărmurile noastre se înrăutățesc și o să fie mai grave”. Odată cu creșterea nivelului mării, orașele de coastă din tot teritoriul SUA se confruntă cu inundații care închid drumuri sau afectează tot mai mult activitățile zilnice normale. Raportul arată că aceste inundații au atins niveluri record de-a lungul coastei Atlanticului de Sud-Est și în estul Golfului Mexic şi că şi San Diego, în California, a avut ca niciodată anterior 13 zile de inundații de la aceste maree înalte. Prognozele meteo pentru anul curent şi cel următor avertizează că ar putea exista inundații mai frecvente și pe coasta de est și pe coasta de vest, transmite b92.rs.
Pagina 1 din 1

Michael Cohen, zis şi bulldog-ul, își pregătește familia și prietenii pentru arestarea sa, a mărturisit o sursă apropiată. El le-a spus oamenilor că ar putea fi întemnițat în orice zi.
În vârstă de 51 de ani, se află în prezent în anchetă federală acuzat de  fraudă bancară și finanțările campaniei electorale  pentru Donald Trump. Cohen lucrează pentru Trump începând cu anul 2011 în tot felul de roluri, câștigându-și porecla de "bulldog".
Un fost oficial al Casei Albe a împărtășit pentru Vanity Fair că Trump ar trebui să fie în mod sigur preocupat de faptul că Cohen se va putea întoarce împotriva lui: "Dacă cineva poate arunca în aer pe Trump, el este acela".
În prezent, judecătorul  Barbara Jones, analizează materialele obținute de agenți în căutarea și confiscarea obiectelor de la biroul de avocați al lui Cohen și acasă.  Rolul ei este de a analiza orice document care ar putea fi protejat de confidențialitatea avocat-client dintre Trump și  Cohen.
Primul raport al lui Jones, emis la 4 iunie, a arătat că doar o mică parte din documentele pe care le-a revăzut până acum sunt protejate de privilegii.
Cohen a susținut că o mare parte din documentele confiscate în legătură cu investigația FBI privind  fraudarea băncilor și încălcările legii privind finanțarea campaniilor sunt protejate ca "produs privilegiat de muncă".
A fost recunoscut faptul  că Cohen a negociat o plată de 130.000 de dolari pentru actriţa Stormy Daniels, care spune că a avut o relație sexuală cu Trump în 2006.
Avocatul lui Daniels, Michael Avenatti, a primit vestea despre posibila arestarea a lui Cohen  ca o confirmare a propriei sale predicții." Va fi acuzat de o serie de infracțiuni". În mai, Avenatti a spus că Cohen va fi reținut în 90 de zile, iar noile zvonuri s-ar putea să-i dea dreptate, notează dailymail.
Pagina 1 din 1

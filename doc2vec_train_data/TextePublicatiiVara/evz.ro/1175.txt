Bill Clinton  a devenit vizibil dezgustat atunci când a fost rugat să vorbească despre relațiile sexuale anterioare cu Lewinsky în contextul mișcării Me Too, în timpul unui interviu acordat aseară lui Craig Melvin de la NBC News.
Deși Lewinsky a afirmat că relaţia sa cu Clinton a fost consensuală, alte câteva femei l-au acuzat pe Clinton despre abaterile sexuale în timpul mandatului său în anii 1990, pe care le-a negat vehement.
Clinton a lăudat duminica mișcarea Me Too ca fiind "mult așteptată". Dar, când a fost întrebat dacă gândește altfel sau simte "mai multă responsabilitate" în urma mișcării, el a spus: NU.
Melvin l-a întrebat pe fostul președinte dacă a simțit că ar trebui să-i ceară scuze în privat Monicăi Lewinsky.  - Nu, a răspuns Clinton. "Nu am vorbit niciodată cu ea, dar am spus public mai mult decât o dată că îmi pare rău. Scuza a fost publică".
"M-am ocupat de asta acum 20 de ani, am procedat cum trebuie,  iar poporul american, două treimi dintre ei au rămas cu mine", a continuat el. "Și de atunci am încercat să fac o treabă bună cu viața și munca mea" a mai subliniat fostul preşedinte SUA.
Pagina 1 din 1

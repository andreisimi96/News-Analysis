Trump nu este dispus să facă nici un pas înapoi și încearcă să creeze o breșă în frontul comun făcut de ceilalți șase lideri.
O atmosferă glacială domnește în micul orășel canadian Charlevoix din provincia Quebec. Aici vor avea loc vineri și sâmbătă summit-ul G7, la care vor participa liderii Statelor Unite, Canadei, Germaniei, Franței, Marii Britanii, Italia și Japoniei. Aceștia au început să vină de joi pentru a pregăti niște discuții care se anunță extrem de complicate.
Situația se rezumă astfel: Donald Trump va avea de înfruntat mânia aliaților săi, scrie Le Figaro.
Președintele american a anunțat deja că va rămâne de neclintit în chestiunea taxelor vamale ale importurilor americane de oțel și aluminiu, provenind din Canada, Mexic și Uniunea Europeană, urmărind reducerea uriașului deficit comercial Statelor Unite, lăsat moștenire de dezastruoasele mandate ale lui Barack Obama
Măsurile dictate de Trump, care au intrat în vigoare săptămâna trecută, au stârnit un val de furie în țările vizate, Canada și Mexicul anunțând rapid măsuri represive. Miercuri, UE a anunțat și ea că va aplica taxe vamale în valoare de 2,8 miliarde de dolari, începând cu luna iulie.
Dar Donald Trump nu pare impresionat. La G7 el va continua să susțină linia sa dură în cadrul întâlnirilor bilaterale cu premierul canadian Justin Trudeau și cu președintele francez Emmanuel Macron, sperând să facă o breșă în unitatea inamicilor săi.
Însă Macron și Trudeau au anunțat printr-o declarație comună că vor apăra „multilateralismul puternic, responsabil, transparent”.
În afara taxelor vamale, divergențele privesc și dosarul iranian și sancțiunile pe care Statele Unite vor să le reintroducă, după decizia de ieșire din Acordul Nuclear. Într-o scrisoare comună, Franța, Germania și Marea Britanie și-au reafirmat voința de a rămâne parte în acest acord și au cerut Statelor Unite de a excepta întreprinderile europene de la sancțiuni.
Este posibil ca summit-ul G7 să se finalizeze cu o declarație comună a numai șase țări în legătură cu punctele cele mai delicate și o declarație a tuturor celor șapte în privința celorlalte. Există însă și o opțiune minimă: o simplă declarație a președinției canadiene a G7.
Potrivit unor surse de la Elysèe, citate de Le Figaro, Macron este hotărât ca orice comunicat să menționeze Acordul de la Paris privind climatul și că Acordul Nuclear iranian trebuie menținut. „Dacă rezistența americană merge prea departe, nu trebuie să ne sacrificăm principiile, interesele, pentru o unitate de fațadă”, a precizat sursa citată.
La summit-ul G7 se va prezenta după ce a obținut o victorie importantă prin simbolistica ei: joi dimineață, China a făcut un pas înapoi în războiul comercial, propunând să cumpere bunuri americane suplimentare în valoare de 70 de miliarde de dolari (soia, gaze naturale, țiței brut și cărbune), dacă Statele Unite renunță la taxele vamale pe importurile de oțel și aluminiu.
Deși nu este clar dacă Trump va fi mulțumit cu această concesie sau va plusa, cedarea Beijingului este o dovadă pentru aliați și rivali că strategia sa funcționează.
Pagina 1 din 1

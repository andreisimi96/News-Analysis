Judecătorii Înaltei Curți de Casație și Justiție au decis în cazul Belina să reducă prejudiciul de la 3,8 milioane lei la doar 500.000 lei.
Avocata Flavia Teodosiu, cea care reprezintă interesele lui Sevil Shhaideh, fost vicepremiei și ministru al Dezvoltării, a declarat pentru EVZ că:
„noi formulat o contestație împotriva sechestrului instituit asupra bunurilor doamnei Sevil, urmare a faptului că doamna procuror a hotărât că prejudiciul în acest dosar îl reprezintă Insula Belina și Brațul Pavel plus anumite chirii încasate în această perioadă. Evident noi am contestat și am spus că nu poți să pui sau să consideri un prejudiciu de 3,8 milioane de lei un bun care este al statului și care a rămas la stat. El a trecut, dacă vreți să spunem așa... dintr-un buzunar al statului în alt buzunar al statului. Anul acesta, conform hotărârii de guvern 943 urmează să se întoarcă de la Consiliul Județean al Agenția Națională Apele Române pentru că nu s-a realizat acea investiție pe care Consiliul Județean trebuia să o facă. Conform legii el se întoarce înapoi. Iată că, un judecător a hotărât să reducă toată valoarea stabilită de procuror de la 3,8 milioane la doar 500.000 lei care reprezintă chiriile. Urmează să vedem și noi motivarea”.
"Este o mare realizare. Iată că instanțele din România judecă și corect. Doamna judecător a amânat de patru ori pronunțare până a ajuns la această decizie", a mai spus avocatul.
Pagina 1 din 1

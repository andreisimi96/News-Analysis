O tragedie de proporții a lovit familia regală din Olanda. Sora mai mică a Reginei Maxima a murit, la vârsta de 33 de ani. Polițiștii spun că este vorba despre un caz de sinucidere.
nés Zorreguieta, sora mai mică a Reginei Maxima, a fost găsită fără suflare în apartamentul ei din Buenos Aires, Argentina.  Evenimentul care a îndurerat Casa Regală din olanda s-a petrecut miercuri seară, informează Daily Mail .
Un purtător de cuvânt al Ambasadei Olandei din capitala argentiniană a confirmat presei că forțele de ordine „presupun că este vorba despre un caz de sinucidere”. Trupul neînsuflețit al lui Inés Zorreguieta a fost scos din apartament joi dimineață, urmând să fie supus unei examinări post-mortem pentru a determina cu exactitate cauza morții.
Sora mai mică a Reginei Maxima lucra în Ministerul Dezvoltării Sociale din Argentina și era și nașa de botez a Prințesei Ariane, fiica monarhului. Familia Regală din olanda a anunțat că regina, în vârstă de 47 de ani, și-a anulat toate întâlnirile programate și urmează să ia avionul spre țara sa natală în următoarele ore.
Premierul olandez, Mark Rutte, a afirmat că vestea este „incredibil de tristă și sfâșietoare”. „Trecerea bruscă în neființă a surorii Reginei Maxima este un șoc puternic. Gândurile noastre bune și rugăciunile noastre se îndreaptă către Regină și familia ei”.
Pagina 1 din 1

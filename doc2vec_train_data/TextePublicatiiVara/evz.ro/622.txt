Un rezident de la Spitalul de Urgență Floreasca din Capitală a relatat o întâmplare șocantă. O știe și el, la rândul său, „de la cei mai mari”, dar e convins că totul este 100% real, deși unii spun că scena e desprinsă dintr-un fi lm rusesc.
Unele situații se transformă din tragedii, în comedii. În special în Camerele de Gardă ale spitalelor, unde medicii aud cele mai ciudate povești de la pacienții lor. Un rezident a povestit o legendă care îi amuză pe toți angajații spitalului, despre cazul unei bătrâne accidentate de niște schiori beți, pe scările unei vile.
„Niște tipi au făcut un chef într-o casă undeva pe Primăverii (o casă din aia veche, cu scară interioară rotundă). La ora 11 noaptea au rămas fără bere și au zis că pleacă să cumpere. Dar erau puțin turtiți și s-au hotărât să coboare cele patru etaje cu schiurile; s-au echipat și au coborât. La etajul 2 era o femeie de 84 ani care ducea gunoiul. Ăștia au dat peste ea și nașpa, accident, vine salvarea, o duc la Floreasca cu fractură de bazin.
Se trezesc aștia din beție, și merg la Floreasca să vadă despre ce este vorba. La spital doamna nu mai era. Patul gol, proaspăt aranjat. Ăștia, cică, au înghețat, că a murit. Se duc la medicul de gardă să vadă ce s-a întâmplat. De acolo află că bătrâna era transferată la Spitalul 9, psihiatrie, pentru consult, pentru că toată noaptea insistase că o lovise un schior pe casa scării”, a povestit tânărul rezident pe un cont de socializare.
Pagina 1 din 1

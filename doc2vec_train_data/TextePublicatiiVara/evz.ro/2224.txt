Comisia SIPA din Parlament a dat ieri publicităţii rezultatul celor 8 luni de investigare a posibilelor nereguli produse la desfi inţarea serviciului secret al Ministerului de Justiţiei, dar şi la inventarierea arhivei care se presupune că deţine date despre magistraţi. Comisia a fost înfi inţată în septembrie anul trecut, după ce, în luna mai 2017, jurnalistul Dan Andronic a dezvăluit că un raport al ministerului Justiţiei a arătat că mai multe documente secrete despre magistraţi au ajuns la Monica Macovei.
Raportul final al Comisiei parlamentare de anchetă a Camerei Deputaţilor şi Senatului, pentru a clarifica aspectele ce ţin de desfiinţarea Direcţiei Generale de Protecţie şi Anticoruptie, a fost votat ieri. Președintele Comisiei, senatorul PSD Viorel Salan, a concluzionat că ministrul Justiţiei de la acea vreme, Monica Macovei, a încălcat legea:
„Sunt concluziile destul de clare. Ministrul Justiţiei în exerciţiu de la acea vreme (n.r. - 2005 - 2006, Monica Macovei) a încălcat legea, iar activitatea de emitere a HG 127/2006 (n.r. - desfiinţarea DGPA) a fost pregătită din timp. Şi când spun aceasta sunt relevante activităţile care vizează pătrunderea în spaţiile DGPA în ianuarie 2005 a ministrului Justiţiei de la acea vreme, care erau spaţii operative, nicidecum nu era constituită arhiva. Arhiva se constituie abia în 2006, după emiterea HG. Chiar şi scoaterea anumitor documente operative care sunt restituite după două săptămâni la DGPA”.
Au fost audiate 46 de persoane
Comisia parlamentară a investigat dacă din arhiva SIPA au fost copiate ilegal documente confidențiale privind viața privată a magistraților. Ministerul Justiției a spus anul trecut că au fost vizitatori în arhiva SIPA care nu aveau certificate ORNISS și că peste 3.000 de pagini din dosarele SIPA au fost copiate la xerox.
EVZ a publicat în 2017 un raport secret care arată nereguli grave: după desființarea SIPA, informații confidențiale din arhiva acesteia ar fi ajuns la fostul ministru al Justiției, Monica Macovei, iar alte documente ar fi dispărut fără urmă, după mai multe vizite care au avut loc în incinta arhivei.
Comisia şi-a desfăşurat activitatea în 19 şedinţe, a fost solicitată audierea a 57 de persoane, dintre care s-au prezentat în faţa comisiei 46; 4 au transmis răspunsuri scrise şi 7 persoane nu s-au prezentat. Au fost transmise 71 de adrese către 21 de instituţii pentru a pune la dispozi- ţie date şi informaţii cu privire la obiectivele comisiei.
Lungul drum de la dezvăluirile unui jurnalist la concluzia unei comisii parlamentare
15 mai 2017 – jurnalistul Dan Andronic publică episodul XV din serialul „Noi suntem Statul” în care vorbeşte despre inventarierea arhivei SIPA din perioada în care ministru al Justiţiei era Monica Macovei. „Putem spune că există indicii temeinice că în timpul mandatului Monicăi Macovei de ministru al Justiției s-au petrecut manipulări (cel puțin) interesate ale documentelor din Arhiva SIPA”, scria Andronic în urmă cu un an. Jurnalistul a susţinut că mai multe documente au dispărut din arhiva SIPA. Tot el a dezvăluit că a existat şi o comisie care a anchetat modul cum au fost manipulate documente secrete în timpul mandatului Monicăi Macovei.
16 mai 2017 – Cristina Tarcea, preşedinta Înaltei Curţi de Casaţie şi Justiţie, Mariana Ghena, preşedinta Consiliului Superior al Magistraturii, şi Dana Gîrbovan, preşedinta Uniunii Naţionale a Judecătorilor din România au cerut desecretizarea arhivei SIPA.
17 mai 2017– Ministrul Justiţiei, Tudorel Toader, anunţă că va desecretiza arhiva SIPA.
17 mai 2017 - judecătorul Cristi Danileţ a făcut o sesizare la DIICOT în uma dezvăluirilor făcute de Dan Andronic. Danileţ a fost cel care a condus comisia înfiinţată de Monica Macovei pentru inventarierea arhivei SIPA. „Fiindcă în articol se fac afirmaţii cu privire la fapte ce intră în conţinutul infracţiunii prevăzute de art. 39 din Legea 182/2002 raportat la art. 303-304 Codul penal, vă sesizez pentru a efectua cercetările ce se impun”, a scris Danileţ în sesizare.
25 mai 2017 – Evenimetul Zilei a publicat raportul complet întocmit de comisia care a cercetat modul cum a fost inventariată arhiva SIPA în timpul mandatului Monicăi Macovei. Raportul a confirmat dezvăluirile făcute de Andronic. Ba mai mult, în documente scrie că acte din arhiva SIPA au fost predate Monicăi Macovei.

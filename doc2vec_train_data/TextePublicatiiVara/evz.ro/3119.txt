Lech Walesa și alți doi foști președinți polonezi, alături de mai mulți alți înalți oficiali, au cerut miercuri (13 iunie) instituțiilor UE să apere statul de drept în Polonia, despre care crede că este amenințat de politicile conservatorilor de la guvernare.
"La 3 iulie, va intra în vigoare o lege privind Curtea Supremă, care elimină definitiv principiul separării celor trei puteri și esența statului de drept democratic", spun semnatarii în apelul emis de marele cotidianul de opoziție polonez Gazeta Wyborcza, notează france24 .
„Partidul aflat la putere îşi încheie opera de demontare a sistemului de separare a celor trei puteri, încălcând direct principiile Constituţiei poloneze”, acuză ei, înainte de a cere „Comisiei Europene şi Consiliului European să rămână fidele valorilor fundamentale înscrise în articolul 2 al Tratatului asupra Uniunii Europene” (care menţionează statul de drept precum şi demnitatea umană, libertatea, democraţia, egalitatea şi respectul pentru drepturile omului). Conservatorii polonezi, la putere din toamna lui 2015, se află de mai multă vreme într-o dispută cu organismul executiv al UE, Comisia Europeană, cu privire la reformele lor controversate în sistemul judiciar.
Îngrijorat de temerile că puterea politică ar putea influenţa puterea judiciară, Bruxellesul a declanşat la sfârşitul lui decembrie în cazul Poloniei faza preliminară a unei proceduri inedite – articolul 7 al Tratatului asupra UE – care poate duce teoretic la o suspendare a drepturilor de vot ale ţărilor în cadrul Uniunii. Exprimându-şi „speranţa” că majoritatea conservatoare poloneză va angaja „un dialog sincer” cu instituţiile europene şi „îşi va schimba politica ce subminează valorile noastre comune europene”, autorii apelului subliniază că UE „este ultima instanţă care poate apăra statul de drept în Polonia”.
Apelul, al cărui prim semnatar este Lech Walesa, liderul legendarului sindicat Solidaritatea şi laureat al Premiului Nobel pentru Pace, este semnat de asemenea de foştii preşedinţi polonezi Alekdander Kwasniewski şi Bronislaw Komorowski, de patru foşti premieri, patru foşti miniştri de externe şi trei personalităţi emblematice ale opoziţiei anticomuniste, foşti prizonieri politici.
Pagina 1 din 1

În urmă cu 10 ani, îl “umilea” pe Gigi Becali și câștiga titlul în Liga 1 în detrimentul Stelei. Între timp, afaceristul a risipit o avere colosală. În plus, multimilionarul, care era perceput, la vremea respectivă, ca “omul de casă” al cuplului Elena Udrea – Dorin Cocoș, are acum și probleme de sănătate.
Odinioară unul din cei mai bogați oameni din România, Dumitru Bucșaru a ajuns să fie înglodat în datorii. Mai mult, unii dintre foștii fotbaliști de la Unirea Urziceni l-au acuzat că i-a înșelat cu mai multe apartamente și sunt deciși să-l acționeze în instanță. Viața merge, însă, înainte pentru afacerist. Chiar dacă nu mai este la fel de “dulce” ca în urmă cu 10 ani, când banii nu erau o problemă, notează cancan.ro.
Din nefericire, Dumitru Bucșaru se confruntă acum și cu probleme de sănătate. Nu se mai poate deplasa decât cu ajutorul cârjelor.
Omul de afaceri a venit cu mașina și a așteptat, cuminte, pe un scaun, ca automobilul să îi fie curățat. A avut alături o sticlă cu apă plată, din care a băut ocazional. Îmbrăcat cu tricou și blugi, ex-patronul Unirii Urziceni s-a așezat cu greutate la o masă.
Semn clar că resimte dureri cumplite. Nu s-a despărțit în niciun moment de cârje, care au ajuns “aliatul” lui de nădejde. Dumitru Bucșaru a afișat mina unui om îngândurat, măcinat și de boli, nu doar de problemele financiare, precizează sursa menționată. Dacă, în trecut, de mașinile afaceristului aveau grijă angajații săi, acum lucrurile s-au schimbat la 180 de grade. Părăsit de mulți dintre salariați, cel care în urmă cu un deceniu îl “umilea” pe Gigi Becali se prezintă, acum, personal la spălătorie, pentru a-și întreține automobilul.
La spălătorie, Dumitru Bucșaru a ajuns la volanul unui Hyundai. În trecut, nici măcar nu se uita la o astfel de mașină. Iar de condus nici nu putea fi vorba. În anii de glorie, omul de afaceri deținea mai multe limuzine, între care și un Bentley.
Acum, lucrurile s-au schimbat. Probleme financiare cu care se confruntă l-au făcut să se reorienteze. În prezent, Dumitru Bucșaru pare că duce o viață simplă, departe de luxul orbitor în care se lăfăia când avea puterea să-i țină piept lui Gigi Becali, în Liga 1.
Pagina 1 din 1

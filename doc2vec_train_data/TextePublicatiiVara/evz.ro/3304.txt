Liderul PSD, Liviu Dragnea, a fost pus în fața unei situații dificile, miercuri, după ce, în urmă cu o zi, o imagine distribuită pe paginile de pe o rețea de socializare a stârnit valuri de critici pentru modul în care portretiza un scandal de la începutul acestei săptămâni.
Dragnea l-a dat afară pe responsabilul PSD online, George Harabagiu, după un întreg scandal de dezinformare, petrecut marți. „L-am concediat”, a declarat liderul PSD, pentru Antena 3.
După ce, luni, primarul general al Capitalei, Gabriela Firea, a condus ceremonia de prezentare a reușitei nr. 1 WTA Simona Halep, având în vedere că românca tocmai câștigase titlul la turneul de Mare Șlem Roland Garros, edilul a fost primit cu un val de huiduieli din partea fanilor adunați pe Arena Națională. Mai multe pagini aparținând filialelor județene ale PSD au distribuit o imagine în care se sugera că fanii care au huiduit o atacau pe Halep și erau partea din mișcarea #rezist.
Mai exact, pe paginile de Facebook ale filialelor formațiunii din Giurgiu, Tulcea, Mehedinți, Constanța și Ilfov a fost postat, marți seară, un colaj foto în care se afirmă că ”Simona Halep, marea nostră campioană, huiduită de 20.000 de ‹fani› pe Arena Națională”, dar ”aplaudată de sute de mii de români, în Piața Victoriei, pe data de 9 iunie”, adică la mitingul PSD. Facem precizarea că acest colaj nu a fost scos de pe paginile respective la inițiativa social-democrației, ci doar fiindcă românii au sesizat Facebook-ul cu privire la aceste dezinformări. Multe alte organizații ale PSD – în frunte cu PSD București – au postat, tot pe Facebook, un clip video care proferează mesajul „Ruşinea ţării #Rezist”, în care se susține că Simona Halep a fost huiduită pe Arena Națională.
Pagina 1 din 1

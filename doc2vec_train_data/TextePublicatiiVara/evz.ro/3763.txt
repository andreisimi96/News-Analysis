Papa Francisc a denunțat sâmbăta avortul, considerând că este vorba de ”eugenie”-teorie care preconizeaza ameliorarea populațiilor umane prin măsuri genetice (alegerea părinților, sterilizarea, interzicerea procreării etc., folosită de rasiști și fasciști), cu "mănuși albe", similară programului de ”eugenie ” din perioada nazistă. Suveranul Pontif a îndemnat familiile să accepte copiii pe care li-i dă Dumnezeu.
Francisc a făcut această declarație într-un cadru neoficial, la o întâlnire a unei asociații italiene pentru protejarea familiei. Vaticanul nu trimis imediat o transcriere a observațiilor sale, dar agenția de știri ANSA și agenția SIR a conferinței episcopilor italieni l-au citat, susținând că Papa a denunțat testele prenatale care îi pot determina pe părinții să aleagă încetarea sarcinii dacă fătul are malformații sau suferă de o serie de alte afecțiuni. "În secolul trecut, întreaga lume a fost scandalizată de ceea ce au făcut naziștii pentru a purifica rasa. Astăzi, facem același lucru, dar cu mănuși albe", a fost citat Francis de agențiile de presă. Papa le-a cerut familiilor să accepte copii "așa cum ni-i dă Dumnezeu". Francis a repetat poziția strictă anti-avort a predecesorilor săi și a integrat-o în condamnarea mai largă a ceea ce el numește "cultura aruncării la gunoi" din ziua de astăzi. Acesta deplânge frecvent faptul că bolnavii, săracii, vârstnicii și nenăscuții sunt considerați nedemni de protecție și de respect, de către o societate care, în schimb, susține eficiența individuală. Francis și-a dedicat o mare parte din pontificatul său predicării despre familie, căsătorie și problemele cu care se confruntă familiile în ziua de astăzi. Sunt așteptări că se va referi la aceleași probleme în timpul vizitei sale în Irlanda, programată pentru luna august, unde va încheia marea adunare pentru familie, organizată de Biserica Catolică.
Pagina 1 din 1

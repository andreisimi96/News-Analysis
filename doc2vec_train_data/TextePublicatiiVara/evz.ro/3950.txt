Un bărbat, cunoscut în Constanța ca fiind un interlop de temut al orașului, a devenit viral după ce a bătut în modul cel mai crunt un bărbat. În urma acțiunilor sale, interlopul a fost reținut de polițiști și se află, cel puțin momentan, în arest.
Victima interlopului a fost snopită în bătaie chiar pe o stradă din Constanţa.
Incidentul s-a produs vineri, 15 iunie. Doi bărbaţi s-au luat la bătaie şi după ce unul dintre ei s-a prăbușit, celălalt, adică Negimedin Boran, a început să-l calce, efectiv, pe cap.
Interlop cu ștate vechi în Constanța, Boran Negimedin nu s-a oprit aici și a continuat să-i tragă pumni în față bărbatului care se afla jos și să-l bată inclusiv cu o bâtă, scrie replicaonline.ro . La fața locului au intervenit poliţiştii din cadrul Secției 2 Poliție, iar agresorul a fost reținut, apoi arestat pentru 30 de zile.
Boran Negimedin este o veche "cunoștință" a oamenilor legii. Înainte de anul 2004 a fost cercetat, în România, pentru ultraj și furt calificat, iar în Italia pentru furt. Apoi, în 2004, era condamnat la 8 ani de închisoare pentru că-și sechestrase și torturase concubina.
Pagina 1 din 1

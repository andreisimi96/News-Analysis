Noua generație se bucură de o mare atenție a părinților în vederea dezvoltării lor, atât fi zice cât și intelectuale. Astfel, micuții ajung să fi e angrenați în tot felul de activități menite să-i facă mai buni, mai deștepți și chiar „mai talentați”, deși prin defi niție talentul vine pe cale nativă.
De la cursuri de pictură, la sporturi de contact pentru toddleri (copii cu vârste între 2 ani și 4 ani) precum karate, judo și alte ramuri ale acestora, toate sunt în topul preferințelor părinților care chiar stau pe liste de așteptare ca odraslele să intre în aceste activități. Bineînțeles, activități foarte costisitoare pentru buzunarele unei familii cu venituri medii. Totodată, pe lângă eforturile financiare care ajung să fie presante, în special la insistența unor instructori care văd „mult talent” și chiar și „un viitor strălucit” în elevii săi, unele sporturi pentru copii pot genera grave probleme de sănătate.
În fruntea listei cu cele mai dăunătoare sporturi pentru cei mici stă baletul. Conf. Dr. Alexandru Ulici, șeful secției de ortopedie de la Spitalul Grigore Alexandrescu din Capitală, ne avertizează asupra pericolelor la care părinții îi expun pe copii atunci când îi trimit să urmeze sporturi în mod aleator și îi forțează să aibă performanță atunci când organismul lor pur și simplu nu este clădit pentru acea activitate.
„Baletul nu face piciorul frumos! Este un sport cu multe consecințe ortopedice, uneori grave! Acest sport nu trebuie practicat la scară mare, ci doar de cei care știu că vor face o meserie din asta. Repercusiunile sunt multe și dureroase, deoarece este un sport care accentuează postura viciată, care se bazează pe mișcări forțate”, spune profesorul despre sportul considerat ca fiind cel mai grațios.
„Este la fel de valabilă atenționarea și în cazul copiilor care practică gimnastica. Trebuie să ai un bagaj genetic foarte bun pentru a rezista în acest sport, mai pe românește: chemare și talent nativ. Altfel, problemele oaselor și ale articulațiilor nu vor întârzia să apară”, mai spune Dr. Ulici.
Ortopedul ne-a spus și care sunt sporturile indicate, din punct de vedere medical și al beneficiilor dezvoltă- rii armonioase a micuților. „Orice copil trebuie să facă un sport individual și un sport de grup. Sporturile individuale pe care le recomand sunt tenisul și înotul. Sporturile de grup: baschetul, voleiul, handbalul”, ne spune medicul.
Acestea sunt preferate deoarece ajută la coordonarea mișcărilor întregului corp, solicitând în mod apropiat toate încheieturile și toate grupele de mușchi. De asemenea, aceste sporturi practicate doar ca hobby nu au consecințe, mai mult sau mai puțin grave, asupra dezvoltării copilului din punct de vedere fizic.

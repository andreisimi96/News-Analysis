Pe parcursul sezonului patru de la Bravo, ai stil! All Stars s-a văzut cu ochiul liber că Iulia Albu ar avea ceva personal cu Silvia - şi invers - aruncându-şi săgeţi pe tot parcursul show-ului.
Marea câştigătoarea  de la "Bravo, ai stil! All Stars", Silvia, a dorit să mulţumească tuturor celor care au susţinut-o pe tot parcursul sezonului patru, şi a mulţumit juraţilor nominalizându-i pe Maurice, Botezatu, Raluca, sărind-o intenţionat pe Iulia Albu.
"Vreau să mă înclin şi să îngenunchez în faţa celor de acasa. Dacă nu ar fi fost ei, nu aş fi fost aici. Vă mulţumesc mult!", a fost mesajul Silviei pentru public.
Apoi, Silvia s-a îndreptat către juraţi spunînd: "Mulţumesc Maurice, Raluca şi Cătălin. Mulţumesc Ilinca, mulţumesc echipei Kanal D şi colegelor mele". Fără un cuvânt despre Iulia Albu, ca şi cum n-ar fi existat în juriu.
Dacă trei dintre juraţi au spus că Silvia merită să câştige titlul, Iulia Albu nu a dorit să nominalizeze, spunând doar atât: "Să câştige cea mai votată. Cea care nu va primi coroana (referindu-se la Iuliana) nu va fi învinsă"
Pagina 1 din 1

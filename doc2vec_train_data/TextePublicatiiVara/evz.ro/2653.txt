Veronica Zamfir, fiica fostului jurnalist Marius Zamfir, care a murit de cancer în 2010, este dată dispărută din Bucureşti de miercuri seara.
Veronica Zamfir, fiica fostului jurnalist Marius Zamfir, care a murit de cancer în 2010, este dată dispărută din Bucureşti de miercuri seara. Mama ei susţine că copila ar fi plecat de acasă şi de atunci nu mai ştie nimic de ea.
Mama fetei spune că tânăra ar putea fi în Constanța, dar informațiile nu au putut fi confirmate. Veronica are înălțimea de 1.65 cm, păr șaten, lung și ondulat, era îmbrăcată în negru în momentul dispariției și purta un rucsac albastru, din denim, conform spynews.ro
"Dragi prieteni, vă rog să mă ajutați cu orice informație legată de fiica mea, Flori Veronica, în vârstă de16 ani . De miercuri seară a plecat de acasă și nu reușesc să aflu unde este, de la câțiva colegi din liceu am înțeles că ar fi în Constanța/Mamaia. Am anunțat și poliția, dar până acum nu au găsit-o. Orice informație /indiciu ne poate fi de folos( de preferat prin mesaj privat). MULȚUMESC.", a fost mesajul disperat al mamei postat pe reţelele de socializare.
O femeie a comentat la postarea mamei fetiţei, susţinând că ar fi văzut-o pe tânără în faţa Liberty Mall. Veronica i-ar fi spus femeii ca ar fi plecat de acasă şi că va dormi la un hotel unde face practică.
Tatăl Veronicăi este regretatul jurnalist Marius Zamfir, care s-a stins din viaţă la vârsta de 38 de ani. Acesta a pierdut lupta cu o boală necruţătoare şi anume cancerul.
Pagina 1 din 1

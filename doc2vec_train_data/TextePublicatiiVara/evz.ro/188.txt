Ilie Năstase a fost implicat într-un scandal imens, după ce polițiștii l-au prins băut la volan. La doar șase ore, fostul tenismen a fost prins din nou pe picior greșit, astfel că s-a ales cu două dosare penale în aceeași zi.
La 24 de ore de la nefericitele evenimente, Ilie Năstase a revenit în zona de nord a Capitalei.
Paparazii de la Cancan.ro l-au surprins pe Ilie Năstase, de data aceasta într-o ipostază neobișnuită. Fostul mare tenismen se pare că s-a făcut „băiat cuminte”, alegând să cedeze volanul „șoferului său de lux”, Brigitte.
IMAGINILE CU SUNET, de la ÎNCĂTUȘAREA lui Ilie Năstase! ESTE HALUCINANT ce s-a întâmplat acolo. Cine a avut dreptate? - VIDEO
Deși relația dintre cei doi nu este una tocmai bună, „Nasty” a ales să-și însoțească soția pe scaunul din dreapta al mașinii.
Sursa citată mai menționează că răceala dintre cei doi este evidentă, Năstase rămânând să socializeze cu cunoscut, în momentul în care a coborât din mașină, în timp ce Brigitte s-a grăbit să ajungă la eveniment.
Reamintim că fostul mare tenismen a fost încătușat de polițiști, vineri dimineața, după o dispută în trafic. Brigada Rutieră a transmis că fosta glorie a tenisului, care are gradul de general, s-a ales cu dosar penal după ce a fost prins la volan sub influența băuturilor alcoolice și a refuzat să-i fie prelevate probe biologice.
Ilie Năstase s-a ales cu două DOSARE PENALE. Șeful Brigăzii Rutiere: „A fost ÎNCĂTUȘAT după ce a vrut să FUGĂ”| UPDATE/VIDEO
După incident, ilie Năstase a reacționat: „Milițienii, că nu pot să le zic polițiștii. Polițiștii nu sunt agresivi. Am făcut doi metri din Parcul Herăstrău și m-au oprit. Ați băut? Da, trei beri. Haideți, domnul Năstase, ați băut mai mult. M-au pus să suflu. Am spus că nu, vreau să merg la miliție și să suflu. M-a tras unul din mașină, m-a dat cu fața de asfalt, s-a urcat unul pe mine și mi-a pus cătușele. Într-un fel m-au bătut înainte”, a declarat Ilie Năstase, la Antena 3.
Fostul tenismen a adăugat că „după ce mi-a făcut testul alcool, a ieșit 0,05, a venit un alt milițian și a spus că trebuie să îi luăm sânge ăstuia, că a băut”. „Mi-au luat și test pentru droguri. Oamenii ăștia sunt duși. 005. Așa scrie și în procesul verbal. Erau doi. Mi s-a făcut rană de la cătușe. Mi s-a spus că așa se face când nu accepți și ești agresiv. Poate am fost agresiv verbal, dar fizic nu puteam să fiu. Ei stau la pândă. Nu doar pentru mine, pentru toată lumea. Ce poți să faci seara acolo? Să mănânci și să bei. Când îi spui că ai băut trei beri și îți spune că ai băut mai mult, cum reacționezi? Mi-au spus că eram un pericol public. Dacă m-ai oprit la trei metri, care era pericolul? Ei au filmat, dar doar când eram în mașină cu ei. Au filmat doar ce au vrut ei. La secție unii mai râdeau, erau fericiți că au prins un pește mai mare. Mă duc să îmi iau certificat medico-legal. O să mă duc la CEDO. Nu mă duc la doamna Dan, că nu o interesează. Ei trebuiau să reacționeze altfel. Erau trei mașini de poliție. Cred că nu acționau așa nici dacă eram cel mai mare terorist”, a mai spus Ilie Năstase.

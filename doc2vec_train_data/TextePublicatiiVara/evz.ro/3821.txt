Comentarii | 2075 Vizualizari
Chris Terhes, președintele Coaliției Românilor pentru Combaterea Corupției, a declarat că Mitingul anti-abuzuri organizat de PSD a fost privit cu atenție de presa internațională.
Președintele Coaliției Românilor pentru Combaterea Corupției, Chris Terhes, a dezvăluit, sâmbătă, la "Descoperiți", cu Andreea Sava, cum s-a văzut în SUA marele miting PSD și care sunt ecourile manifestării uriașe din Piața Victoriei.
„Din discuțiile pe care le-am avut cu diverse persoane din SUA, pot să vă spun că este o schimbare - lumea începe să-și pună tot mai multe întrebări, să reevalueze poziția și analizele pe care le-au făcut cu privire la România.
Situația din România de astăzi este diferită față de situația din 2012. Atunci, USL-ul l-a suspendat pe președinte, dar s-a folosit, chiar dacă forțat, aș spune, de instrumentele legale de care au dispus. (...)
Există deja tot mai multe persoane, cel puțin în Statele Unite, cu care vorbesc, din toate mediile, care încep să-și pună întrebări cu privire la ceea ce se întâmplă cu adevărat în România, pentru că de când a venit Laura Codruța Kovesi la conducerea DNA a existat o propagandă bine pusă la punct în presă, în societatea civilă prin care s-a promovat acelasi mesaj: avem o persoană care e Mesia, care face și drege", a spus preotul Chris Terhes.
Pagina 1 din 1

Naționala Franței a dispus cu lejeritate de selecționata Italiei, într-un meci amical disputat, aseară, la Nisa.
În reeditarea finalei Campioantului Mondial din 2006, „Cocoșii” au trecut, aseară, de Italia cu scorul de 3-1. Franța s-a pus rapid în avantaj, grație reușitei lui Samuel Umtiti, din minutul 8. Apoi, în minutul 29, Antoine Griezmann a dus scorul la 2-0, după ce a transformat fără probleme o lovitură de pedeapsă. Până la puză, Italia a reușit să reducă din diferență prin Bonucci (36). Fundașul lui AC Milan a profitat de o minge respinsă de portarul Lloris și jocul părea că se va echilibra.
După pauză, tot Franța a fost mai periculoasă și a marcat al treilea gol în minutul 63. Autorul reușitei a fost Ousmane Dembele, care a trimis un șut de excepție, cu efect, la colțul lung.
FRANȚA: Lloris - Pavard, Rami, Umtiti, Lucas Hernandez (B. Mendy 62) - Tolisso (Matuidi 72), Kante, Pogba (N'Zonzi 86) - Mbappe (Thauvin 83), Griezmann (Giroud 77), O. Dembele (T. Lemar 71) ITALIA: Sirigu - D'Ambrosio (Florenzi 74), M. Caldara, Bonucci, De Sciglio - Pellegrini (B. Cristante 65), Jorginho (Bonaventura 78), Mandragora - Berardi (Insigne 74), Balotelli (A. Belotti 86), Chiesa (Zappacosta 88)
Pagina 1 din 1

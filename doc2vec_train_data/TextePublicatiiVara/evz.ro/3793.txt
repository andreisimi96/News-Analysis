Un noua tac terorist pătează o zi de duminică liniștită din Franța. O femeie a rănit două persoane dintr-un supermarket în timp ce striga „Allah Akbar”.
O femeie a fost arestată duminică în oraşul La Seyne-sur-mer, în sudul Franţei, după ce a rănit cu un cutter două persoane la casa unui supermarket în timp ce striga "Allah Akbar!", a anunţat procurorul din Toulon.  Un client al magazinului a fost agresat de femeie, care l-a rănit cu un cutter în zona toracelui, şi a fost spitalizat, a precizat procurorul Bernard Marchal, confirmând o informaţie apărută în cotidianul local Nice-Matin. O casieriţă a fost şi ea rănită uşor. "Este evident fapta izolată a unei persoane cu tulburări psihice cunoscute", a afirmat Marchal, adăugând că "acest lucru nu înseamnă că ea nu este radicalizată". Autoarea atacului, care nu este cunoscută poliţiei, a fost reţinută, iar poliţia judiciară din Toulon a preluat ancheta. "Există suspiciuni privind o încercare de asasinat şi apologia unei crime cu conotaţie teroristă", a declarat procurorul.   O percheziţie la locuinţa femeii era în curs de desfăşurare duminică după-amiază, pentru a se stabili dacă aceasta "are sau nu legături cu Daesh" (acronimul arab pentru gruparea jihadistă Statul Islamic), a mai spus oficialul francez. "Nu ştim încă dacă aceste fapte au legătură cu terorismul, însă, în orice caz, sunt terorizante, pentru că acel bărbat a fost agresat la casa unui supermarket", a mai spus procurorul.
Pagina 1 din 1

Un jurnalist al Antenei 3 l-a criticat dur pe președintele PSD, Liviu Dragnea, după ce acesta a afirmat că NATO și UE a finanțat parțial statul paralel.
Radu Tudor a declarat în cadrul emisiunii sale, „Punctul de Întâlnire” că, în urma afirmațiilor despre NATO și UE ale lui Liviu Dragnea, are serioase semne de întrebare în legătură cu statul de politician al șefului PSD.
Jurnalistul l-a îndemnat pe Liviu Dragnea să își amintească de eforturile extraordinare pe care toate partidele le-au depus pentru ca România să adere la NATO și UE.
„Pe de altă parte, în cazul luptei împotriva abuzurilor în Justiție domnul Dragnea are toată susținerea noastră”, a punctat Radu Tudor.
Dragnea are un MESAJ TRANȘANT pentru NATO și UE: „Să-și ASUME RESPONSABILITATEA pentru finanțarea STATULUI PARALEL”
„Am vrut să arătăm și partenerilor noștri străini, pentru că după Revoluție, NATO, UE au spus că ne învață democrația. Ar trebui să-și asume cu toții această responsabilitate, pentru că parțial au finanțat și susținut public acest stat paralel. La ei acasă nu sunt protocoale secrete, nu se fac arestări pentru spectacol. S-a tot spus, am vorbit și cu oficiali și îmi spuneau: Românii protestează. Acuma au venit câteva sute de români care au protestat. Noi am început această acțiune de protest, dintr-un șir de proteste. Am tot sperat că nu este nevoie să ducem lupta și pe partea economică, de a corecta, odată dusă lupta în stradă nu mai poate fi luată de acolo. Eu știu mai bine ca oricine ce forță are PSD. Au prins gustul", a declarat Liviu Dragnea.

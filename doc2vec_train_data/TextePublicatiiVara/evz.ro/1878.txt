Un șef din Poliție a fost amendat de un agent de la Serviciul Rutier Bistrița care l-a prins fără centura de siguranță. Cel care a aplicat sancțiunea este chiar subalternul comisarului șef Ioan Nicolae Moldovan. Totul s-a întâmplat sâmbătă noapte, pe un bulevard din Bistriţa.
Comandantul Poliției Municipale Bistrița a fost amendat de un agent din subordine, în timpul unei razii organizate la nivelul Inspectoratului de Poliție Județean (IPJ) Bistrița Năsăud. Cu toate că ar fi trebui să știe despre acțiunea subordonaților săi, mai marele instituției a fost depistat în trafic fără centura de siguranță.
Agentul de poliţie a tras pe dreapta un autoturism în care se afla şi comandantul Poliţiei Municipiului Bistriţa.
Deși agentul și-a recunoscut superiorul, care se afla în dreapta șoferului autoturismului oprit pentru controlul din trafic, polițistul nu a ezitat să aplice legea. Pentru că nici şoferul maşinii şi nici pasagerul din dreapta, respectiv şeful Poliţiei, nu purtau centura de siguranţă, agentul le-a întocmit procese-verbale de constatare a contravenţiei Atfel comisarul șef Moldovan a fost amendat cu suma de 290 de lei, cu plata a 145 de lei în termen de două zile lucrătoare, transmite stiridebistrita.ro.
Șoferul fiind grăbit nu rămas pentru înmânarea procesului verbal de contravenție, acesta fiind trimis prin poștă la domiciliul celui sancționat.
Pagina 1 din 1

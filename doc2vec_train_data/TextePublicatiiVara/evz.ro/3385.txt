Chiar dacă nu a spus-o niciodată, e foarte posibil ca Dragnea să candideze în 2019 la alegerile prezidenţiale. Despre acest subiect fierbinte Ion Cristoiu a făcut afirmații incendiare cu un posibil scenariul pe această temă
Chiar dacă nu a spus-o niciodată, e foarte posibil ca Dragnea să candideze în 2019 la alegerile prezidenţiale. Despre acest subiect fierbinte Ion Cristoiu a făcut afirmații incendiare cu un posibil scenariul pe această temă
„După părerea mea, Klaus Iohannis se teme de moarte de suspendare. Suspendarea însemnă mersul la garaj. În momentul în care este suspendat, domnul Klaus Iohannis trebuie să plece de la Cotroceni, să-și găsească o locație în București, un sediu. Apoi trebuie să facă plecăciuni chiar pe la televiziunile adversare. De asemenea, trebuie să se ducă în Parlament și trebuie să spună de ce nu respectă decizia (revocarea lui Kovesi n.r.). Apoi, va trebui să meargă prin țară și pe la televiziuni , ceea ce este destul de greu pentru domnia-sa, fără alai, unde să explice poporului român. Deci, în sfârșit Klaus Iohannis va fi obligat să facă ce nu a făcut în campania electorală. Că în locul lui va lupta domnul Barna de la USR și tefeliștii, și una sau două televiziuni  sub protecția lui, și PNL, este o iluzie. Există și posibilitatea ca să plece la Sibiu și poate să spună ca Orban și tefeliștii să-i asigure întoarcerea.
E o chestiune dureroasă suspendarea. Nu e chiar așa de simplu. Eu cred că Iohannis este convins că PSD nu va trece la referendumul acesta de demitere și în consecință forțează nota. În al doilea rând, PSD nu va face acest lucru deoarece în luna respectivă ajunge la Cotroceni un domn numit Călin Popescu Tăriceanu. Acest domn care ajunge la Cotroceni va avea cea mai mare vizibilitate electorală timp de o lună. În acel moment, Liviu Dragnea dispare din peisaj pentru că el va fi un simplu președinte al Camerei. Dincolo, la Guvern va fi doamna Viorica Dăncilă care nu se opune și în felul acesta, indiferent dacă se întoarce domnul Klaus Iohannis, la nivelul coaliției PSD-ALDE e clar că domnul Tăriceanu va forța nota și va spune că el trebuie să fie candidat. Dar, în acel moment, domnul Liviu Dragnea vrea să candideze și atunci e clar că nu are niciun interes”, a afirmat Ion Cristoiu.
Pagina 1 din 1

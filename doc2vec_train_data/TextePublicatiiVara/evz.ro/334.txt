Un tablou care prezintă scena în care țarul Ivan cel Groaznic își ucide unul dintre fii a fost distrus. Pictura celebră a artistului Ilia Repin a fost avariată aparent iremediabil de un bărbat din Rusia care s-a îmbătat în cafeneaua muzeului în care opera de artă era expusă.
Muzeul din Moscova a fost scena pe care evenimentul ciudat s-a produs. Bărbatul îmbătat a fost complet „copleșit” de natura picturii și nu s-a mai putut abține, așa că a atacat cu o bară de metal respectivul tablou faimos.
Atacatorul în stare de ebrietate a lovit de mai multe ori opera de artă din secolul al XIX-lea, spunând, spun unele surse, că nu este adevărat că liderul teritoriilor ruse și-ar fi omorât fiul, scrie The Guardian.
În momentul de față, prima măsură propusă este de interzicere a vânzării alcoolului în incinta instituției, conform conducerii muzeului de artă.
„Pictura a fost grav avariată. Pânza a fost ruptă în trei locuri, în partea centrală unde se află fiul ţarului. Rama originală a fost avariată de cioburile de sticlă”, spun reprezentanţii muzeului, într-un comunicat de presă.
Ulterior, restauratorii au început să se sfătuiască pentru a găsi cea mai bună tehnică pentru salvarea respectivului tablou cu valoare istorică și culturală imensă.
Bărbatul riscă acum o amendă de 33.000 de lire și până la trei ani în închisoare.
Pagina 1 din 1

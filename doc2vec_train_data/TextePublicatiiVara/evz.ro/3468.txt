Este „perfect normal” și „total inofensiv” pentru copiii de patru ani să atingă organele genitale ale altora, iar părinții ar trebui să-i lase să se uite la pornografie.
Aceste sfaturi șocante apar pe un site al Universității din California.
Operat de studenții „specializați” în sexualitatea umană, site-ul cu pricina, SexInfo Online, se prezintă ca o autoritate într-o varietate de subiecte legate de sex, de la problemele de sănătate la graviditate, trecând prin comportamentul sexual.
Miercuri, The College Fix, o publicație care se ocupă de viața universitară din Statele Unite, a atras atenția asupra unor „sfaturi” de pe SexInfo Online, care explică părinților cum să reacționeze față de masturbarea și „jocul sexual” al copiilor lor.
„Masturbarea și jocul sexual la copiii înainte de pubertate nu trebuie să fie motive de panică: mulți copii au astfel de activități”, îi liniștește site-ul californian pe părinți, sfătuindu-i să păstreze aceste obiceiuri în limita privată, dar să le permită.
„Este important ca îngrijitorii și părinții să-și controleze reacțiile față de activitățile sexuale consimțite ale copiilor și să se arate pozitivi” pentru a evita să-i culpabilizeze, scrie site-ul. Mai mult, „atingerea părților genitale ale altora” trebuie să fie primită pozitiv, deoarece „copiii nu fac decât să exploreze”.
Respectivul articol, având titlul „Discutând cu copilul tău despre sex”, îi sfătuiește pe părinți să nu-i „dăscălească” pe copiii lor atunci când discută cu ei despre sex, ci să le permită ca aceștia „să ia propriile lor decizii în materie de sex”.
Rolul părinților, potrivit Universității din California, este doar de „a le da informații și mijloacele necesare pentru a lua decizii în cunoștință de cauză”.
„Este important pentru copii să înțeleagă că a viziona pornografie este un obicei normal și că nu trebuie să aibă nici un motiv pentru a se rușina de asta”, mai scrie site-l californian, adăugând că singura restricție pe care trebuie să o exercite părinții este să-i învețe pe copii la moderație și să aibă în minte că pornografia poate crea așteptări nerealiste și cp acesteia îi lipsește „intimitatea emoțională” a relațiilor sexuale adevărate.
Nu este prima dată când SexInfo Online stârnește controverse cu „sfaturile” sale.
În ianuarie, acest site dădea indicații practice și detaliate privind tehnicile de pătrundere „adânc în gâtlej” („deep throating”) în timpul sexului oral. Același site afirma că „este posibilă o schimbare de gen / sex”.
În 2015, SexInfo nota că „valul de agresiuni sexuale este atât de mare” încât „fiecare femeie va suferi o formă de agresiune sexuală”.
În 2014, Mireille Miller-Young (foto jos), profesoară de studii porno (sic!)  la Universitatea din California a fost condamnată la trei ani de detenție supravegheată la domiciliu și la cursuri de control al furiei pentru că a furat o pancartă de la o student pro-viață, pe care a zgâriat-o pe braț.
Pagina 1 din 1

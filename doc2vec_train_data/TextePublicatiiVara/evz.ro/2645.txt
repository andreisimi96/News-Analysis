Cele 57 de zboruri anulate şi 116 zboruri întârziate înregistrate pe aeroporturile din România, în luna mai, au afectat peste 20.000 de pasageri, reiese dintr-o analiză de specialitate.
Conform datelor centralizate de FlightClaim.ro, unul dintre cei mai importanţi jucători din Europa în ceea ce priveşte obţinerea de compensaţii pentru pasagerii companiilor aeriene, întârzierile au avut o durată de trei până la şapte ore şi au afectat atât zborurile directe, cât şi conexiunile pe aeroporturi mari din Europa. Astfel, mulţi dintre cei peste 20.000 de pasageri afectaţi au ajuns cu întârziere la destinaţie, iar alţii chiar au pierdut conexiuni intercontinentale şi zboruri pe distanţe lungi.  Aeroportul care a întâmpinat un număr ridicat de curse anulate şi întârziate este "Henri Coandă" din Bucureşti, iar companiile aeriene care au avut curse cu probleme sunt predominant companiile low-cost, precum Ryanair, Wizz Air şi Blue Air.  Specialiştii menţionează că, în funcţie de durata întârzierii, pasagerii care se confruntă cu probleme de întârzieri sau anulări ale curselor aeriene pe care le-au contractat sunt eligibili la compensaţii între 250 şi 600 de euro/persoană, plus alte cheltuieli.  Cu toate acestea, sub 2% dintre aceşti pasageri se preocupă să solicite compensaţia de 250, 400 sau 600 de euro de la companiile aeriene sau prin firmele specializate. "Acest procent extrem de mic se datorează slabei cunoaşteri a drepturilor pasagerilor, dificultăţilor de a intra în contact direct cu compania aeriană sau pur şi simplu lipsei de timp. Procesul este foarte simplu: pasagerul nu plăteşte nimic, trimite detaliile zborului către firma care se ocupă de obţinerea compensaţiei, semnează o împuternicire, iar firma respectivă se ocupă de tot procesul cu compania aeriană, asta însemnând uneori inclusiv acţionarea în instanţele judecătoreşti. Tot procesul durează în medie două luni şi de cele mai multe ori pasagerul primeşte compensaţia de până la 600 de euro de la compania aeriană, din care firma care s-a ocupat de obţinerea compensaţiei opreşte un comision pentru administrarea cererii pasagerului", explică olandezii de la FlightClaim.ro  FlightClaimEU.com, companie specializată în asistarea pasagerilor cu zboruri întârziate, anulări sau overbooking pentru a obţine compensaţiile legale de la companiile aeriene, este prezentă pe piaţa europeană de doi ani şi în România de un an.  Compania FlightClaim.ro a obţinut, până în prezent, compensaţii pentru 20.000 de pasageri din întreaga Europă şi pentru 5.000 de pasageri din România.
Pagina 1 din 1

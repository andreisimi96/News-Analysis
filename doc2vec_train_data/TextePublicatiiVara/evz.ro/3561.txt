Ministerul Educației Naționale propune introducerea Educației parentale în fișele de post ale cadrelor didactice, asistenților medicali și sociali, cu 2 ore pe săptămână alocate parentingului care să fie incluse în normă.
Ministerul Educației Naționale propune introducerea Educației parentale în fișele de post ale cadrelor didactice, asistenților medicali și sociali, cu 2 ore pe săptămână alocate parentingului care să fie incluse în normă.
Autoritatea are în vedere ca fiecare părinte să participe la cursuri de Educație parentală, în momentul în care copilul intră într-un nou ciclu de învățamânt.
„Susținerea formării și dezvoltării competențelor parentale devine una dintre misiunile pe care statul trebuie să și le asume, dacă dorim ca educația copiilor și tinerilor să devină o acțiune coerentă, eficientă și care să ofere șanse egale tuturor.”, anunță Ministerul Educatiei.   Modificarea fișei de post a educatorilor, profesorilor, asistenților medicali, psihologilor
Printre obiective se numără „includerea în Clasificarea Ocupațiilor din România a profesiei de educator parental.”, precum și „desemnarea unei autorități centrale cu rol determinant în monitorizarea și evaluarea procesului de implementare a sistemului de educație parentală.
Proiectul de strategie menționează ca obiectiv și modificarea fișei de post a educatorilor, profesorilor, asistenților medicali, psihologilor, „pentru includerea unor responsabilități privind dezvoltarea abilităților și competențelor parentale ale părinților și tinerilor ca viitori părinți”.Concret, Ministerul spune că noile fișe de post ale profesorilor, asistenților medicali și ale asistenților sociali care sunt implicați în educație parentală trebuie să conțină 2 ore pe săptămână, alocate educației parentale, care să fie incluse în normă.
Pagina 1 din 1

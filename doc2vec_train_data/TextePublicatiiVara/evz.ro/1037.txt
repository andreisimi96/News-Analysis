Actorul Johnny Depp și-a speriat foarte rău fanii din toată lumea prin ultima sa apariție. După un concert susținut de formația în care activează împreună cu solistul Alice Cooper, The Hollywood Vampires, starul părea să nu fie deloc el însuși.
Depp, acum în vârstă de 54 de ani, a pozat cu fanii în Hamburg, Germania, cea mai recentă oprire a formației, în turneul european. Actorul arăta incredibil de diferit față de cum îl știau fanii săi, mai ales că afișa doar o creastă, în loc de pletele sale obișnuite, și era complet ras pe față, conform The Mirror.
Problema principală a fost faptul că starul de cinema pare foarte, foarte slab și palid, creând un val de îngrijorare care a cuprins imediat rețelele de socializare.
„Arată foarte slăbit”, a scris un fan. „Arată groaznic. Este bolnav?”, a mai adăugat un internaut îngrijorat”. „Pare că cineva a smuls viața din el, sper că este în regulă”, se arăta în alt comentariu.
Din luna noiembrie a anului trecut, fanii au început să remarce schimbările care s-au produs în viața marelui actor. Încă din acel moment, lumea remarca faptul că actorul pare să arate din ce în ce mai rău. Unii au pus acest lucru pe seama abuzului de alcool.
Pagina 1 din 1

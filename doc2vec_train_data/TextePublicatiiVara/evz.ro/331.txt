Preşedintele PNL, Ludovic Orban a reacționat, luni, la scurt timp de la anunțul făcut de PSD, referitor la mitingul de susținere a premierului Viorica Dăncilă, susținânc să este vorba despre „mult zgomot pentru nimic”.
Liderul Opoziției a menționat că este o premieră în România ca partidul de guvernământ să organizeze un miting pentru susținerea Guvernului și că este de domeniul unui „regim autoritar” acțiunea de a scoate oameni în stradă. „Mult zgomot pentru nimic. N-am văzut într-o democraţie ca partidul de guvernământ să organizeze mitingul pe susţinere pentru Guvern. E de domeniul unui regim autoritar să scoată lumea cu forţa în stradă ca să sprijine un Guvern. Dar nu văd cine ar putea să iasă în stradă ca să sprijine incompetenţa, analfabetismul şi lipsa totală de pricepere. Normal ar fi să guverneze după cum le-au promis oamenilor în campanie, dar ei fac altceva decât să îşi respecte promisiunile. Nu fac decât să se umple de ridicol organizând un miting pentru nimic”, a declarat Ludovic Orban, potrivit Mediafax.ro.
PSD a făcut MARELE ANUNȚ! Când va avea loc mitingul pentru susținerea Guvernului Dăncilă Reamintim că președintele PSD Vaslui, Dumitru Buzatu, a anunțat că partidul pe care îl reprezintă va organiza pe 9 iunie un miting pentru susținerea Guvernului Dăncilă. Oficial, anunțul referitor la data la care va fi organizată această manifestație, va fi făcut marți.

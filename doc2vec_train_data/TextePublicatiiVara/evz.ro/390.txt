Gabriela Firea anunță că PSD se întărește! Liviu Dragnea a asigurat, deja, șapte transferuri în Parlament, după plecările din PSD spre partidul lui Victor Ponta
Gabriela Firea anunță că PSD se întărește! Liviu Dragnea a asigurat, deja, șapte transferuri în Parlament, după plecările din PSD spre partidul lui Victor Ponta.
Firea a declarat, la România TV, conform stiripesurse.ro , că e posibiul ca numărul parlamentarilor care vin la PSD să fie mai mare. În plus, ea a anunțat, din calitatea de vicepreședinte al PSD, că pe 9 iunie va fi organizat un miting de susținere a Guvernului și a partidului în București, dar și în țară.
”Traversăm un episod mai neplăcut în istoria noastră, dar nu e o dramă. Este o mare durere sufletească când vezi că, foști colegi deja, nu doar că au părăsit partidul și românii care i-au votat, dar simt și nevoia să justifice această plecare împroșcând cu noroi foștii colegi. Din informațiile pe care le dețin, mai mulți parlamentari ai mai multor fomațiuni au semnat adeziuni în fața președintelui Liviu Dragnea. Eu știu că vin 7 parlamentari, e posibil să fie mai mulți. Vom avea, în continuare, majoritate parlamentară. Foștii noștri colegi dau apă la moară Opoziției și sunt alături de cei care au contestat măsurile bune luate de noi, prin programul de guvernare. Pe 9 iunie vom organiza, în București și în toată țara, un miting de susținere a Guvernului Viorica Dăncilă. Avem susținerea Parlamentară. Vrem să ne manifestăm liber, democratic, ca să aratăm că avem susținere socială. Nu se pune problema ca majoritatea parlamentară să intre în situație de colaps. Ne-am luat măsurile necesare”, a spus Gabriela Firea, vicepreședinte al PSD și președinte al PSD București-Ilfov.
Pagina 1 din 1

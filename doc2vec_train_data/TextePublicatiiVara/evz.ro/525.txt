Legea fumatului devine din ce în ce mai strictă, iar fumătorii sunt constrânși să renunțe la acest viciu. Nu doar pentru sănătatea lor, ci și pentru că din 2019 nimeni nu va mai avea voie să fumeze afară, pe spațiul public.
Țara Galilor (Wales) devine primul stat din Marea Britanie care interzice total fumatul în public, în special în perimetrele spitalelor, școlilor sau parcurilor. Cine nu se va supune acestei legi va plăti amenzi usturătoare.
Legea devine activă din vara anului viitor, iar guvernul galez spune că legea a fost inițiată cu scopul de a proteja copiii și nefumătorii.
Ministrul sănătății, Vaughan Gething, a declarat: 'Sunt mâdnru că Țara Galilor continuă să fie un exemplu bun pentru Marea Britanie în acțiunea comună de a reduce fumatul și de a preveni apariția unor noi fumători, mai ales în rândul tinerilor. Acesta este un pas spre a de-normaliza fumatul!”
Gething a spus presei ca a vizitat o maternitate iar personalul medical i-a atras atenția că multe mame sunt revoltate deoarece la intrarea în spital stau foarte mulți fumători, care expun copiii la substanțe toxice la fiecare intrare sau ieșire din unitatea medicală.
Pagina 1 din 1

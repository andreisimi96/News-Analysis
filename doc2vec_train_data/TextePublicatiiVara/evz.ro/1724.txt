ATAC LA NIVEL ÎNALT la adresa României, în anul Centenarului. UNGARIA, ÎN PRIM-PLAN
Vicepremierul din Ungari a lansat un atac fără precedent la adresa României. Zsolt Semjén a declarat că Ziua Națională a României este ilegală. El susține că Adunarea Naţională de la Alba Iulia, care a consfințit Marea Unire de la 1 Decembrie 1918, „nu a fost legitimă din punctul de vedere juridic” și că „trebuie să purtăm doliu după Trianon”.
Acuzații fără precedent din Ungaria la adresa României, chiar în Anul Centenarului. În cadrul unei emisiuni difuzate de televiziunea ungară ECHO TV și citată de Rador, vicepremierul Ungariei, Zsolt Semjén, a declarat că „trebuie să purtăm doliu după Trianon, deoarece este vorba despre cea mai mare tragedie a istoriei maghiarilor”.
Politicianul nu se sfiește să îndemne la separatism, vorbind despre „posibila separare a Munteniei de Moldova”.
„Noi trebuie să purtăm doliu după Trianon, trebuie să fim mândri că am supravieţuit şi trebuie să prezentăm dreptatea istorică. Este important să subliniem că niciun stat succesor nu are prea multe motive pentru a sărbători. Neluând în considerare faptul că Adunarea Naţională de la Alba Iulia nu a fost legitimă din punctul de vedere juridic”, a afirmat , Zsolt Semjén.
Într-un atac dezlănțuit asupra României, vicepremierul Ungariei a mai spus că „cea mai tare chestiune o reprezintă România, deoarece în zilele noastre în conştiinţa naţională a românilor nu Transilvania este problema principală, ci faptul că români care trăiesc pe teritoriul Republicii Moldova, în Basarabia, pe teritoriul delimitat de Prut, Nistru şi de Delta Dunării nu vor să se unească cu România”.
„Din cauza faptului că Republica Moldova nu a fost anexată de România, această ţară a suferit prima mare înfrângere în istoria sa, ceea ce românii nu pot accepta niciodată. A doua chestiune este posibila separare a Munteniei de Moldova, ceea ce este o teamă permanentă în conştiinţa naţională a românilor şi pentru politicienii români”, a afirmat Zsolt Semjén
Vicepremierul ungar a precizat că „Guvernul de la Budapesta îşi imaginează unificarea naţiunii prin extinderea acordării cetăţeniei ungare, deoarece aceasta este singurul răspuns posibil pentru Trianon”.
„Scopul este ca fiecare maghiar – indiferent unde trăieşte în lume – să fie membru al naţiunii maghiare şi din punct de vedere juridic. Avem mijloacele necesare pentru păstrarea identităţii, iar în scopul asigurării posibilităţilor economice pe pământul natal, în statele succesoare sunt realizate investiţii nemaiîntâlnite până în prezent, cea ce înseamnă o schimbare reală de paradigmă”, a precizat oficialul de la Budapesta.
Politicianul creştin democrat susţine că există o şansă reală pentru stoparea şi a întoarcerea procesului de asimilare. „Numărul maghiarilor care trăiesc dispersaţi se micşorează, dar în cazul maghiarilor care trăiesc într-un procent mare într-o regiune, comparativ cu populaţia majoritară, în căsătoriile mixte noi suntem cei care asimilăm”, a spus Zsolt Semjén, care a adăugat că nu trebuie renunţat niciodată la autonomie, deoarece aceasta înseamnă dăinuirea maghiarilor, iar tot ceea ce conduce spre autonomie reprezintă salvarea naţiunii.
Pagina 1 din 1

Dosar „Noi suntem Statul!” Dosar Arhiva SIPA Dosar Alegeri 2009
Ambulanța l-a transportat pe tănâr la spital, dar medicii nu l-au mai putut salva. FOTO: Informatia de Teleorman
Un băiat în vârstă de 15 ani, din Vităneşti, Teleorman, a murit în noaptea zilei de marţi, 5 iunie, chiar în timpul banchetului de final de an şcolar, organizat la un restaurant din Alexandria.
Potrivit presei locale, tragedia s-a petrecut în jurul orei 22.00, când băiatului i s-a făcut rău şi a căzut ca secerat de pe scaun, sub privire stupefiate ale colegilor și profesorilor săi.
La faţa locului s-a deplasat un echipaj de salvare, personalul medical a început manevrele de resuscitare, fără rezultat însă, notează judenaliștii de la ziarul Teleormanul.
După repetate încercări de resuscitare, adolescentul a fost transportat, în stop cardiorespirator, la Spitalul Judeţean de Urgenţă, unde, în ciuda eforturilor depuse de medici, nu s-a mai putut face nimic pentru a-i salva viața. .
Potrivit reprezentanţilor IPJ Teleorman, poliţiştii din Alexandria au fost sesizaţi de personalul UPU al Spitalului Judeţean,iar în cauză s-a deschis dosar penal pentru moarte suspectă, urmând a se propune o soluţie prin Parchet.
Conform unor apropiaţi, în ultima perioadă băiatul ar fi acuzat dureri în jurul toracelui şi a mers la medic însă cadrele medicale, după o serie de examinări, nu au descoperit nimic. Motivul durerii ar fi fost cauzat de dezvoltarea corporală a tânărului. Cazul a fost preluat de către procurorii de la Parchetului de pe lângă Judecătoria Alexandria, notează Informația de Teleorman.
Pagina 1 din 1

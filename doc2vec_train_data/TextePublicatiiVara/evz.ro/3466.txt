Cazul fetei bătute de o îngrijitoare, caz devenit viral în mass media, a ajuns din nou în lumina reflectoarelor. Iar asta din cauza deciziilor luate de conducerea instituției.
Reprezentanții Liceului pentru deficienți de auz Cluj-Napoca au decis marți că părinţii şi elevii trebuie să semneze un act prin care se angajează că nu vor face publice filmări sau poze din şcoală.
În același timp actul prevede că elevii pot fi sancționați. Totuși, îngrijitoarea „bătăușă" și-a păstrat locul de muncă, deocamdată nu au fost luate măsuri împotriva ei. Purtătorii de cuvânt ai Centrului European pentru Drepturile Copiilor cu Dizabilităţi se arată extrem de revoltați de decizia luată de conducerea liceului clujean și flutură cuvântul „abuz".
Aceștia spun că este vorba despre „restrângerea abuzivă a dreptului la liberă exprimare a elevilor din cauza publicării unor informaţii de interes public, cu ameninţarea sancţionării, reprezintă hărţuire.", notează RomâniaTV.net
Aceeași reprezentanți ai CEDCD au declarat că „sunt foarte mulţi părinţi nemulţumiţi. Nu ştiu dacă vor să mai facă şi ei sesizări, având în vedere cele pe care le-am făcut noi, cert este că sunt nemulţumiţi de aceste presiuni care se fac asupra copiilor".
Pagina 1 din 1

Întemeiate pe credinţa în viaţa veşnică, dar şi pe credinţa populară în existenţa spiritelor rele (diavoli) şi în posibilitatea de mijlocire înaintea lui Dumnezeu pentru sufletele celor adormiţi, potrivit crestinortodox.ro, tradiţiile de Rusalii ocupă un loc însemnat în credinţa românului care, în ziua de Rusalii, urmează învăţătura din străbuni şi stă cât mai departe de inluflenţa nocivă a Ielelor, personaje feminine - cu care confundate adesea Rusalcele - malefice care trăiesc în văzduh şi în pădure şi care, în pofida frumuseţii lor, se dovedesc a fi capricioase şi răzbunătoare. Iată ce trebuie să nu faci în ziua de Rusalii pentru a nu stârni mania personajelor feminine malefice despre care se spune că trăiesc în văzduh şi în pădure şi care, odată ce sunt zărite de muritori, în timp ce dansează în aer sau pe pamânt, noaptea, aşezate în cerc, pot provoca, potrivit crezului popular, îmbolnăvirea foarte gravă a celui care a călcat pe păîmântul bătătorit de hora Ielelor cu o boala numită, în limbaj popular, "luat de Rusalii".
În mitologia populară, "Rusaliile" sunt nişte spirite rele (iele, zâne), despre care se spune că sunt fiicele lui "Rusalim împărat", acesta din urmă fiiind o personificare a cetăţii Ierusalim. Potrivit crezului polpular, ele stau pe pământ vreme de o lună. Nu pot fi văzute de oameni, iar prin locurile pe unde trec, sunt răspândite boli şi necazuri. Ielele umblă, potrivit aceluiaşi crez din popor, îmbrăcate în alb, dansează în văzduh şi caută locuri neumblate. Locurile unde joacă rămân arse şi neroditoare. Pentru a fi feriţi de ele, oamenii pun în casă pelin şi usturoi. În aceste zile, frunze de pelin se pun în toate băuturile, cu excepţia apei.
Preluată de geto-daci din mitologia romană, Rusaliile reprezintă o străveche sărbătoare. Dacă la romani, Rosalia, „Sărbătoarea Trandafirilor”, era o zi închinată cultului morţilor, în care pentru sufletele celor dispăruţi se aduceau ofrande: alimente şi trandafiri pentru a le îmblânzi, ea a devenit, din perspectiva romană, tributară unor influenţe ale cultului solar şi ale miturilor autohtone, iar cele nouă zile de Rosalii au fost personificate sub forma unor făpturi daimonice tinere, frumoase, capricioase şi răzbunătoare, potrivit revistei Cultura.
Despre personajele feminine malefice care trăiesc în văzduh şi în pădure, rusalcele, se spune că sunt sufletele fetelor moarte de tinere. Similar Ielelor, cu care uneori sunt confundate, una dintre calităţile lor principale este dansul ameţitor, deosebit de frumos. Dansează în aer sau pe pamânt, noaptea, aşezate în cerc, dar dacă sunt zărite de un muritor sau dacă, din greşeala cineva calcă pe locul pe care au dansat, acesta se îmbolnăveşte foarte grav, maladia fiind cunosacută, în popor, sub denumirea de "luat de Rusalii".
Credinţa populară spune că, în cazul în care muritorul are ghinionul să asiste la dansul în grup al rusalcelor, care umblă în cete formate din spirite fără soţ (3-5-7-9), trebuie să stea nemişcat şi să le vorbească. Rusaliile sunt prăznuite în fiecare an la 50 de zile de la sărbătoarea Sfintelor Paşti. Sunt sărbătorite de creştini ortodoxi duminică şi luni, pe 27 şi 28 mai. Iată câteva superstiţiipopulare de care cei ce cred în puterea Ielelor ţin întotdeauna cont:
În zilele de Rusalii nu e bine să mergi la câmp, pentru că Ielele te pot prinde şi pedepsi;
De Rusalii nu se intră în vie, nu se merge în locuri pustii, pe langă păduri sau fântâni fiindcă te poţi întâlni cu spiritele rele;
Cine lucrează în ziua de Rusalii va fi pedepsit de puterea Ielelor, deoarece nu cinsteşte şi preţuieşte cum se cuvine ziua;
De la Rusalii timp de 9 săptămâni nu se vor mai culege ierburi de leac;
În ziua de Rusalii nu e bine să te cerţi cu alţii fiindcă vei fi “luat din Rusalii”, etc.
Rusaliile reprezintă consacrarea solemnă a Bisericii întemeiate de Iisus Hristos. Duhul Sfânt nu este dăruit numai Bisericii în ansamblu, ci şi fiecărui creştin în parte, cu darurile sale. Minunea Rusaliilor de la Ierusalim se continuă în Biserică, aducând rod în taina Sfântului Mir. De aceea, Rusaliile sunt şi o sărbătoare de mulţumire pentru harul Mirului, relateaza mediafax. Tradiţiile de Rusalii se întemeiază pe credinţa în viaţa veşnică, în existenţa spiritelor rele (diavoli) şi în posibilitatea de mijlocire înaintea lui Dumnezeu pentru sufletele celor adormiţi, scrie crestinortodox.ro.
Rusaliile - "Pogorârea Duhului Sfânt" - se prăznuiesc întotdeauna duminică, la cincizeci de zile după Învierea Domnului. În ajunul acestei duminici, sâmbătă dimineaţă, se face pomenirea morţilor. În popor, această sâmbătă este numită "Moşii de Vară", "Moşii de Rusalii" sau "Moşii cei Mari".

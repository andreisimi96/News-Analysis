Chef Cătălin Scărlătescu este unul dintre cei mai apreciați bucătari români și, datorită acestui fapt, a strâns mii de fani în mediul online. Pentru cei care îl urmăresc pe maestrul gustului, ultima poză pe care acesta a făcut-o publică, una în care apare noua lui iubită, a fost o surpriză totală.
Scărlătescu a distribuit o poză cu un pește pe contul său de Instagram, pe care l-a supranumit „iubită”, iar fanii au gustat din plin gluma. „Noua mea iubită! Scroafa de mare!” („My new girlfriend, 'SeaBi**h'”), a  scris bucătarul lângă imagine.
Sursa FOTO: Instagram
„Pare uşor nervoasă / E frumoasă / Cum se numeşte urâţenia asta? / Contează aspectul? Doar fericirea papilelor gustative / Să o stăpâneşti sănătos / E un peşte foarte bun la gust, dar trebuie să ai grijă la ţepi”, au reacționat unii dintre fanii lui.
Scorpia de mare sau porcul de mare (Scorpaena scrofa) este un pește din familia Scorpaenoidae, care trăiește în regiunile cu fund stâncos sau coraligen ale Oceanului Atlantic, Mării Mediterane și Mării Negre.
În general, măsoară 15-20 de cm. Capul este acoperit cu plăcuțe osoase iar în dreptul ochilor este apărat de tentacule. Corpul are o culoare cafenie, cu puncte negre și are un aspect gheboșat. Înotătoarele scorpiei de mare au țepi veninoși, veninul secretat, asemănător cu al dragonului de mare, putând produce șoc anafilactic.
Carnea este foarte apreciată și este utilizată în diferite regiuni din sudul Europei, în special în bazinul mediteranean, pentru prepararea de supe de pește: cacciucco la Livorno, zimino în Sardinia, aziminu în Corsica, bouillabaisse la Marsilia, suquet de peix în Catalonia și caldeirada în Portugalia.
Pagina 1 din 1

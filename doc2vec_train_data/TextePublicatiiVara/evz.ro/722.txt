O femeie, de 31 de ani, a murit și alte trei persoane au fost transportate la Spitalul Județean Constanța după ce, în urma exploziei unei anvelope, o șoferiță a pierdut controlul direcției și a intrat în coliziune cu un autoturism venit din sens opus.
Accidentul a avut loc pe DN38 Agigea-Negru Vodă, în jurul prânzului. O femeie,  de 35 de ani, conducea un autoturism dinspre Constanța către Negru Vodă. La ieșirea din localitatea Topraisar s-a produs o explozie la anvelopa dreapta spate. Șoferița a pierdut controlul asupra direcției de mers, a pătruns pe contrasens, intrând în coliziune violentă cu o mașină condusă de un bărbat de 32 de ani.
În urma impactului puternic, o femeie de 31 de ani, pasageră în dreapta șoferiței, a fost grav rănită, intrând în stop cardiorespirator, iar conducătoarea auto și două pasagere, în vârstă de 31, respectiv 72 de ani, au fost suferit fracturi și contuzii. Trei ambulanțe au ajuns la fața locului. După protocolul de resuscitare, femeia grav rănită a prezentat semne vitale. Victimele au fost transportate la Spitalul Județean de Urgență. Femeia în stare gravă a decedat, spre seară, în spital.
Pagina 1 din 1

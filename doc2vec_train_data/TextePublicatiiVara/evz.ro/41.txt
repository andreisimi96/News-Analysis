Compania israeliană Black Cube a suferit scindări interne. Informațiile cu privire la spionarea șefei DNA, Laura Codruța Kovesi, care au condus la arestarea a doi suspecți, au produs o adevărată undă de joc. O sursă din interiorul firmei a spus tot.
Într-un interviu acordat sub protecția anonimatului, o sursă din interiorul Black Cube a explicat modul în care operează, de fapt, firma, conform NBC . Compania are două divizii, una care lucrează specific pentru actorii privați corporativi și una care lucrează pentru actori guvernamentali și politici.
EXPLOZIV! Kovesi, Hellvig și Coldea, audiați în SECRET în dosarul Black Cube. Prima reacție CONFIRMĂ prezența unui GREU - UPDATE
„Când scandalul din România a devenit public, mai mulți angajați din divizia corporativă au plecat. În firmă s-a produs o ruptură și oamenii au demisionat aproape imediat”, a spus sursa, pentru NBC.
Interesul presei internaționale a crescut pentru compania Black Cube, după ce au ieșit la iveală zvonuri conform cărora agenții ar fi ajutat la subminarea înțelegerii nucleare pe care SUA o aveau cu Iranul, recent revocată de președintele Donald Trump.
Ancheta jurnaliștilor de la NBC arată un scenariu în care indivizi care ar lucra pentru companie au încercat să se apropie de familia unui consultant din administrația Barrack Obama, cu scopurile de a-l discredita pe el și, implicit, de a discredita acordul internațional, conform unei surse familiare cu acest mod de a acționa al Black Cube
Scandalul BLACK CUBE de la ÎNCEPUT până ASTĂZI. TOATE DETALIILE din SPIONAJUL șefei DNA, Laura Codruța Kovesi
Dosarul Black Cube a fost deschis în anul 2016 şi vizează încercări de intimidare la adresa procurorului şef al DNA, Laura Codruţa Kovesi. Doi cetăţeni israelieni, angajaţi ai societăţii Black Cube şi-au recunoscut faptele, fiind condamnaţi la închisoare cu suspendare.
Cetățenii israelieni erau anchetați de DIICOT pentru spionarea comunicațiilor și tentative de compromitere a procurorul șef al DNA, Laura Codruţa Kovesi, în ceea ce ei denumiseră operaţiunea „Tornado”. Doi dintre suspecți, Dan Zorella și Avi Yanus sunt foşti ofițeri de informații și co-fondatori și directori executivi ai firmei israeliene de investigații private Black Cube, companie în care a activat Meir Dagan,  fost director al Mossad (spionajul israelian) în perioada 2002-2011.
Ron Weiner a fost acuzat de săvârșirea infracțiunilor de constituire a unui grup infracțional organizat, acces ilegal la un sistem informatic, transfer neautorizat de date informatice, alterarea integrității datelor informatice, în formă continuată, operațiuni ilegale cu dispozitive și programe informatice.
David Geclowicz a fost acuzat de constituire a unui grup infracțional organizat, complicitate la acces ilegal la un sistem informatic, complicitate la transfer neautorizat de date informatice, complicitate la alterarea integrității datelor informatice și complicitate la operațiuni ilegale cu dispozitive și programe informatice.
Pagina 1 din 1

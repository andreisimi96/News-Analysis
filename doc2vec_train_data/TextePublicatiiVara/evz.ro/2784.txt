Evenimentul zilei a prezentat ieri povestea impresionantă a scriitorului român - Lucian Ciuchiță pe numele lui - care se luptă cu doi scenariști de la Hollywood pentru onoare și o sumă colosală: 10.000.000 de dolari. Ciuchiță susține că americanii i-au plagiat creația, realizând fi lmul Escape Plan, și cere daune materiale considerabile. În spatele acestor frământări se ascund mai bine de patru ani de angoase și temeri, românul dezvăluindu-ne că a fost amenințat de o avocată a regizorilor din Cetatea Filmului.
De când a început procesul cu „greii” de la Hollywood, care i-ar fi furat scenariul care ar fi stat la baza peliculei de succes Escape Plan, cu Sylvester Stallone și Arnold Schwarzenegger în rolurile principale, Lucian Ciuchiță se uită în fiecare zi peste umăr. Nu de alta, dar practicile scenariștilor de la Hollywood transpuse în procesul intentat de român n-ar fi tocmai ortodoxe: documente false, intimidări și amenințări din partea avocatei care-i reprezintă.
„Într-adevăr, m-am temut la început. Sunt capabili de orice. Păi, dacă furi, falsifici, folosești hackeri, corupi, ce te reține „sa scapi” definitiv de un adversar? Nimic. Face parte din același „arsenal”, nu? Pentru 10 milioane de dolari? O fac unii și pentru câteva zeci de mii”, șarjează Ciuchiță.
Surpriză: scriitorul e expert în luptă antiteroristă!
Revine instantaneu cu dezvăluiri: „Dar a trebuit să-mi asum acest risc. Odată, mai pe la început, o avocată care îi apără pe producătorii americani, cu un tupeu incredibil și care se crede deasupra legii pentru că este ancorată politic, m-a amenințat că voi pierde și voi plăti toată viața daune. Am privit-o calm și i-am răspuns că amenințările nu au efect asupra unui om corect, luptător, care a trecut prin multe în viață”.
Dar prin ce a trecut Lucian Ciuchiță în viață? „Am prins Revoluția, mineriadele, TVR-ul asediat. Adevărate războaie. O amenințare venită din partea unei avocate obraznice nu m-a afectat. I-am spus că va veni momentul când adevărul va ieși la lumină și, atunci, voi vedea ce vor mai avea de zis. De față era și o altă avocată, la fel de obraznică, dar care a «pă- răsit corabia” când a aflat că a început urmărirea penală pentru fals și uz de fals”, continuă Ciuchiță. Apoi, contraatacul:
„Revenind la amenințări, am lucrat zece ani în poliție și, în plus, cinci ani în SPP, într-o unitate specială de protecție a Președintelui României. O unitate de luptă antiteroristă. Deci, prin natura meseriei și a experienței nu pot să stau liniștit când știu cu cine mă lupt în proces. M-am gândit de multe ori la un eventual atac mișelesc, fizic ori de altă natură. Evident, m-am gândit inclusiv la un atentat. Așa că- mi verific mașina de fiecare dată înainte să mă urc în ea, nu o pornesc fără un control amănunțit. Mă rog, nu mă mai sperie nimic, doar sunt precaut. Posed permis de armă pentru protecție și autoapărare, iar pistolul Glock 17 este unul dintre cei mai buni „prieteni” ai mei”.
Săgeți către Justiția din România

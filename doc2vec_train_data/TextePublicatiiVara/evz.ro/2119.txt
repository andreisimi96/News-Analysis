Unul dintre cei mai mari jurnaliști și fotografi de război s-a stins din viață, în urmăc cu câteva zile. Acesta a participat la Războiul din Coreea, parte din cofnruntarea rece între superputerile mondiale SUA și URSS, în anii 1950.
Celebrul fotograf și jurnalist american David Douglas Duncan, un prieten apropiat al lui Picasso, faimos pentru fotografiile sale din războiul din Coreea, a murit la vârsta de 102 de ani într-un spital de pe Coasta de Azur, a indicat vineri Muzeul Picasso din Antibes, citat de AGERPRES
„David Douglas Duncan, care a trăit pe Coasta de Azur încă din anii '60, a murit în urma unei pneumopatii înconjurat de apropiaţii săi”, a declarat directorul muzeului din Antibes, Jean-Louis Andral, confirmând o informaţie apărută în ziarul local Nice-Matin despre jurnalist.
David Duncan. Sursa FOTO: Kirsty Wigglesworth/AP/AGERPRES
„El l-a întâlnit pe Picasso în 1956 şi au rămas buni prieteni până la moartea acestuia în 1973, iar mai târziu cu văduva sa, Jacqueline, şi cu fiica acesteia, Catherine”, a adăugat el.
Mobilizat începând cu 1942, în timpul celui de-al Doilea Război Mondial, David Douglas Ducan a făcut din perioada petrecută pe front subiectul muncii sale. În prefaţa la cartea sa „This is war!” („Acesta este războiul”), publicată în 1951, el a scris: „Nu există o apoteoză în această carte, nici o concluzie zdrobitoare. Doar dorinţa de a arăta puţin din ceea ce un om trebuie să sufere atunci când ţara sa decide să intre în război”.
Până la moartea sa, el a rămas marcat de perioada în care a acoperit războiul din Coreea (1950-1953) şi animat de o revoltă intactă împotriva tragediei conflictelor.
Pagina 1 din 1

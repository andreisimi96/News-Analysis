Kovesi este liniștită. Are un exit...
Jurnalistul Dan Andronic a lansat o ipoteză-bombă pe contul său de Facebook. Acesta susține că președintele Klaus Iohannis va semna decretul de revocare a șefei DNA, Laura Codruța Kovesi.
Iată postarea sa integrală:
Prin piață circulă o întrebare.
Care va fi propunerea lui Klaus Iohannis pentru postul vacant de la Curtea Constituțională?
Din informațiile pe care le-am adunat de la surse diverse sunt două variante:
1.Laura Codruța Kovesi, șefa DNA
2.Simina Tănăsescu, consilier prezidențial
Personal, înclin spre prima variantă pentru că această sinecură este perfectă pentru Laura Codruța Kovesi.
Un mandat de 9 ani la Curtea Constituțională înseamnă nu numai salariu, mașină și șofer la scară, dar mai ales IMUNITATE!
Pentru că așa cum a modificat PSD legea, pentru punerea sub acuzare a unui judecător CCR va fi nevoie de 6 voturi din 9!
Deci, dacă vă place să câștigați un ban ușor la pariuri, puneți pe varianta:
1.Klaus Iohannis semnează revocarea lui Kovesi.
X.Laura Codruța Kovesi va fi recunoscătoare, pentru că...
2.Klaus Iohannis semnează numirea lui Kovesi la Curtea Constituțională.
IMUNITATE GARANTATĂ timp de 9 ani!
Vă reamintim că recent deputaţii au adoptat cu 171 de voturi „pentru”, 91 „împotrivă” şi 9 abţineri, mai multe amendamente la proiectul de modificare a Legii nr. 47/1992 privind organizarea şi funcţionarea Curţii Constituţionale, reexaminată ca urmare a deciziei Curţii, eliminând din textul adoptat iniţial prevederea potrivit căreia judecătorii Curţii Constituţionale nu pot fi urmăriţi penal fără încuviinţarea plenului Curţii.
O altă modificare adoptată de deputaţi ca urmare a deciziei CCR prevede că, în caz de infracţiune flagrantă, procurorul general şi nu ministrul Justiţiei, cum era iniţial, trebuie să informeze de îndată preşedintele Curţii Constituţionale de faptul că judecătorii Curţii sunt reţinuţi şi supuşi percheziţiei.
Concret, judecătorii CCR nu mai pot fi urmăriţi penal, reţinuţi, arestaţi, percheziţionaţi sau trimişi în judecată, decât cu încuviinţarea a două treimi din numărul judecătorilor CCR.
Pagina 1 din 1

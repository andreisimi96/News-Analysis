Scandalul din ce în ce mai murdar care s-a aprins recent între Mircea Badea şi Oreste, prieteni la cataramă în alte vremuri, pare greu de înţeles după ce veţi parcurge dezvăluirea în premieră despre cele două nume grele din media românească. Odată ruptă prietenia lor, cei doi s-au ciocnit de mai multe ori, diferenţele de opinie cu privire la anumite subiecte de interes adâncind distanţa şi vrajba dintre ei.
Jurnalistul Dan Andronic a comentat ultimele schimburi de „amabilităţi” între Badea şi Oreste prin prisma unei experienţe profesionale avute cu eroii în cauză. În continuare, concluziile rămân la aprecierea cititorilor…
„O poveste cu Mircea Badea și Oreste Teodorescu.
Prin 2004, când conduceam Realitatea TV, Mircea Badea și Oreste aveau un proiect cu Silviu Prigoană. Plecaseră din TV (cred că de la Antena 3) și făceau o revistă (parcă).
Îl știam demult pe Mircea, de la Tele 7, sora lui lucra la Realitatea, așa că într-o zi l-am chemat și i-am propus să facă un talk-show politic. Singur.
I-am spus că este cel mai bun potențial realizator de talk-show, că are mână liberă, etc.
M-a refuzat. Pentru că vroia să lucreze împreună cu Oreste. Doar cu Oreste. Eu mi-am menținut oferta de 1 la 1, el a refuzat în continuare. A preferat să stea fără serviciu pentru prietenul lui.
Acum, după 14 ani au început să se jignească urât. Nu aș spune că sunt mirat, am avut și eu situații de tipul ăsta, dar sunt puțin contrariat.
Așa că am vrut să vă împărtășesc această întâmplare, la care mă gândesc de ceva vreme, fără să trag vreo concluzie”, a declarat Dan Andronic.
Un scurt istoric al conflictelor Badea-Oreste

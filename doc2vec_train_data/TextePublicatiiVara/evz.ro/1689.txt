Vezi galeria foto:
Roxana Vancea a făcut pasul cel mare și s-a căsătorit cu alesul inimii sale. Ca o ultimă săgeată către Bendeac, fost prezentatoare meteo a publicat imagini inedite de la cununia civilă.
Roxana Vancea s-a măritat cu alesul inimii sale. Nu e vreo vedetă de la TV, ci un medic veterinar pasionat de sport.
Dorind ca momentul să fie împărtășit de toți fanii, bruneta a publicat imagini de la cununia civilă. Pentru marele eveniment, Roxana a optat pentru un sacou alb și pantaloni evazați de aceeași culoare. În fotografie ea a fost surprinsă în timp ce semna actul de căsătorie în fața ofițerului stării civile.
De asemenea, bruneta a imortalizat momentul în care pleca spre starea civilă. Roxana era în mașină și a fotografiat buchetul de flori.
Relația dintre Bendeac și Roxana vancea a fost una tumultoasă. Actorul și fosta asistentă TV au avut o legătură specială. La puțin timp după despărțirea de actor, Vancea a avut poate cel mai profund mesaj dintre toate postările pe Facebook.
„Oamenii se îndrăgostesc. Nu o spun eu. Pur şi simplu se întâmplă de când lumea. Oamenii plutesc împreună în jocul acela nebun al iubirii. Uneori, preţ de câteva clipe. Alteori, preţ de câteva luni. Şi alteori, preţ de o viaţă. Împreună, oamenii refac clipele. Le dau gust. Le dau miros. Le încheagă. Le transformă în gesturi frumoase care te fac mereu să simţi cum inima îţi bate nebuneşte şi nu vrei să fii vreodată în altă parte. Sau lângă altcineva. Câteodată, însă, ne dăm seama că sentimentele noastre nu sunt îndeajuns pentru a rămâne lângă un om. Şi atunci, plecăm. Plecăm nu pentru că nu am mai putea rămâne. Oricine poate rămâne lângă cineva o viaţă, dar nu despre asta este vorba.
A rămâne unul alături de altul o viaţă întreagă nu presupune acte de eroism. Nu presupune compromisuri. Nici sacrificii. Presupune înţelegere, respect şi multă preţuire. Presupune tandreţe, zâmbet, căldură. Presupune să repari unde se poate şi să adaugi acolo unde se simte gol.
Presupune dimineţi în care să te pierzi în ochii celui de lângă tine. Clipe în care să te ţii strâns de mână. Presupune să te bucuri unul de altul şi unul pentru altul chiar şi atunci când bucuria pare doar o părere. Presupune ca inima să ţină mereu sufletele în echilibru. Presupune nopţi de pasiune, iar când acestea dispar, nopţi tandre şi liniştite. Presupune iubire! Când din reţeta asta lipsesc ingrediente, mai bine dăruiţi-vă un zâmbet frumos şi lăsaţi viaţa să completeze restul. Din cand in cand iubirea inseamna si plecari”, a scris Roxana Vancea pe Facebook.
„Mulţumesc pentru că am trăit, efectiv, alături de tine, mult timp, postarea astea”, i-a scris actorul ca răspuns.
Pagina 1 din 1

Foto Printscreen Sport.ro
Academia Rapid a învins, duminică, pe Arena Naţională, cu 2-0, echipa CSA Steaua, în ultima etapă a play-off-ului Ligii a IV-a, şi va juca barajul de promovare.
Steaua şi Rapid au stat faţă în faţă pentru a treia oară în acest sezon, iar aproximativ 20.000 de fani au fost pe cel mai mare stadion al ţării unde au urmărit atât duelul de pe teren, cât şi cel din tribune. Rapidiștii au câștigat graţie reuşitelor lui Daniela Niculae ,min. 23 şi Grigore, min.68, scrie Mediafax.
Rapidul a controlat meciul de la un capăt la altul, creându-şi câteva ocazii mari. În prima repriză, şansa a făcut ca portarul Stelei să primească gol doar de la Daniel Niculae, deşi ocaziile Rapidului au curs într-un număr mare.
CSA nu s-a remarcat prin atacuri periculoase, jocul fiind presărat cu multe greşeli de păstrare a posesiei. Şi în a doua parte a jocului Rapidul a fost echipa mai periculoasă şi, chiar dacă nu a mai forţat, a marcat în minutul 68, prin Grigore. De partea cealaltă, elevii lui Marius Lăcătuş nu s-au regăsit deloc, evoluţia lor fiind una şteasă, cu multe erori la mijlocul terenului.
În urma acestei victorii, s-a consemnat calificarea Rapidului în meciul de baraj pentru promovarea în Liga a 3-a.
Pagina 1 din 1

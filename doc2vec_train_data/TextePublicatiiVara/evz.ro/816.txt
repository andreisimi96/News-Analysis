Holurile de la Filantropia sunt sufocate de tătici emoționați, bunici, rude. Gravidele sunt o prezență rară prin sălile de așteptare pentru că viitoarele mămici au parte de un tratament special, atent, fiind duse imediat în saloane. E aproape ireală atitudinea cadrelor medicale, politicoase toate, cât și curățenia. Cum poate o maternitate de stat să fi e atât de bine pusă la punct?
Filantropia este cea mai veche maternitate din București, construcția ei începând la 1803. Șirul copiilor născuți între pereții acestei unități medicale este inestimabil, dar în 2017 au fost aproape 5.000 de nașteri, cele mai multe din Capitală. Dar, o dată cu numărul gravidelor a crescut și numărul problemele apărute în sarcină.
Patalogiile grave sunt rezolvate doar aici
Medicina maternofetală, care se ocupă cu diagnosticul și tratamentul bolilor intrauterine, are nucleul aici. Este singurul centru de acest fel din Capitală unde se fac transfuzii intrauterine, în anumite boli care crează fătului anemie.
În tratamentul sarcinii gemelare monocorionice, adică atunci când cei doi copii au aceeași placentă, apare o comunicare între vase deficitară pentru ei, adică unul primește mai mult sau tot sângele, pe când celălalt suferă. Problema aceasta o rezolvă cu succes medicii de la Filantropia prin ablație laser, intrauterină. Această boală, dacă apare foarte devreme și nu este tratată, e fatală pentru feți.
Echipă de elită
De patologia care tratează cu laser se ocupă Dr. Ana Maria Vaina, de transfuzia intrauterină se ocupă Dr. Veduță și Dr. Duță. „În ceea ce privește sala de nașteri, datorită unei echipe tinere și foarte tinere, deoarece în ultimii ani s-au angajat medici care au terminat recent studii în străinătate, avem implementat sistemul de naștere la care poate asista și tatăl copilului. Mai mult, travaliul este individual, nu la comun cu alte femei. Profesorul nostru, Dr. Gheorghe Peltecu, a încercat să ne insufle tuturor dorința de a prelua modelul țărilor care au un avans tehnologic și social față de România”, ne-a povestit Dr. Nicolae Gică, ginecolog obstetrician.
Au un aparat minune care salvează copii
Pentru copiii care se nasc cu asfixie, fapt grav care se produce atunci când nașterea a durat mai mult decât trebuia sau a avut o suferință, există o singură soluție salvatoare, iar ea se află în această maternitate. Filantropia are de trei ani un aparat care produce o ră- cire controlată a bebelușului. Rostul acestui proces este de a împiedica celulele neurologice private de oxigen să moară și dă timp organismului să facă o reperfuzare a creierului, adică să se refacă.
„Rezultatele sunt spectaculoase! Bebelușii despre care nu se știa dacă vor avea viață mai lungă de câteva ore de la naștere au ajuns copii perfect sănătoși”, ne-a spus medicul obstetrician.
Ce spun mămicile
Ne-am plimbat pe holuri și am găsit câteva saloane cu ușa deschisă. Am oprit la două mămici. Andreea se bucură de băiețelul ei, Ivan, născut marți. „Dr. Mitroi m-a convins să nasc natural. Sunt la a doua sarcină, prima a fost prin cezariană. Nu credeam că se poate așa ceva, dar alegerea a fost cea mai bună”, ne spune Andreea, proaspăta mămică.
Într-un alt salon am găsit o mogâldeață născută de circa 12 ore. Anastasia Sofia depășise termenul și, când a decis să vină pe lume, lucrurile nu au decurs lin. „A fost necesară o cezariană în regim de urgență. Se putea întâmpla o nenorocire, însă medicii au făcut totul ca la carte”, ne spune mă- mica, și ea medic de profesie. „Sunt oftalmolog și știu cum e în spitale, la nașteri. Nu aș fi mers nici în ruptul capului la privat sau la o altă maternitate”, mai spune ea.
Azi, de 1 iunie, proaspeții tătici vor umple saloanele din Filantropia cu pră- jituri, simțind nevoia de a împărtăși bucuria Zilei Copilului cu cei care le-au pus minunea de prunc în brațe.
Pagina 1 din 1

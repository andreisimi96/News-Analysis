Un șurub strâns prost. De atât a fost nevoie pentru ca roata mare dintr-un parc de distracții să nu mai funcționeze și să arunce una dintre cabine de la 16 metri înălțime. În urma incidentului, o fetiță de 10 ani a murit, iar alte șase persoane au ajuns la spital.
Incidentul oribil s-a petrecut în India și a fost surprins de o cameră de luat vederi de unul dintre oamenii din mulțimea care se strânsese în parcul de distracții din Anantapur, Andhra Pradesh, India, conform The Sun.
Roata se învârte rapid, iar fetița este pur și simplu aruncată în aer. Din păcate, copilul a murit imediat, când a lovit asfaltul.
Răniții au fost transportați de urgență la spital, unde au fost tratați pentru răni grave. Martorii oculari s-au grăbit să îi ajute pe cei răniți. Mai mulți dintre cei care au asistat la scenele oribile spun că au observat șurubul slăbit, dar operatorul din parcul de distracții  nu ar fi făcut nimic în acest sens.
Ulterior, acesta a fost bătut de martori, până să fie salvat și predat forțelor de ordine.
Polițiștii au deschis o anchetă oficială în acest sens.
Pagina 1 din 1

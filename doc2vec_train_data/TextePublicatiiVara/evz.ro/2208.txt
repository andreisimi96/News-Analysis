O creatură bizară, lungă de aproape 6 metri și venită din mare a ajuns pe țărmurile Parcului Național Dorob din Namibia. Cercetătorii au fost absolut surprinși de ceea ce abia descoperiseră. Fotografia este cua devărat neobișnuită.
Trupul neînsuflețit al creaturii era deja în stare avansată de descompunere, atunci când cercetătorii au ajuns la el. Experții spun că ar putea fi vorba de o balenă, un delfin foarte mare sau ceva cu totul și cu totul diferit, relatează Live Science.
Trupul neînsuflețit al animalului descoperit. Sursa FOTO: Nambian Dolphin Project/Caters News
După ce au măsurat rămășițele și au analizat forma capului creaturii marine, oamenii de știință au ajuns la concluzia aproape certă că este vorba de balena cu cioc a lui Cuvier (Ziphius cavirostris). Un astfel de animal nu a mai fost văzut în Namibia din anii 2000, conform unui dintre principalii experți responsabili cu investigația, Simon Elwen, de la ONG-ul Proiectul Delfin din Namibia. Cercetătorul este și unul dintre cei care a descoperit creatura misterioasă.
„Am fost chiar surprins. Aceste animale sunt văzute foarte rar în apă, așa că să le vedem pe uscat este foarte unic”, a spus Elwen.
Mamiferele se găsesc pe întregul glob pământesc și tind să trăiască în ape temperate, subtropicale sau tropicale. Pot ajunge să cântărească până la 3 tone și să crească în lungime până la 7 metri, conform Administrației Naționale a Oceanelor și Atmosferei (NOAA) . Au un cap „de gâscă” cu o linie a fălcii care este înclinată în sus, făcându-le să pară că zâmbesc constant.
Pagina 1 din 1

Mitropolitul Ardealului, ÎPS Laurențiu, a vorbit despre posibilitatea ca părintele Arsenia Boca să fie canonizat. Acesta a precizat că s-au făcut unele demersuri în acest sens, iar unul dintre cei mai iubiți duhovnici ar urma să devină “sfânt” cel mai probabil anul viitor.
„Este de remarcat faptul ca Biserica Ortodoxa Romana nu a avut niciodata o astfel de manifestare a pietatii credinciosilor fata de o personalitate bisericeasca. Anul viitor se vor implini 30 de ani de cand Parintele Arsenie a trecut la Domnul si de atunci si pana in ziua de astazi, pelerinajul la mormantul sau nu a incetat. Cinstirea pe care i-o acorda credinciosii Parintelui, cultul acesta spontan, a determinat Biserica sa inceapa procesul de canonizare prin cercetarea vietii si a lucrarilor minunate pe care Dumnezeu le-a implinit si le savarseste si azi prin alesul Sau.
La mormantul Parintelui Arsenie oamenii stau zilnic, ore in sir la rand, pentru a se ruga si se intorc acasa mangaiati, convertiti si ajutati, revenind mereu cu altii impreuna. Aceasta dorinta nefireasca si cu totul straina de cele spirituale poate sa fie intampinata, pe langa actiunile juridice legale ale celor in drept si prin implinirea lucrarii de canonizare
Cand Dumnezeu va randui “implinirea vremii” pentru canonizarea parintelui Arsenie si Biserica il va trece in randul sfintilor, numele se va schimba din „Parintele Arsenie Boca”, in cel de “Sfantul Arsenie”. In locul fotografiei cu chipul Parintelui, atat de multiplicata de doritorii de castig necinstit, va fi zugravita si aprobata de catre Sfantul Sinod icoana sa de sfant, cu chipul transfigurat prin lucrarea harului lui Dumnezeu.
Astfel, va disparea si obiectul acestei nefiresti uneltiri! Asa cum istoria nu creaza personalitati, ci doar le consemneaza, la fel, Biserica nu creaza sfinti, ci doar ii recunoaste. Nu Parintele Arsenie are nevoie de actul de canonizare al Bisericii, pentru ca sunt atatea semne ca Dumnezeu l-a randuit in ceata dreptilor, ci noi avem nevoie de ajutorul si mijlocirea alesilor Domnului, cei din ceruri! Se lucreaza pentru accelerarea recunoaterii sfinteniei parintelui Arsenie Boca si, in curand, se va intruni Comisia metropolitana intr-o sedinta de evaluare”, a afirmat IPS Laurenţiu intr-un interviu acordat presei locale, scrie Cancan .
Pagina 1 din 1

În urmă cu cinci ani, Hanibal Dumitrașcu era disperat că nu mai face fața unor datorii și a făcut un credit de nevoi personale de aproximativ 3.000 de euro.
Potrivit unei declarații de avere din 2014 când era consilier la Ministerul Educației, psihologul notase că avea două credite, contractate în 2008, unul de 60.000 de lei, celălalt de 50.000 de lei, la două bănci.
Jurnaliștii de la Wowbiz scriu că Hanibal Dumitrașcu avut dificultăți în a returna datoria, dovadă fiind faptul că, în toamna lui 2017, acesta a fost executat silit de una din bănci. În 2013, psihologul a contractat un credit de nevoi personale de 15.000 de lei (3.300 de euro), pe trei ani, tocmai pentru că avea acute probleme financiare.
Reputatul psiholog Hanibal Dumitrașcu a decedat, duminică, la Spitalul Universitar din București. Surse din SUUB au explicat că el fusese internat, joia trecută, în stare foarte gravă, după ce suferise un accident vascular cerebral.
Hanibal Dumitrașcu a fost operat de medicii de la Spitalul Universitar București în încercarea de a-i stăvili hemoragia cerebrală, dar nu s-a mai putut face nimic. Vineri și sâmbătă, a fost ținut în viață de aparate, dar având și diabet zaharat, starea lui s-a agravat. Duminică, psihologul a decedat.
Psihologul s-a născut în 9 ianuarie 1964, în Râmnicu Sărat, judeţul Buzău. Era conferențiar universitar la Facultatea de Sociologie și Asistență Socială de la Universitatea București, unde lucra din 1995. De asemenea, Hanibal Dumitrașcu era coordonator Studii Universitare de Master, la Facultatea de Sociologie și Asistență Socială de la Universitatea București.
Pagina 1 din 1

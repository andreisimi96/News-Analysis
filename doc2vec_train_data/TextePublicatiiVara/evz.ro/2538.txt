Liviu Pleşoianu a avut în a doua parte a discursului ţinut în Piaţa Victoriei un mesaj în limba engleză pentru partenerii externi ai României dar şi pentru presa internaţională, vorbind despre abuzuri şi despre protocoalele secrete dintre SRI şi instituţiile de forţă din România. Site-ul oficial al Vaticanului a preluat discursul deputatului PSD.
Liviu Pleşoainu: "În vreme ce propagandiștii Noii Securități, dimpreună cu toți "elitiștii" închipuiți fac concurs de glumițe de creșă, presa internațională continuă să preia mesajul meu adresat ieri în limba engleză. Tocmai a fost publicat și pe platforma de informare oficială a Vaticanului...", a scris deputatul Liviu Pleşoianu pe contul personal de socializare.
Pleşoianu explică de ce a vorbit în engleză şi cui s-a adresat "Degringolații Noii Securități încă nu pricep că eu nu întreprind niciodată ceva fără să am în vedere și efectele... "Vai, vai, le-a vorbit Pleșoianu protestatarilor în engleză". Nu, necomplicaților, nu le-am vorbit protestatarilor în engleză. Cu protestatarii am strigat, ÎMPREUNĂ, în frumoasa limbă română. În engleză, am vorbit "doar" ca sa afle întreaga lume... #Understood ?", a explicat deputatul.
Pagina 1 din 1

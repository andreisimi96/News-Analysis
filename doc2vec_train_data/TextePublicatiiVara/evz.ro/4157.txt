Portugalia s-a impus la limită, astăzi, în fața Marocului, scor 1-0, în etapa a doua a Grupei B de la Mondialul din Rusia. Victoria lusitanilor a fost adusă de superstarul Cristiano Ronaldo, în timp ce nord-africanii vor începe să-și facă bagajele.
Pe arena „Lujniki” din Moscova, Portugalia, campioana europeană en-tire, a reușit să bifeze, astăzi, prima victorie din grupele turneului final din Rusia. Dacă în prima etapă a remizat cu Spania, 3-3, după un meci electrizant, de această dată selecționata lusitană s-a impus în fața Marocului, dar cu greu.
Nord-africanii veneau după o înfrângere cu Iranul (0-1), la debut, după un gol primit pe finalul partidei. Astăzi au amenințat serios poarta portughezilor, dar au fost lipsiți de noroc.
Cetățenii României, COBAII și CLOVNII Serviciilor de Informații
Cristiano Roanldo a fost din nou imperial. Superstarul lui Real Madrid și-a trecut în cont al 4-lea gol la acest Mondial, după hat-trick-ul din meciul anterior, cu Spania. În minutul 4 al jocului cu Maroc, căpitanul Portugaliei a marcat cu o lovitură de cap, din plonjon, iar mingea s-a dus direct sub transversală porții adverse. După a doua înfrângere la rând, în grupe, naționala din Maroc a devenit prima echipă eliminată de la CM 2018.
În urma reușitei de astăzi, Ronaldo a devenit cel mai prolific marcator din istoria Europei, şi a înscris golul cu numărul 85 în tricoul echipei naţionale. Lustianul l-a întrecut la acest capitol pe legendarul Ferenc Puskas, care a punctat de 84 de ori,pentru Ungaria, între 1945 şi 1956.

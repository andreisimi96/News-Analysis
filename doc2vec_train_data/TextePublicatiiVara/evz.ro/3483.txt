La conferința „Știrile false, sunt ele o amenințare la securitatea națională?”, care are loc astăzi, s-a arătat că, potrivit unui studiu, românii sunt cei mai creduli europeni.
În studiu a fost chestionat un eșantion important de europeni în legătură cu capacitatea de a identifica o dezinformare bazată pe știre falsă. 71 la sută dintre europeni au răspuns pozitiv; românii au și mai mare încredere în ei, 78 au răspuns că pot face asta. De fapt, studiul a relevat că situația stă exact invers deoarece subiecților li s-au dat știri false, pe care ei le-au catalogat ca fiind adevărate.
Europarlamentarul Ramona Mănescu, gazda evenimentului, a vorbit despre metodele de contracarare a fenomenului dezinformării. Doar că, spre deosebire de Rusia, de exemplu, logistica Uniunii Europene nu poate face față, chiar dacă dezinformarea este considerată o amenințare la securitatea uniunii. Fabrica de troli din Sankt Petersburg are zeci de mii de angajați, este o industrie, în timp ce un organism european care contracarează fenomenul are 14 angajați.
UE a luat recent în considerare și necesitatea introducerii educației media în școli. În Italia funcționează un program național de educație media în 8000 de licee.
Un semnal de alarmă este și faptul că în Franța cel mai popular site de știri, care are reputația de răspândire a știrilor false, are o audiență cât au 5 site-uri considerate rezonabile, adică 11 milioane de oameni  accesează acel site.
Pagina 1 din 1

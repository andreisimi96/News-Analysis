Prinţul Harry al Marii Britanii şi ducesa Meghan de Sussex, care s-au căsătorit pe 19 mai, sunt obligaţi să returneze cadouri de nuntă în valoare totală de aproximativ 8 milioane de euro
Prinţul Harry al Marii Britanii şi ducesa Meghan de Sussex, care s-au căsătorit pe 19 mai, sunt obligaţi să returneze cadouri de nuntă în valoare totală de aproximativ 8 milioane de euro, primite de la diverse companii celebre care au sperat astfel să îşi facă reclamă, potrivit mediafax.ro
Harry şi Meghan au primit cadouri din partea prietenilor şi a unor personalităţi care au dorit astfel să celebreze uniunea lor.
Însă alte sute de cutii şi colete au fost trimise de companii celebre.
Reprezentanţii cuplului sunt acum obligaţi să facă un triaj şi să returneze cadourile care ar fi făcut din ducele şi ducesa de Sussex adevărate manechine.
De exemplu, compania Bags of Love le-a trimis două costume de baie asortate în speranţa că aceste piese de vestimentaţie vor fi purtate la plajă, în timpul lunii de miere, de cei doi.
Palatul Kensington, reşedinţa oficială a cuplului, urmează nişte reguli stricte privind cadourile, iar membrii familiei regale nu trebuie să primească drept daruri produse de care apoi companiile să se poată folosi pentru a-şi face reclamă.
De altfel, Harry şi Meghan le-au cerut tuturor să nu le ofere cadouri cu ocazia căsătoriei, ci să facă donaţii unor asociaţii caritabile.
Prinţul Harry al Marii Britanii, în vârstă de 33 de ani, şi fosta actriţă americană Meghan Markle, în vârstă de 36 de ani, s-au căsătorit pe 19 mai, iar ceremonia a fost una impresionantă, tradiţională, presărată cu elemente moderne, care s-a desfăşurat sub privirile lumii întregi.
Prinţul Harry, fiul cel mic al prinţului moştenitor Charles, şi Meghan Markle au o relaţie din iulie 2016 şi s-au logodit în noiembrie 2017.
Pagina 1 din 1

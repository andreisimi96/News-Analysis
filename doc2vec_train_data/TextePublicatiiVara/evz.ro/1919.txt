Este doliu în familia ministrului Sănătății, Sorina Pintea. Flavia, nepoată în vârstă de 27 ani, a fost găsită fără suflare în casa ei, din Baia Mare. Potrivit anchetatorilor, nu prezenta urme de violență pe corp și cazul ar putea fi o sinucidere.
Flavia a fost găsită spânzurată, iar prietenii ei apropiați nu își pot explica gestul extrem. Anchetatorii care investigheza cazul morții asistentei medicale mărturisesc că tânăra nu a lăsat niciun bilet de adio.
Apropiații tinerei de 27 de ani spun că nu ar fi existat niciun motiv care să o determine să-și pună capăt zilelor. Flavia Magdau-Tatarau era asistență medicală și era căsătorită de patru ani. Nu avea probleme în căsnicie și se înțelegea foarte bine cu partenerul ei, care este pompier SMURD.
Vestea că Flavia nu a mai este printre cei vii a căzut ca un trăsnet peste toţi cei care au cunoscut-o. Soţul ei a făcut şocanta descoperire şi a încercat din răsputeri să o readucă la viaţă. „Flavia a fost o persoană completă din toate punctele de vedere. A fost o colegă devotată şi dornică să le ofere ajutor pacienţilor. O colegă devotată pe care te-ai putut baza, moartea sa fulgerătoare ne-a lăsat un gol imens sin suflete şi regretul că nu i-am putut fi alături când a avut nevoie”, povestește o colegă de muncă.
Nimeni nu prevestea ce urma să se întâmple. Nu a dat niciodată semne că o apasă ceva. „Am fost de serviciu cu Flavia la spital. Era veselă şi nu ne-a pus semne de întrebare. Povestea că merge să se ocupe de casă şi am zis ok ne vedem mâine. Foarte optimistă şi veselă. Nu era o persoană care să se retragă şi să nu comunice. Toţi la muncă o agream nu se certa sau să aibă conflicte”, a spus un angajat SMURD.
Purtătorul de cuvânt al IPJ Maramureş, Florina Meteş, a precizat pentru Agerpres, că tânăra a fost găsită fără viaţă, fără urme de violenţă, iar cazul a fost preluat pentru cercetări de o echipă de criminalişti.
„La examinarea exterioară a cadavrului nu au fost găsite urme de violenţă. Cadavrul femeii a fost transportat la morga spitalului (SJU) pentru efectuarea necropsiei şi pentru stabilirea cu exactitate a decesului”, a precizat Florina Meteş. Imediat după primirea apelului pe numărul unic 112, la faţa locului s-au deplasat un echipaj al SMURD şi al poliţiei, mai adaugă sursa citată.
Pagina 1 din 1

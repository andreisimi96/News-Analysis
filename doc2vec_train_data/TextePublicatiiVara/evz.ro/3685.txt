Donald Trump i-ar fi spus prim-ministrului japonez Shinzo Abe că nu ar mai rămâne prim-ministru dacă ar fi trebuit să gestioneze 25 de milioane de mexicani.
Trump ar fi transmis preşedintelui francez Emmanuel Macron că „toţi teroriştii sunt la Paris”, conform informaţiilor Wall Street Journal.
Vorbind despre problema imigranţilor în Europa, el i-ar fi spus lui Abe: „Shinzo, tu nu ai această problemă, dar pot să îţi trimit 25 de milioane de mexicani şi nu o să mai fii prim-ministru”, conform unui oficial al Uniunii Europene prezent la întâlnirea G7.
De asemenea, în timpul discuţiilor despre terorism şi Iran, preşedintele american i-ar fi spus lui Macron: „Trebuie să ştii asta, Emmanuel, pentru că toţi teroriştii sunt la Paris”.
Trump, părând că este îngrijorat să nu rămână izolat, conform celor prezenţi, ar fi spus: „Atunci, văd că este vorba de cinci la doi” atunci când Abe şi-a exprimat opoziţia faţă de cuvintele alese într-un comunicat comun privind deşeurile din plastic.
Casa Albă nu a putut fi contactată de Newsweek pentru comentarii.
Comentariile lui Trump vin după ce a părut că a avut întâlniri de succes atât cu Abe cât şi cu Macron în SUA.
Pagina 1 din 1

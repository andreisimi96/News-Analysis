Doctorița Xiaoguang Wang, cea mai apreciată specialistă în terapia prin acupunctură din România, a murit vineri. Medicul îi tratase, în trecut, pe fostul premier Adrian Năstase și pe fostul președinte Ion Iliescu.
Se pare că vineri, în cursul serii, medicul Xiaoguang Wang a ajuns la Spitalul Județean Argeș. Femeia acuza grave dureri de spate. Specialiștii de la Urgențe i-au făcut o electrocardiogramă, dar rezultatele acesteia au fost normale, neputând ajuta la identificarea sursei durerii. După doar un sfert de oră, femeia care i-a tratat pe Iliescu și Năstase s-a stins din viață.
Potrivit unor surse din cadrul Spitalului au declarat că ar putea fi vorba despre un anevrism cerebral care să îi fi fost fatal femeii, conform Realitatea.
Doctorița se mutase în România în 1999 și își deschisese o practică aici. În urmă cu câțiva ani, s-a îndrăgostit iremediabil de județul Argeș și s-a mutat la Ștefănești. Doctorița din China era foarte apreciată, iar lista ei de personalități celebre pe care le-a tratat nu îl include doar pe Iliescu sau pe Năstase, dar și pe fostul Mitropolit  al Ardealului, Antonie Plămădeală.
Pagina 1 din 1

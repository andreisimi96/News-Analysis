Antena 3 S.A., compania care deține postul de televiziune Antena 3 și care este controlată de fiicele omului de afaceri Dan Voiculescu, a raportat o cifră de afaceri netă de 63,4 milioane de lei, în 2017, în scădere față de 65,4 milioane de lei în anul 2016
Antena 3 S.A., compania care deține postul de televiziune Antena 3 și care este controlată de fiicele omului de afaceri Dan Voiculescu, a raportat o cifră de afaceri netă de 63,4 milioane de lei, în 2017, în scădere față de 65,4 milioane de lei în anul 2016.
Deși este una dintre cele mai mari televiziuni de știri, profitul companiei a scăzut mai mult de jumătate, față de 2016. Astfel, firma a înregistrat un profit de 1,5 milioane de lei în 2017, față de 3,3 milioane de lei în 2016.
Compania a crescut doar la capitolul angajați. Antena 3 S. A. avea 321 în anul 2016, număr care a crescut la 392 în anul 2017.
Potrivit capital.ro , posturile grupului Antena intenţionează să iasă din grila must carry, a televiziunilor pe care cabliştii sunt obligaţi să le aibă în grilă.
În prezent, Antena 1 este, de departe, cea mai mare televiziune din lista must carry.
Principiul „must carry” este prezent în Legea Audiovizualului, Art. 82, şi prevede că distribuitorii de cablu trebuie să includă în oferta lor programele televiziunii publice şi posturile private aflate sub jurisdicţia României, libere la retransmisie şi fără condiţionări tehnice sau financiare. În prezent, principiul nu este aplicat şi operatorilor DTH.
Pagina 1 din 1

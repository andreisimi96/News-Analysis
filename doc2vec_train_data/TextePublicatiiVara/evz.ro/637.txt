În 2018, Muzeul Național al Literaturii Române, reprezentat de Editura Muzeul Literaturii Române, și Muzeul Municipiului București, expun împreună, la Salonul Internațional de Carte Bookfest, într-un stand modern, volume de literatură, studii, critică și istorie literară, albume semnate de cele mai reprezentative nume ale literaturii române și cataloage de colecţie sau de expoziţie
La cea de-a XIII-a ediție Bookfest, desfășurată în perioada 30 mai - 3 iunie, la Romexpo, Pavilionul B2, Standul B02, Editura Muzeul Literaturii Române participă cu următoarele noutăți:
Revista Caietele Avangardei, sub coordonarea profesorului Ion Pop, este o publicație singulară în spațiul românesc în domeniul studiului avangardei.
Cele mai recente titluri din eleganta serie bibliofilă „Opere fundamentale”, editată sub egida Academiei Române de către Fundația Națională pentru Știință și Artă în parteneriat cu Muzeul Național al Literaturii Române.
Muzeele Bucureștiului de ieri și de azi și Monumentele Bucureștiului, două albume care stau mărturie pentru spațiile valoroase ale capitalei.
Dicționarul general al literaturii române, vol. III, IV și Enciclopedia literaturii române vechi sunt apariții editoriale de o însemnătate fără pereche în peisajul literar românesc, datorate unui efort de cercetare care vine în întâmpinarea oricui studiază în profunzime literatura română.
Volumul Năzuințe spre ideal. Vol I: Literare reunește texte care relevă preocupările literare ale lui Nicolae Chiriac Quintescu, un cărturar din vremea Junimii, promotor al latinității.
Ion Minulescu, Scrisori către Rose le oferă cercetătorilor şi cititorilor pasionați posibilitatea de a-l descoperi pe Minulescu în ipostaza de poet îndrăgostit, epistolier și desenator. Fotografiile care însoțesc textele completează atmosfera acestui mic volum cu parfum de epocă.
În volumul Fișe, schițe și portrete, Al. Cistelecan ne oferă o colecție de portrete eseistice ale unor critici români, de la Pompiliu Constantinescu la Nicolae Manolescu și de la Sorin Antohi la Andrei Terian.
Victor Iosif face în volumul Eugen Drăguțescu. Omul și artistul, în scrisori o radiografie discretă, dar pertinentă a vocii lui Eugen Drăguțescu, așa cum reiese din corespondență.
Și pentru că în acest an sărbătorim Centenarul Marii Uniri, Editura MLR a pregătit o serie de titluri omagiale:
Cronica lumii românești (1914-1920): Cele două volume adună în paginile sale evenimentele istorice și politice petrecute de la izbucnirea Primului Război Mondial până la încheierea Tratatului de pace de la Trianon.
Eroinele României Mari. Destine din linia întâi: O carte-album dedicată tuturor femeilor care au făcut eforturi materiale și morale uriașe pentru onoarea și demnitatea neamului românesc.
Regina și Frontul/The Queen and the Front (ediție bilingvă): volumul cuprinde o remarcabilă colecție de fotografii rare, precum și un text detaliat, bogat în informații legate de Primul Război Mondial și de prezența pe front a Reginei Maria, simbolul feminin al curajului și hotărârii în prima conflagrație mondială.
România în anii premergători Marii Uniri (1916-1917), de Gheorghe Sbârnă și Ioan Opriș: Studiile cuprinse în această carte aparțin unor prestigioși istorici și au rezultat în urma unei laborioase cercetări a surselor arhivistice, literare, memoriale ori artistice, multe dintre acestea fiind inedite.
Tratatele de pace ale României (1919-1920), de Ion Calafeteanu și Gheorghe Sbârnă: Volumul analizează tratatele de pace încheiate de România după înfăptuirea Marii Uniri și contextul în care acestea au fost decise.
Dan Gulea, Citind Marele Război. Antologia scriitorilor căzuți: Cele 37 de nume din această antologie nu sunt niște voci care se exprimă doar pe hârtie, ficțional, ci sunt voci care se exprimă public, implicat, preocupate de problemele concrete ale războiului.
Programul lansărilor VINERI 1 IUNIE ORA 17.00, STANDUL MNLR Revista Caietele Avangardei Invitați: Ion Pop, Ion Bogdan Lefter Moderator: Luigi Bambulea   SÂMBĂTĂ 2 IUNIE ORA 11.00, STANDUL MNLR Nicolae Chiriac Quintescu, Năzuințe spre ideal. Volumul I: Literare Invitați: Ana-Cristina Halichias, Ioana Costa, Liviu Franga Moderator: Eugenia Țarălungă   ORA 12.00, STANDUL MNLR Ion Minulescu, Scrisori către Rose Invitați: Rodica Pop, Cosmin Ciotloș Moderator: Loredana Voicilă   ORA 15.00, STANDUL MNLR Alexandru Cistelecan, Fișe, schițe și portrete Invitați: Alexandru Cistelecan, Sorin Antohi Moderator: Ioan Buduca   DUMINICĂ 3 IUNIE ORA 11.00, STANDUL MNLR Victor Iosif, Eugen Drăguțescu. Omul și artistul, în scrisori Invitați: Victor Iosif, Dimitrie Țopa, Ruxandra Dreptu Moderator: Alina Ioan   ORA 12.00, STANDUL MNLR Colecția „Opere fundamentale 200“, catalog aniversar și cele mai recente titluri ale colecției, Dicționarul general al literaturii române,vol. III și IV și Enciclopedia literaturii române vechi, Cronica lumii românești, vol I-II Invitați: Eugen Simion, Răzvan Theodorescu, Paul Cernat Moderator: Ioan Cristescu   ORA 13.00, STANDUL MNLR Adrian Majuru, Muzeele Bucureștiului de ieri și de azi și Răzvan Theodorescu, Monumentele Bucureștiului Invitați: Răzvan Theodorescu, Adrian Majuru, Pavel Șușară Moderator: Iuliana Miu

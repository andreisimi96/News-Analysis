Pe faleza Venice Beach, Alice Gruppioni, întreprinzătoare din Bologna, aflată în luna de miere, a fost ucisă de o maşină condusă de un traficant de droguri. Despăgubirile vor fi în total de 14 milioane de dolari.
Municipalitatea din Los Angeles va despăgubi familia lui Alice Gruppioni cu 12 milioane de dolari: este cifra care apare în tranzacţia care închide acţiunea civilă deschisă după moartea întreprinzătoarei din Bologna de 32 de ani, ucisă în luna de miere în timp ce se plimba pe faleza din Venice Beach, de o maşină care a intrat în mulţime pe 3 august 2013. La volanul maşinii care a creat panică la Venice Beach se afla Nathan Campbell, traficanat de droguri, condamnat de tribunalul din Los Angeles la 42 de ani de închisoare.
Potrivit reconstiturii făcută de membrii familei, de fapt, faleza pietonală din Venice Beach, aglomerată în fiecare zi de vâzători ambulanţi, turişti şi rezidenţi nu era protejată adecvat. ''Siguranţa minimă pe care o administraţie trebuie s-o garanteze cetăţenilor săi şi pentru multe alte persoane care vin în SUA, n-a fost asigurată''. Gruppioni, tatăl, este şi el întreprinzător şi ex preşedintele Bologna calcio. În afara celor 12 milioane destinate familiei victimei, municipalitatea oraşului californian a dispus alte 2 milioane de dolari pentru cele 16 persoane rănite în incident de împărţit între ele.
În locul unde tânăra a fost ucisă va fi pusă o plăcuţă. ''E o chestiune importantă care trebuie să aducă aminte de tragedie şi acolo, pe ultima bucată de pământ pe care a atins-o. Este o foarte mică satisfacţie, dar oricum importantă'', spune mătuşa Katia Gruppioni. După omuciderea pentru care Nathan Campbell a primit 42 de ani de închisoare, au fost luate măsuri drastice pentru a proteja faimoasa faleză. ''Acum o chestiune asemănătoare probabil că  nu se va mai întâmpla'', spune femeia, potrivit La Repubblica .
Pagina 1 din 1

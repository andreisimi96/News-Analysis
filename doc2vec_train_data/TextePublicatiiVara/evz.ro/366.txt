Specialiștii recomandă să evitați ciocolata și fursecurile.
Automatele de mâncare, aceste magazine moderne pe care le găsim peste tot, și care ne sar în ajutor atunci când foamea ne ia pe nepregătite, ne pot fi prietene sau dușmani, în funcție de alegerile pe care le facem. Nutriționiștii afirmă că în aceste aparate putem găsi și alimente sănătoase care să ne potolească foamea, dar și alimente care nu doar că nu produc sațietate, dar sunt și periculoase pentru sănătate.
Le găsim peste tot, de la holurile spitalelor, stații de metrou, la birou sau chiar pe stradă. Tentante și mereu pline de bunătăți, automatele de mâncare ne salvează de fiecare dată când uităm să ne luam pachețelul de mâncare de acasă și vrem să păcălim foamea.
Nucile și semințele
Însă, dincolo de ambalajele frumos colorate, alimentele din mașinile de mâncare ne pot fi benefice, sau nocive, spun nutriționiștii. Potrivit Daily Mail, nucile și floricelele de porumb sunt în topul alimentelor considerate de specialiști ca fiind alegeri sănătoase.
Nutriționiștii au ajuns la concluzia că nucile ar fi cea mai potrivită alegere pentru o gustare rapidă. Acestea sunt grăsimi sănătoase, bogate în omega 3, proteine și fibre, au un conținut scăzut de carbohi drați, iar conform studiilor, ar ajuta și la scăderea colesterolului.
Atenție însă, ideal este ca acestea să fie în stare crudă sau coapte, și, pe cât posibil, să nu conțină o cantitate prea mare de sare.
Floricele de porumb
Dacă aveți de ales între o pungă de chipsuri de cartofi, una de covrigei și una de floricele de porumb, nutriționiștii recomandă să alegeți floricelele, pentru că sunt făcute din boabe de porumb și au un conținut ridicat de fibre. „Chiar dacă au și carbohidrați, aceștia nu sunt într-o formă concentrată, deci nu sunt dăunătoare. O ceașcă de popcorn con ține aproximativ 30 de calorii, de 4,5 ori mai puțin decât aceeași cantitate de chipsuri obișnuite de cartofi”, spune medicul nutriționist Warren Sirota.
Specialistul recomandă însă să alegem floricelele naturale, doar cu adaos de sare și dă evitam floricelele cu diverse arome, pentru că ar conține și o cantintate deloc neglijabilă de chimicale.
De ce simțim nevoia de „ceva dulce”
„Hrana zilnică trebuie să susțină activitatea fizică și intelectuală pe care o desfășurăm fiecare dintre noi, creierul fiind organul căruia trebuie să îi asigurăm un aport constant de omega 3, prin gustări sănătoase (nuci, caju, migdale, alune de pădure, fistic-crude). În cazul în care există o carență de omega 3, vom avea tendința de a ne îndreptă atenția către alimentele cu un conținut ridicat de zahăr și grăsimi, ceea ce reprezintă drumul sigur către un dezechilibru alimentar. Este important să citim etichetele înainte de a decide să mâncăm anumite alimente, corpul nostru nu este un coș de gunoi. Când există un singur scop : sănătatea, trebuie să punem accent pe calitate, și nu pe cantitate. Eu personal de la astfel de aparate aș achiziționa apa plată și mixuri de oleaginoase crude”, explică Alina Stoica, medic nutriționist.

Călin Popescu Tăriceanu, liderul ALDE, a făcut o analiză dură a situației actuale în care se află PNL, partidul care „a scris cea mai frumoasă parte a istoriei României moderne”.
Tăriceanu, al doilea om din stat, critică poziția pe care liderii liberali o au în lupta pe care clasa politică o duce împotriva abuzurilor din justiție. „PNL este inert şi ceilalţi care sunt în conducere nu fac decât să se alinieze la această poziţionare care este ruşinoasă pentru un partid care a scris cea mai frumoasă parte a istoriei României moderne, este ruşinoasă pentru un partid care a dat, din păcate, numeroase victime în perioada comunismului. Mă refer la liderii Partidului Naţional #Liberal care au fost victime ale represiunii comuniste, care au murit în închisori, care au fost torturaţi, schingiuiţi, care apoi au trebuit să suporte umilinţele după ce au fost eliberaţi, unii dintre ei, cum ştiţi, au stat în închisoare 17 ani. Eu cred că toţi aceşti lideri ai #PNL nu şi-ar putea imagina astăzi acest comportament care este degradant”
Pagina 1 din 1

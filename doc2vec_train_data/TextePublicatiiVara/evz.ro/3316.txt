Kim Jong-un, pixul buclucaș și Donal Trump în momentul semnării tratatului. FOTO:
Kim Jong-un, liderul nord-coreean, a avut o mare dilemă în momentul în care a trebuit să semneze acordul cu Donald Trump. Dictatorul de la Phenian este obsedat să nu lase urme ADN care să le folosească dușmanilor.
La întâlnirea cu Donald Trump de la Singapore, care s-a finalizat cu semnarea unui acord istoric de denuclearizare, la The Capella Resort de pe insula Sentosa, Kim Jong-un s-a codit să pună mâna pe pixul pe care i-l oferise staff-ul președintelui american.
Un membru al staff-ului nord coreean, care purta mănuși, a fost văzut de jurnaliști în timp ce ștergea temeinic pixul care era brand-uit cu numele lui Trump.
Când a văzut dilema fratelui său, sora lui Kim Jong-un, Kim Yo-jong a scos un stilou din buzunarul ei și i l-a întins, notează The Telegraph .
Kim Yo-jong, despre care se crede că ar avea în jur de 30 de ani, a apărut în ultimele luni ca fiind cel mai de încredere om al dictatorului și a fost primul membru al dinastiei care conduce Coreea de Nord care a călătorit în Coreea de Sud la Jocurile Olimpice de Iarnă din februarie.
Pe parcursul întâlnirii dintre Trump și Kim, în ciuda imaginii de apropiere pe care cele două țări au vrut să o dea lumii, nord-coreenii și-au păzit extrem de îndeaproape liderul.
Despre Kim se știe că este de-a dreptul paranoic să nu lase în urma sa mostre ADN și să nu se afle detalii despre viața sa privată atunci când călătorește în străinătate.
Numeroase zvonuri îl înconjoară însă. Se spune că el ar avea probleme de sănătate, date de obezitate și hipertensiune, ba chiar că ar avea diabet. Ca să evite caprobe biologice ale sale să intre pe mâna dușmanilor, pe parcursul întrevederii cu Trump, Kim Jong-un nu a folosit decât toalele ecologice pe care și le adusese de acasă.
Pagina 1 din 1

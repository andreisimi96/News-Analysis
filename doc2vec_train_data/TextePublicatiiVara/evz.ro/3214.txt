Vezi galeria foto:
Actorii Angelina Jolie și Brad Pitt, care formau, pe vremuri, unul dintre cele maia dmirate cupluri de la Hollywood, sunt la cuțite. Cei doi duc o luptă aprigă pentru custodia copiilor. Se pare că actrița este cea care ar putea pierde acest război în instanță.
Războiul dintre Brad Pitt şi Angelina Jolie pare departe de a se fi terminat, iar actriţa riscă să piardă custodia celor şase copii dacă nu le permite acestora să petreacă mai mult timp cu tatăl lor, potrivit noilor reguli impuse de judecător, relatează AGERPRES.
Angelina Jolie a fost somată să permită celor şase copii - Maddox, Paz, Zahara, Shiloh, Vivienne şi Knox - să petreacă mai mult timp cu tatăl lor, lucru pe care actriţa a încercat din răsputeri să-l îngrădească. Dacă actriţa nu va respecta noile reguli, ea va fi pasibilă de sancţiuni ce ar putea culmina cu pierderea custodiei.
Potrivit revistei People, care a avut acces la documentele judiciare, vedeta ar putea pierde custodia primară asupra copiilor dacă nu va contribui la îmbunătăţirea relaţiei acestora cu tatăl lor. Potrivit judecătorului, „este crucial ca fiecare dintre copii să aibă o relaţie puternică şi sănătoasă, atât cu mama cât şi cu tatăl lor”, astfel încât i s-a cerut să nu îngrădească contactul actorului cu fiii săi.
Judecătorul a redactat într-un raport noile reguli ale vizitei parentale, în perioada lunilor de vară, în care se arată că Brad Pitt va putea suna sau trimite mesaje copiilor săi, fără ca acestea să fie îngrădite sau interzise de mama lor. În raport se detaliază un program în care se arată clar că Brad îşi va putea vedea copiii la Londra timp de zece zile în luna iunie şi va putea petrece cu ei patru ore pe zi.
Angelina Jolie se află cu cei şase copii la Londra unde filmează partea a doua a basmului „Maleficent”.
La sfârşitul lui iunie, Brad îi va putea vedea timp de zece ore pe zi, iar în iulie va putea lua copiii la el patru zile la rând. La încheierea acestei perioade, tatăl îi va putea vizita timp de o săptămână, când se vor întoarce acasă la Los Angeles. Pe de altă parte, Angelina nu îşi va putea suna copiii decât o dată pe zi.
În schimb, judecătorul a fost de acord, aşa cum a solicitat actriţa invocând probleme de comportament ale actorului cu copiii săi, ca un psihoterapeut să fie prezent alături de Brad în timp ce acesta îi va vizita la Londra.
Pagina 1 din 1

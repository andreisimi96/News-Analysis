Situația traficului în România pe pricipalele drumuri naționale. La această oră nu sunt semnalate evenimente rutiere care să impună restricţii de circulaţie pe rutele naţionale sau autostrăzile ţării şi nici probleme majore de fluenţă a traficului pe aceste artere.
Centrul INFOTRAFIC din Inspectoratul General al Poliţiei Române informează cu privire la mai multe drumuri naționale care vor fi închise în următoarea perioadă.
În intervalul 14.06.2018, ora 22:00 - 15.06.2018, ora 06:00, circulaţia pe Podul Agigea, judeţul Constanţa, va închisă pentru toate categoriile de autovehicule, în vederea demontării unui tunel de protecţie. Pe perioada închiderii circulaţiei, traficul rutier pentru toate categoriile de autovehicule se va desfăşura pe ruta: Nod Rutier A4 (intersecţie cu DN 39), Agigea - A4 (intrare Port Constanţa Sud) - Podul nou peste Canal Dunăre Marea Neagra - Bretea Acces la DN 39 (Eforie Nord - Agigea) - DN 38 (Agigea - Negru Vodă).
Până în data de 30.06.2018, circulaţia rutieră este oprită total pe DN 21A, pe tronsonul kilometric 0 - 21, între localităţile Bărăganul (judeţul Brăila) şi Ţăndărei (judeţul Ialomiţa), pentru efectuarea lucrărilor de reparaţii ce se impun. Traficul se va desfaşura pe ruta ocolitoare: intersectia DN21A km 0+000 cu DN21 km 57+780 (Bărăganul) - intersecţia DN21 km 89+680 cu DN2A km 66+050 (Slobozia) - intersecţia DN2A km 90+250 cu DN 21A km 23+366 (Ţăndărei).
Pe DN 1C Dej - Baia Mare, pe tronsonul kilometric 108+800 - 108+950 de metri, între localităţile Ileanda (judeţul Sălaj) şi Mesteacăn (judeţul Maramureş), se efectuează lucrări de refacere a părţii carosabile, până în cursul lunii august, traficul rutier desfăşurându-se pe două dintre cele trei benzi de rulare (pe cele aferente sensului de urcare).
La nivelul ţării rămân în continuare închise circulaţiei rutiere următoarele drumuri naţionale:
- DN 7C Transfăgărăşan între Piscu Negru (judeţul Argeş) şi Bâlea Cascadă (judeţul Sibiu), pe tronsonul kilometric 104 - 131, până la finalul lunii iunie 2018, conform Regulamentului de Funcţionare nr. 524/2015;
- DN 12B Târgu Ocna - Slănic Moldova (judeţul Bacău), la kilometrul 0+450 de metri, din cauza alunecărilor de teren ce au condus la tasarea platformei drumului şi apariţia fisurilor la partea carosabilă;
- DN 66A între Câmpu lui Neag (judeţul Hunedoara) şi Cerna Sat (judeţul Gorj), pe tronsonul kilometric 47 - 88, până la finalul anului 2018, ca urmare a alunecărilor de teren, căderilor de copaci sau cedărilor de terasament.
Pagina 1 din 1

Evenimentele de la Mineriada din 1990 rămân, alături de cele de la Revoluție, cele mai sensibile momente pentru români din istoria recentă a țării.
Sub titlul „Mineriada din Iunie 1990 – Imagini unice de la Mădurele. Ce n-a văzut procurorul Monica Macovei în Lagăr”, jurnalistul Victor Roncea vine cu imagini cutremurătoare.
Imaginile însoțesc un scandal în centrul căreia s-a aflat Monica Macovei, unul dintre politicienii controversați ai României și în prezent. Procuror în timpul evenimentelor de la Universitate din 1990, Macovei a negat cu vehemență că a semnat și emis vreun mandat de arestare pe numele tinerilor manifestanți din București.
Numai că afirmația Monicăi Macovei a fost demontată de redactorul-șef al EvZ, Simona Ionescu. Jurnalista a rememorat, în cadrul unui editorial, momentul în care Macovei a semnat un mandat de arestare.
„Scrie Monica Macovei pe blogul său: „Eu am refuzat să emit vreun mandat de arestare, dar alți procurori au dispus arestarea unora dintre demonstranți”. Se referă la momentul în care polițiștii și jandarmii au intrat în forță peste protestatarii din Piața Universității, în zorii zilei de 13 iunie 1990. I-au scos din corturile amplasate în fața Teatrului Național, i-au bătut, i-au urcat în camioane și i-au dus la o unitate militară de la Măgurele sau, așa cum spune doamna Macovei, „și pe la diverse secții de miliție din București, inclusiv din sectorul 1”. Ea activa în acea perioadă la Procuratura sectorului 1 și avea ca atribuție emiterea de mandate de arestare la solicitarea polițiștilor de la „Cercetări penale”. Trebuie spus că, în anii 90, procurorii puteau, conform legii, să emită mandat de arestare pentru 5 sau 30 de zile, fără avizul judecătorului. Iar unii dintre ei au fost chemați de oamenii cuplului instalat la putere, Iliescu-Roman, să definitiveze din punct de vedere legal ceea ce făcuseră forțele de ordine ale ministrului Chițac, în zorii zilei de 13 iunie. Și au semnat mandate de arestare în alb…..”, este o parte din editorialul semnat de Simona Ionescu, care poate fi citit integral AICI.

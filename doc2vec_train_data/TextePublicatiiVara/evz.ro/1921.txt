Șeful DIICOT, RECLAMAT la CSM. Reacția DURĂ a jurnalistului Victor Ciutacu
Șeful DIICOT va fi reclamat la CSM de Victor Ciutacu, după ce, într-o intervenție, în direct, Daniel Horodiceanu a transmis, nervos,  „amenințări voalate” la adresa jurnalistului. Ciutacu a dezvăluit, pentru EVZ, că va sesiza Inspecția Judiciară pentru abateri de la conduit profesională.
După ce jurnalistul Victor Ciutacu și Daniel Horodniceanu, au avut un schimb mai acid de replici, în direct la „Ediția de seară”, moderatorul emisiunii difuzată de România TV a declarat, pentru „Evenimentul zilei”, că va reclama la CSM „atitudinea neprofesională” a procurorului-șef al DIICOT. „Nu este normal. Vă dați seama, dacă mie mi-a făcut asta, în direct, la o televiziune, ce i se poate întâmpla unui simplu cetățean care apelează la DIICOT”, a precizat Victor Ciutacu. El a dezvăluit că avocatul său,  Alexandru Chiciu, lucrează la sesizarea care va fi adresată Secției pentru procurori a Inspecției Judiciare, din cadrul Consiliului Superior al Magistraturii (CSM).
Victor Citacu a detaliat că disputa verbală a avut loc după ce jurnalistul l-a întrebat despre dosarul Rompetrol, care a zăcut la DIICOT timp de 11 ani. „Lui (lui Horodniceanu n.r.) i se pare că la Rompetrol nu s-a întâmplat nimic. Să vii și faci o asemenea afirmație, după ce distrugi o firmă, că celor care nu le convine să îi reclame este de neconceput, mai ales la nivelul șefului unui parchet de o asemenea importanță”, a detaliat realizatorul emisiunii „Ediția de seară”.
Iată schimbul de replici pe care l-au avut cei doi:
Ciutacu: Domnul meu, am văzut în ultima perioadă și aici iar o să mă acuzați de rea-voință…
Horodniceanu: Eu nu vă acuz de nimic, deocamdată.
Ciutacu: Aa, deocamdată? Să mă aștept la o convocare la DIICOT? Adică sunt pregătit, m-am obișnuit cu Parchetul General.
Horodniceanu: E în regulă, o să vedem dacă se merită.
Ciutacu: Dacă se merită… Să-l anunț și eu pe domnul Chiciu (n.r – Alexandru Chiciu, avocat) să fie pregătit, dar să fie după 7 dimineața.
După emisiune, Victor Ciutacu a explicat că nu se teme de o convocare la DIICOT, însă a cerut tuturor să facă un exercițiu de imaginație și să vadă ce s-ar fi întâmplat dacă, de exemplu, Liviu Dragnea făcea aceste afirmații.
„Dacă aș fi vreo găină de Gostat, m-aș tavali în chinuri că m-a amenințat în direct. Cunoscând, însă, modelul de reușită în societatea bugetofaga, mă mulțumesc să mă bucur că am mai devoalat încă un mediocru tupeist, care are impresia că totul i se cuvine, vândut opiniei publice pe post de mare scula pe bascula
P.S. Imaginați-va ce ar fi fost acum în online dacă ar fi îndrăznit ceva similar, la adresa oricui, să zicem, Dragnea...”, a precizat Victor Ciutacu, pe pagină personală de Facebook.
Pagina 1 din 1

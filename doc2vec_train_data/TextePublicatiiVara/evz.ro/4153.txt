Joi, 14 iunie, Klaus Iohannis a anunțat că l-a propus la șefia Serviciului de Informații Externe (SIE) pe deputatul PSD Gabriel Vlase.
Interpretată de mulți drept o ”lovitură de maestru”, menită să rupă unitatea aparentă a PSD, decizia președintelui, descrisă chiar de el ca ”fix propunerea mea”, pare mai degrabă un gest de cedare în condițiile în care nu mai putea aștepta să-și impună un om, fiind presat de iminenta pensionare a directorului interimar, generalul Silviu Predoiu.
Vlase a povestit că a fost sunat de la Cotroceni și i s-a cerut o întâlnire. I s-a spus că va fi vorba de propunerea de a conduce serviciul de spionaj extern și, înainte de întâlnire, a discutat și cu Liviu Dragnea. Acea discuție a avut loc, cel mai probabil, miercuri, 13 iunie, sau în dimineața zilei următoare.
ALERTĂ DE BIOSECURITATE în România! UN VIRUS TERIBIL a lovit pervers. Atenție, NU EXISTĂ VACCIN pentru el. Breaking news!!!
Din stenogramele ședințelor Biroului permanent al Camerei Deputaților aflăm ce a făcut Vlase chiar pe 13 iunie, la ora 12.52, adică exact în momentele când, potrivit spuselor președintelui, se cântărea propunerea privind șefia structurii de informații.
Ședința din acea zi a fost condusă chiar de Gabriel Vlase și principala temă a fost una de mare răsunet astăzi: se stabileau condițiile ședinței din 18 iunie, ședința în care au fost adoptate modificările aduse de PSD-ALDE Codului penal și celui de procedură penală. Adică exact ședința parlamentară din cauza căreia se mobilizează acum protestatarii #rezist și cea care l-a făcut pe Klaus Iohannis să critice Coaliția. Înainte de a reda stenograma, mai trebuie reamintit și faptul că și ședința din 18 iunie a fost condusă tot de Vlase.
Iată ce s-a discutat pe 13 iunie:
”Domnul Vasile-Daniel Suciu: Mulţumesc. Stimaţi colegi, vă propun să fiţi de acord ca la şedinţa de plen de luni să includem pe ordinea de zi BPI nr.485/2018 şi anume Proiectul de Lege pentru modificarea şi completarea Legii nr.135/2010 privind Codul de procedură penală, precum şi pentru modificarea şi completarea Legii nr.304/2004 privind organizarea judiciară, sub rezerva depunerii raportului. De asemenea, vă propun dezbaterea acestui proiect în procedură de urgenţă, cu termen de depunere a amendamentelor 15.06.2018 şi termen de depunere a raportului 18.  Având în vedere amploarea acestui subiect, vă propun ca luni, de la ora 16,00 şi până la 18,00 sau până la finalizarea acestui proiect de lege să avem doar dezbateri pentru acest proiect; începând cu ora 16,00 până la finalizare, deci să nu fim limitaţi de ora 18,00; şi să renunţăm şi la sesiunea de Întrebări şi Interpelări. Vă mulţumesc.
Domnul Petru Gabriel Vlase: Obiecţii? Domnul Năsui.

Comentarii | 1 Vizualizari
„Bilanţul exodului românilor după 10 ani înseamnă 3,4 milioane de oameni plecaţi, 55 de miliarde de euro trimişi în ţară şi un deficit de forţă de muncă considerat mai grav decât o criză financiară”.
Afirmația îi aparține lui Felix Pătrășcanu, fondatorul firmei de curierat Fan Courier și lider al proiectului RePatriot inițiat de fundația Roamnia Business Leaders. „Migraţia este una dintre cele mai grave probleme cu care se confruntă România în acest moment, alături de lipsa infrastructurii.
Cu toate acestea, ca în orice problemă, există o oportunitate: întoarcerea românilor ar putea aduce un bagaj civic care să schimbe mentalităţi”, a mai spus Felix Pătrăşcanu, ieri într-o conferință de presă. „Probema deja nu mai este doar că o parte de români au plecat, problema este că pleacă tot timpul oamenii, iar ritmul de întorcere este foarte redus, în timp ce statisticile și prognozele arată destul de prost. Este ignorată cumva această problemă şi este ignorată şi oportunitatea.
Aceste milioane de români sunt o bogăţie. Dacă evaluăm experienţa acumulată, poate fi cea mai importantă bogăţie a României. Criza forţei de muncă este mai gravă decât cea econmică, o criză economică dispare în câţiva ani, în schimb depopularea României este foarte gravă, oamenii iau greu hotărârea de a se mai întoarce”, a spus în cadrul evenimentului Marius Bostan, la rândul său, iniţiator RePatriot.
Pagina 1 din 1

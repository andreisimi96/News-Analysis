Destul de ironic, politicianul Gelu Vişan, face o paralelă între modul cum a primit cadou Liiceanu „toată Editura Politică a lui Ceaușescu, cu tot cu mașini, spații, acareturi și cărțile tipărite plus titluri, plus hârtia aferentă” , cu noul caz dezvăluit de Gabriela Firea unde, în opina politicianului, celebra soprană a primit bani care „sunt bani publici, iar pe astfel de contracte s-au dus oameni la pușcărie, la propriu, și pe sume mult mai mici”.
Comentariul politicianului Gelu Vişan începe cu ironia: „ Știre: Vom avea o grădiniță nouă în București”
"Înțeleg că soprana Angela Gheorghiu a postat pe Facebook în stilul # Rezist. Nimic nou, îl avem și pe Liiceanu, și pe alții. A urmat replica Gabrielei Firea, care pe mine unul m-a năucit, și am rămas cu gândul la ea: la replică, nu la vreuna dintre doamnele, respectabile de altfel. Lăsând la o parte că vestita soprană, om cult și elevat, și-a scos chiloții și a dat cu ei în capul Gabrielei Firea, un gest firesc și înnălțător la intelectualii măreți de azi, lăsând deoparte și discuția cu puternic iz penal (pentru că dacă doamna Gheorghiu se pare că a incitat la săvârșirea infracțiunii de trafic de influență, abuz în serviciu, ar trebui chemată la DNA-Koveși-că altul nu știu-care ar trebui să se sesizeze din oficiu), aflu, cu stupoare, că doamna Gheorghiu, pentru a concerta la Zilele Bucureștiului a făcut-o, atenție!!!! pe 145 000 € ( o sută patruzeci și cinci de mii de euro!!!!!) (știre # rezistă digi 24, să n-avem vorbe) adică vreo700 000 de lei sau, mai corect, vreo șapte miliarde de lei vechi!!!!!!!) !
Asta mi-aduce-aminte de alt # Rezistent intelectual, Gabriel Liiceanu, care a primit cadou de la fostul ministru al culturii Andrei Pleșu, un intelectual de marcă, fix toată Editura Politică a lui Ceaușescu, cea mai mare editură de pe timpul comuniștilor, cu tot cu mașini, spații, acareturi și cărțile tipărite plus titluri, plus hârtia aferentă. Adică la cheie, cum ar zice o prietenă de pe Facebook, căreia i-au răsturnat unii combina luată pe datorie pe drum drept( de! dacă n'nvățat carte, cânta și ea și-și lua o combină nouă!)
A transformat-o deci (pe editură) în Humanitas, o editură de succes la librăriile căreia, eu de exemplu, merg frecvent, lucru pe care vă îndemn și pe dumneavoastră să-l faceți. Dar tot 'moca a primit-o! Revenind la doamna noastră și mergând pe logica de fier ruginit a Slujitoarei preaSlujită de Slujitori, Nefertiti din Obor cum intri pe dreapta, ia să-mi spuneți mie, se făcea o grădiniță cu banii ăștia? Eu vă asigur că da!
Sunt convins că doamna Gheorghiu, supărată foc pe Gabriela Firea, va da înapoi acești bani Primăriei Capitalei, pentru construcția unei Grădinițe, pentru că # Rezistenții sunt corecți și au idealuri înalte, foarte înalte....(nu până la bani) Băi' frate, 145 000 de euro...Eva! I-ați combină nouă!
P.S. Am citit și eu răspunsul doamnei Gheorghiu, precum că suma nu ar fi trebuit făcută publică. Stimată doamnă # Rezistentă, sunt bani publici, iar pe astfel de contracte s-au dus oameni la pușcărie, la propriu, și pe sume mult mai mici! Așteptăm grădinița!", a comentat pe Facebook Gelu Vişan.
Pagina 1 din 1

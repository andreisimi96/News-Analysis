Mai mulți clujeni cu simț civic au sărit și au stins în ultima clipă un incendiu care s-a produs la o stație de carburanți. Explozia a fost evitată în ultima clipă. Bărbatul care și-a dat foc a murit.
Barbatul care și-a dat foc are 25 de ani și a recurs la acest gest, cel mai probabil din motive de dragoste. ”A coborât din mașină, a turnat benzinp pe scaunul din față și pe bancheta din spate și apoi pe el. Apoi a dat foc mașinii și s-a urcat în ea. A ars în interior ca o torță. Nu am văzut în 25 de ani de activitate așa ceva”, spune un criminalist.
Ceea ce se poate vedea doar pe filmele de pe youtube, s-a întâmplat azi la Cluj Napoca, într-o stație de carburanți de la Rompetrol. Un bărbat care a vrut să se sinucidă și-a dat foc în incinta stației de carburanți de pe Caltea Turzii, din Cluj Napoca.
La un moment dat, o mașină a parcat în jurul orei 14.10, pentru a alimenta cu carburanți. Nu se știe cum dar dintr-o data, flăcări uriașe au izbucnit și au cuprins întreaga mașină dar și pompa de alimentare. Pompieri de la ISU Cluj susțin că un bărbat și-a dat foc. Din primele informații bărbatul ar fi murit.
Pe un film video postat de Laura Popa, pe facebook, se poate vedea cum mai mulți trecători au sărit de pe trotuar, în încinta stației de carburanți și au luat stingătoarele mari și au stins focul înainte ca acesta să provoace o adevărată tragedie. Dacă flăcările ajungea la depozitele de benzină sau chiar la caneaua de la o pompă, explozia care ar fi urmat ar fi fost una de mari proporții.
Pompierii de la ISU Cluj au ajuns la fața locului dar nu au mai avut ce să facă doarece focul a fost stins.
Pagina 1 din 1

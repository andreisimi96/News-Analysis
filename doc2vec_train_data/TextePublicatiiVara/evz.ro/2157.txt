Muhammad Ali, unul dintre cei mai mari boxeri ai tuturor timpurilor, a fost graţiat postum de către preşedintele American Trump pentru o condamnare, survenită în 1971,  care avea legătură cu refuzul tânărului pe atunci Cassius Marcellus Clay Jr., convertit în 1975 la religia islamică, de a se înrola în armata americană cu scopul de a lupta în războiul din Vietnam.
Informaţia a venit de la Casa Albă, vineri, când preşedintele american, Donald Trump, a declarat că intenţionează să graţieze circa 3.000 de persoane, între care, postum, pe fostul campion mondial la box Muhammad Ali, a cărui condamnare la care am făcut referire mai sus a fost ulterior anulată de Curtea Supremă a SUA în 1971.
Gestul de clemenţă prezidenţial pentru Muhammad Ali, care a murit în 2016, nu ar putea fi decât unul simbolic, titrează AFP. Graţierea este un drept suveran pe care Constituţia SUA îl conferă preşedintelui. Iar preşedintele în exerciţiu a hotărât că numele lui Muhammad Ali trebuie reabilitat alături de alte 3.000 de nume de americani care vor beneficia şi ei de clemenţa preşedintelui SUA. Trump a făcut acest anunţ în aţa jurnaliştilor înainte de a pleca la summitul G7 din Canada.
Muhammad Ali a refuzat să se înroleze în armată în 1967, în timpul războiului din Vietnam, invocând motive religioase şi refuzul de a se lupta cu oameni care nu i-au făcut personal nimic. În consecinţă, i-a fost retras titlul de campion mondial la box şi a fost condamnat pentru nesupunere. Cu toate acestea, Curtea Supremă a Statelor Unite a anulat această pedeapsă în 1971.
În luna mai, preşedintele republican a reabilitat cu titlu postum un alt boxer, Jack Johnson, primul campion mondial de culoare la categoria grea în anul 1908, care a fost condamnat la închisoare pentru acuzaţii rasiste.
Primele contacte dintre Clay si Islam datează din 1961, când a participat pentru prima dată la o adunare a organizaţiei Naţiunea Islamului, cunoscută şi sub denumirea de Musulmanii Negri. Pentru că organizaţia, condusă de Elijah Muhammad, ducea o politică ostilă albilor, Clay a trecut sub tăcere noua sa afiliere temându-se că i-ar putea afecta cariera pugilistică. După cucerirea titlului mondial, devenind un sportiv celebru în întreaga lume, nu s-a mai ascuns, ba chiar a devenit una dintre vocile cu greutate ale organizatiei.
Ali şi-a apărat centura de campion mondial al greilor de opt ori. În martie 1967, pentru că refuză încorporarea în trupele combatante din Vietnam, este deposedat de titlul de campion mondial iar Comisia de Sport a statului New York îi ridică licenţa de boxer. I se cere condamnarea, face apel şi după 3 ani si jumătate de procese este lăsat liber. În această perioadă devine unul dintre cei mai vocali opozanţi ai războiului din Vietnam.
Pagina 1 din 1

Marian Vanghelie susține că a fost de față atunci când Gabriel Oprea l-a amenințat pe actualul judecător CCR Petre Lăzăroiu.
„Eram la domnul Ionescu, șeful Curții de Conturi pe București când domnul Lăzăroiu lucra la Curtea de Conturi. Domnul Gabriel Oprea era prefectul Capitalei, iar domnul Băsescu primarul Capitalei. Până când să intre domnul Lăzăroiu înauntru domnul Oprea țipa la domnul Ionescu”, a declarat Marian Vanghelie la B1TV.
Vanghelie a povestit că incidentul avea legătură cu dosarul lui Traian Băsescu. „Când a intrat domnul Lăzăroiu se întoarce brusc și îi spune: ce ați făcut cu dosarul lui Băsescu?. Domnul Lăzăroiu i-a răspuns: se analizează. I-a explicat omul în termeni economici și juridici. Iar Oprea i-a spus: domnule, dumneata nu înțelegi că trebuie să dai drumul la dosar? Iar Lăzăroiu i-a răspuns că va analiza soluția legală.
Iar Oprea i-a replicat: domne, nu mă lua pe mine cu soluția corectă. Eu vă spun că dacă nu dați drumul la dosar o să ai o problemă. Lucrurile au fost delicate spre penibil.  Eram toți 4 în același birou.
Pe hol ieșind, domnul Lăzăroiu m-a întrebat: domne, ăsta e nebun sau așa se manifestă? Eu i-am răspuns: are un comportament așa, i-am explicat omului elegant, nu îl cunoașteam pe domnul Lăzăroiu așa că nu am vrut eu să par nebun. Omul e viu și poate să confirme. Mi-a spus că nu poate să îl bage pe Băsescu în pușcărie că vrea Gabriel Oprea, a susținut Marian Vanghelie.
Pagina 1 din 1

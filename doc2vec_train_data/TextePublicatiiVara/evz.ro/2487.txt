În opinia Elenei Udrea mitingul de astăzi trebuia făcut cu mult timp înainte, altfel nu ar mai fi ajuns ţara unde este în prezent. Tot ea face o remarcă interesantă, în Piaţa Victoriei s-au aflat oameni care au votat cu partidele de dreapta, nu numai PSD-işti.
Elena Udrea face câteva observaţii pe marginea evenimentului din seara aceasta şi constată că: Majoritatea tăcuta avea nevoie să arate că este împotriva încălcărilor grosolane ale legii şi ale drepturilor minime ale cetăţenilor făcute de securişti şi slugile lor.
"Acest miting trebuia făcut de mult timp şi România nu ar fi fost azi ţara cu aşa zis sistem democratic şi stat de drept, în care se petrec cele mai mari abuzuri în justiţie. Majoritatea tăcuta avea nevoie să arate că este împotriva încălcărilor grosolane ale legii şi ale drepturilor minime ale cetăţenilor făcute de securişti şi slugile lor. Dar nu s-a găsit cine să o organizeze. În Piaţă nu sunt doar PSD-işti. Nici pe departe. Cunosc zeci de oameni care au votat şi votează cu partidele din opoziţie şi care sunt acolo cu tot entuziasmul şi convingerea.
Din păcate, l-a organizat Dragnea... Uite aşa a reuşit Sistemul, încă o dată, să distrugă dreapta politică românească şi să îi facă mari pe PSD şi pe Dragnea...", a comentat fostul ministru pe contul personal de socializare.
Pagina 1 din 1

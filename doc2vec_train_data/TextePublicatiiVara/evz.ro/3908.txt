Topul celor mai bune companii aeriene din lume și din România realizat de Airhelp, s-a întocmit după trei criterii esențiale: calitatea facilităților, sosiri la timp și cât de bine rezolvă cererile de compensație ale întârzierii unui zbor.
În acest top a intrat și compania românească TAROM.
În 2018, cel mai mare scor l-a obținut Qatar Airways cu 8,9 la performanța de timp, 9,5 la calitatea serviciului și 8,9 la procesarea cererilor clienților.
Cu o medie de 9.08 este singura companie care a obținut peste 9 și se clasează pe primul loc.
Următoarele în clasament sunt Lufthansa, compania germană obținând un scor de 8,57, Etihad Airways, Emiratele Arabe, cu un scor de 8,43, și Singapore Airlines, care a obținut cel mai mare punctaj la calitatea serviciilor- 9,8, dar au pierdut la procesarea cererilor clienților.
Tarom, singura companie aeriană românească din clasament se situează pe locul 49 din 72, cu un scor de 7,31.
Compania aeriană cu sediul la București a obținut un scor de 7,8 la sosirile la timp, 6,3 pentru calitatea serviciilor și 7,9 puncte pentru procesarea cererilor clienților.
Pagina 1 din 1

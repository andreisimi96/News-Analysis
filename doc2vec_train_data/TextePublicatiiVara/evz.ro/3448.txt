În urmă cu ani de zile a ucis în bătaie un conational. A reuşit să scape atunic de braţul legii care l-a condamnat la 15 ani de închisoare. Până ieri s-a bucurat românul Piluţ Doru Cristian de libertate. A fost capturat de Biroul Interpol din Costa Rica, iar acum aşteaptă să fie extrădat în România pentru a da socoteală pentru fapta sa.
Un român căutat de conaţionalii săi, oameni ai legii, pentru o crimă petrecută în urmă cu aproape 15 ani, a fost prins ieri de Biroul Interpol în colaborare cu poliţiştii din Costa Rica în localitatea La Fortuna de San Carlos din provincia Alajuela (Costa Rica), unde a lucrat o vreme în agricultură, potrivit EFE, citată de Agerpres. Bărbatul trebuia să execute o pedeapsă cu închisoarea pentru infracţiunea de omor. Potrivit Poliției Române, Piluţ Doru Cristian, de 51 ani, era condamnat la 15 ani de închisoare după ce, împreună cu tatăl său, a omorât pe cineva în bătaie.
"În ancheta iniţiată la începutul lunii martie, când a fost primită cererea în vederea localizării sale, s-a constatat că subiectul a intrat ilegal în ţară şi s-a instalat încercând să nu atragă atenţia, lucrând ca agricultor", se arată în buletinul oficial.
Românul a fost reţinut în urma unei operaţiuni desfăşurată de Interpol în colaborare cu autorităţile din Costa Rica.
Autorităţile judiciare urmează să decidă în următoarele zile modalitatea prin care românul va fi trimis înapoi în ţara sa, menţionează EFE.
Pagina 1 din 1

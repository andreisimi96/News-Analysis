Opoziția a stabilit o strategie care să determine plecarea actualului Guvern, în frunte cu premierul Viorica Dăncilă, iar aceasta va fi „o direcție comună cu cea a președintelui Iohannis”.
Președintele PNL Bucureşti, Cristian Buşoi, a declarat că partidul pe care îl reprezintă trebuie să se concentreze pe moțiunea de cenzură împotriva guvernului Dăncilă, iar în lunile care urmează să dovedească faptul că are forța de a schimba actualul Guvern.
„PNL să se concentreze pe moţiunea de cenzură şi pe o direcţie comună cu preşedintele Iohannis. PNL trebuie să arate că poate să fie alternativa la PSD! Acesta este cel mai important obiectiv strategic, care din păcate, până acum nu a fost atins. De aici şi orizontul foarte mare de aşteptare, dar şi tot felul de scenarii politice şi zvonuri despre anumite tensiuni. În PNL este nevoie de calm şi trebuie să revenim la priorităţi”, a scris Cristian Buşoi pe contul său de Facebook.
Un ministru a DAT DIN CASĂ despre VIORICA DĂNCILĂ
Bușoi subliniază că PNL va trebui să demonstreze că în următoarele luni are forța necesară de a răsturna actualul Guvern.
„În următoarele luni, prioritatea politică majoră este să dovedim că avem forţa parlamentară să generăm o modificare de guvern pe calea politică, firească. Dacă PNL va reuşi să trimită actuala majoritate în Opoziţie, va da cel mai important semnal politic că poate fi o forţă în jurul căruia să se strângă celelalte formaţiuni politice anti-PSD şi societatea civilă. De pe această poziţie, PNL va avea creşterea care să aducă un plus electoral strategic pentru europarlamentare”, a mai spus președintele PNL București.
PNL iese cu TOATE ARMELE la ATAC: „PSD minte! A informat Comisia Europeană că suspendă pilonul II”. Documentul care dovedește TOT
„Este important să nu ne înfierbântăm prea tare, politic vorbind, şi să judecăm cu atenţie fiecare acţiune, tocmai pentru a-i anticipa desfăşurarea şi pentru a avea coerenţă şi suport politic. Nu mai trebuie acţionat de azi pe mâine!”, mai scrie Bușoi.

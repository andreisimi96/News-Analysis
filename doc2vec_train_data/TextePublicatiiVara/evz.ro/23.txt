Românii se bucură, duminică, de Rusalii, dar veștile nu sunt în totalitate bune, în ceea ce privește vremea. Prognoza meteorologilor accentuează faptul că vom avea parte și de furtuni și grindină.
Vremea de Rusalii va aduce temperaturi mari în majoritatea zonelor țării. Pe de altă parte, în zonele vestice, sud-vestice și centrale ale României se va înregistra instabilitate atmosferică, iar același lucru este valabil și pentru zonele montane. Aceasta se va manifesta în a doua jumătate a zile și va aduce înnorări accentuate temporar și, la nivel local, averse însoțite de descărcări electrice. Fenomenele sunt însoțite și de intensificări ale rafalelor de vânt, pe scurtă durată. Pe unele suprafețe mici, aversele se transformă în ploi torențiale și aduc și grindină.
În restul țării, cerul variabil va manifesta înnorări temporare. Izolat, vor exista averse, dar nu vor fi semnificative, din punct de vedere cantitativ. Muntenia și Dobrogea înregistrează intensificări ale vântului, care va sufla moderat. Maximele se situează în intervalul 21-19 grade, iar minimele între 8 și 17 grade.
Pentru Capitală, prognoza anunță că vremea se va menține caldă până în cursul după-amiezii. Maxima va ajunge la 27-8 de grade, iar temperatura minima va gravita în jurul a 13-15 grade. În a doua parte a zilei, se pot observa averse, însoțite de descărcări electrice și rafale mai intense ale vântului, de scurtă durată.
La munte, vremea va fi înnorată și va prezenta condiții de ploaie, pe arii extinse, în a doua jumătate a zilei. Aversele vor fi însoțite de intensificări de scurtă durată ale vântului și descărcări electrice, mai ales în Carpații Meridionali și Occidentali. Ploile vor fi torențiale, iar pe arii izolate va cădea grindină.
La mare, vremea va fi însorită și va aduce temperaturi normale pentru această perioadă a anului. În prima parte a zilei vor exista condiții reduse pentru ploi de scurtă durată. Maximele ajung la 21-23 de grade, iar minimele la 14-17 grade. Apa mării va avea o temperatură de 20-22 de grade, conform ANM .
Pagina 1 din 1

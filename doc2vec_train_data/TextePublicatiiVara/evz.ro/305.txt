Panică la bordul unui avion al American Airlines, cupă ce un pasager a devenit recalcitrant și a început să facă scandal pentru că nu i s-a mai servit bere.
Pasagerul a devenit agresiv, după ce băuse peste măsură. A mai cerut o bere, însă personalul de zbor a refuzat să-i mai dea, moment în care bărbatul s-a ridicat de pe scaun și a început să adreseze injurii atât membrilor echipajului cât și pasagerilor.
„Vă rog să vă aşezaţi pe scaunul dumneavoastră, nu am să vă mai aduc bere. Vă rog, aşezaţi-vă! Vom ajunge la destinaţie într-o oră. De ce aveţi această atitudine? Aţi mai băut câteva beri", a spus unul dintre angajații aeronavei.
Și pasagerii au încercat să-l cameze pe bărbat, unul dintre pasageri a mers la el, l-a îmbrățișat și i-a vorbit calm.
"Nu, nu vreau să mă relaxez!", le-a strigat Felix pasagerilor care interveniseră, informează Miami Herald
Lucrurile au degenerat, iar pasagerul a început să se bată cu un alt călător, timp în care mai mulți pasageri au sărit să-i despartă.
După aterizarea aeronavei, scandalagiul a fost preluat de polițiști l-au escortat pe Aeroportul Internaţional din Miami, unde agenţii FBI l-au luat în custodie
Pagina 1 din 1

Guatemala - Tristul bilanţ al victimelor a ajuns la 99 de persoane decedatei. Politicienii de opoziţie acuză agenţia pentru situaţii de urgenţă Conred
Conred nu a ţinut cont de avertizările privind erupţia vulcanului, acuză opoziţia. Ei cer demisia şefului instituţiei, scrie BBC.
Mario Taracena, un politician important al partidului de opoziţie UNE, a declarat că guvernul ar trebui să investigheze dacă este vorba de neglijenţă criminală.
Vulcanologii au declarat că au avertizat oficialii să evacueze zona din jurul vulcanului din cauza unei activităţi seismice ridicate. Dar Conred nu a luat măsuri imediate.
Agenţia susţine că avertizările nu au fost destul de precise pentru a avea loc o evacuare în masă.
De la erupţia de duminică au murit 99 de persoane iar multe altele sunt date dispărute. Dintre cadavrele descoperite, doar 25 au fost identificate.
Căutările continuă dar există temeri că ploaia ar putea cauza noi alunecări de teren cu noroi vulcanic.
Vulcanul continuă să propulseze cenuşă şi roci iar cetăţenilor le este recomandat să nu stea în apropierea zonei afectate, conform Institutului de Vulcanologie.
După erupţie, mai multe sate aflate în apropierea vulcanului au fost îngropate în cenuşă vulcanică şi noroi.
Ajutorul vine de la Israel
Israel a anunţat un ajutor de urgenţă imediat pentru Guatemala, în valoare de 10.000 de dolari, în urma erupţiei vulcanului Fuego , care a provocat duminică moartea a cel puţin 25 de persoane. Asistenţa, acordată prin intermediul ambasadei Israelului în Guatemala, constă în medicamente, produse alimentare şi pături, a precizat Ministerul de Externe. 'Guatemala, Israel este alături de tine', a postat pe Twitter Ministerul de Externe.  Guatemala a fost unul din puţinele state care s-a alăturat poziţiei Statelor Unite ale Americii după anunţul din 6 decembrie al preşedintelui Donald Trump privind recunoaşterea Ierusalimului drept capitală a Israelului şi transferul în acest oraş al ambasadei americane. Pe 16 mai, la 48 de ore după SUA, Guatemala a devenit al doilea stat care şi-a transferat la Ierusalim ambasada în Israel. O măsură similară a luat ulterior şi Paraguay.  Cel puţin 25 de oameni şi-au pierdut viaţa şi alţi 20 au fost răniţi duminică în urma erupţiei vulcanului Fuego, situat la 35 km sud-vest de Tegucigalpa, mai scrie AGERPRES
Pagina 1 din 1

La Tel Aviv a avut loc vineri cea mai mare paradă gay din Asia şi Orientul Mijlociu. Pe lângă cei care au participat efectiv la defilare, sute de mii de israelieni au aplaudat pe străzile din Tel Aviv în gest de simpatie şi respect.
Aproximativ 300.000 de persoane au participat efectiv pe străzile din Tel Aviv la a 20-a defilare anuală a Paradei Mândriei comunităţii LGBT.
Se împlinesc zece ani de la înfiinţarea Centrului Gay Tel Aviv. Al treilea repet istoric: 70 de ani de independenţă a statului Israel.
Primarul Tel Aviv-ului, Ron Huldai, promite că va învinge barierele legislative pentru a sprijini comunitatea LGBT, scrie Ortodoxinfo .
Zeci de mii de turişti străini au venit la Tel Aviv pentru acest eveniment. Ambasadorul Marii Britanii în Israel s-a alăturat pe un car alegoric cu tema Londra.
După-amiază, în Parcul Charles Clore, la malul mării, sute de mii de oameni au cântat şi dansat cu artişti celebri, între care Netta Barzilai, câştigătoarea concursului Euroviziunii din acest an.
Doctor Efrat Tolkowsky din Consiliul Primăriei Tel Aviv, responsabilă cu portofoliul LGBT, a declarat în exclusivitate pentru Radio România şi EBU (Uniunea Europeana de Radio si Televiziune).
Efrat Tolkowsky: Desigur că sunt probleme. Ne ocupăm de rezolvarea problemelor comunităţii LGBT, pentru a îmbunătăţi condiţiile. Dacă ne comparăm la nivel internaţional, suntem într-o foarte bună poziţie, mai ales cu ceea ce este în Orientul Mijlociu şi în ţările vecine: Siria, Liban, Iordania, Egipt.
Pagina 1 din 1

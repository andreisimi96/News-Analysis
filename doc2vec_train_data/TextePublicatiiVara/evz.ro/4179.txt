Un ordin al ministrului Sănătății, Sorina Pintea, aduce vești bune pentru bolnavii care necesită un tratament în străinătate. Au fost modificate procedurile de facilitare a acordării finanțărilor, în special pentru copii. Pintea a dezvăluit și că a fost amenințată, în scandalul imunoglobulinei.
Șansele de a primi bani de la statul român pentru tratament în străinătate, în special pentru bebeluși, au crescut substantial. Anunțul a fost făcut de ministrul Sănătății, Sorina Pintea, în cadrul emisiunii „100 de minute”, difuzată de Antena 3 , în cadrul căreia a anunțat intrarea în vigoare a unui Ordin prin care au fost modificate procedurile privind trimiterea bolnavilor pentru tratament în străinătate.
„Fantomele” SPIONAJULUI românesc, SECRETUL cel mai de preț. Generalul SIE, Cornel Biriș, fostul comandant al Brigăzii „U”, s-a hotărât să vorbească! (I)
„Se schimbă mai multe lucruri, spun eu, în bine. Acest ordin nu a mai fost modificat din 2004 și categoric că nu mai răspundea cerințelor actuale. În primul rând, pentru bebeluși, copii cu vârste cuprinse între 0 și 1 an, aceste aprobări pentru copii se pot da direct, doar cu o scrisoare și cu documentele medicale emise de centrul universitar sau de medic. Dosarul vine direct la minister și se aprobă fără nicio problemă.  Deja s-au aprobat primele 16 dosare. Ordinul a intrat în vigoare săptămâna trecută. Eu sunt foarte bucuroasă pentru că din aceste dosare majoritatea sunt copii. E un lucru foarte bun că s-a întâmplat asta”, a spus Sorina Pintea.
Oficialul Guvernului a adăugat că „o discuție de săptămâna trecută mi-a dat de gândit. Acești pacienți ar putea fi tratați în anumite clinici private din România, dar statul român nu decontează. Am reușit să înțeleg exact aceste mecanisme, dar nu am înțeles de ce nu facem aceste lucruri”.
Sorina Pintea a vorbit și despre problemele cu care s-a confruntat, în ceea ce privește criza imunoglubulinei.
„În prima zi de muncă am înțeles că există probleme cu imunoglobulinele. Am început să studiez problema, am cerut niște date suplimentare și am început să le pun cap la cap! Mi-am pus problema la un moment dat să ne folosim de ce scrie în contractele cu distribuitorii, adică să aplicăm niște amenzi, dar m-am gândit că nu pot să fac asta tuturor firmelor fiindcă aș bloca aprovizionarea cu imunoglubuline. Am decis să declanșez mecanismul de protecție civilă. Știam că nu au de gând să aducă imunoglobulină în țară, nu aveam nicio șansă. Prima tranșă promisă era pe undeva pe la sfârșitul lunii mai. M-am gândit că pentru copii am mai asigurat, dar adulții erau condamnați. Am avut curaj și fler, spun eu, deși a fost foarte greu”, a precizat ministrul Sănătății.
DIVORŢEAZĂ Dacian Cioloş? Avem primele reacţii ale fostului prim-ministru al României. News alert
Întrebată dacă a fost amenințată, Sorina Pintea a recunoscut: „Mi s-a spus asta, nu cred că e bine, măsurile radicale nu sunt foarte bune, mă gândeam: dar dacă cine mi-a spus ar fi avut în familie un pacient bolnav, care ar fi avut nevoie de imunoglobulină, probabil că lucrurile s-ar fi pus altfel (...) Eu pot doar să spun că cineva nu și-a respectat contractul, obligația contractuală cu Ministerul Sănătății”.
Pagina 1 din 1

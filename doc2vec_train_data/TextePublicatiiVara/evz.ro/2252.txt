Înaintea Marșului Diversității pentru vizibilitatea comunității LGBT, anunțat sâmbătă de la ora 17,30 în Piața Victoriei, câteva sute de persoane s-au strâns aici pentru a da curs Marșului pentru normalitate, organizat de Partidul Noua Dreapta. Aceştia militează pentru modificarea articolului din Constituţie privind familia, în sensul ca aceasta să fie definită ca fiind formată dintre un bărbat şi o femeie.
Manifestaţia Noii Dreptea primit autorizaţie să se desfăşoare între orele 12,00 - 16,30 pe traseul: bd Lascăr Catargiu - Piaţa Romană – Bd Magheru - Bd Nicolae Bălcescu - Piaţa Universitătţii - Bd I C Brătianu - str. Halelor - Splaiul Independenţei - Dealul Patriarhiei. Manifestanții au purtat pancarte și au cerut autorităţilor să organizeze referendumul privind familia tradiţională.
"Protestăm faţă de parada homosexualilor, o manifestare care considerăm că nu aduce niciun plus Bucureştiului, este o ruşine şi o palmă peste obrazul unei capitale creştine. De asemenea, protestăm faţă de proiectul de lege iniţiat de PSD pentru legalizarea parteneriatelor homosexuale. Suntem aici pentru a spune "Ruşine, Liviu Dragnea". Suntem aici pentru a protesta şi faţă de preşedintele Klaus Iohannis, care de trei ani de zile nu ştie ce să mai facă sa blocheze şi să amâne referendumul pentru familie, ultima oară trimiţând proiectul de lege al noii legi a referendumului la CCR. Suntem aici pentru a spune "Ruşine" întregii clase politice, tuturor partidelor parlamentare care de trei ani ţin în loc această iniţiativă, îşi bată joc de 3 milioane de români. Conform celor anunţate, vom fi câteva sute de membri şi simpatizanţi ai partidului Noua Dreapta, dar şi ai altor asociaţii care susţin acest marş. Suntem aici pentru a apăra normalitatea, pentru a ne asigura că copiii noştri, copiii dumneavoastră vor avea şansa să se nască şi să crească într-o ţară normală. Suntem aici pentru a spune un nu hotărât tentativei de legalizare a călătoriilor şi adopţiilor homosexuale, lucruri care nu a adus niciun beneficiu în nicio ţară", a declarat Tudor Ionescu, preşedintele Noua Dreaptă, citat de B1 tv.
Pagina 1 din 1

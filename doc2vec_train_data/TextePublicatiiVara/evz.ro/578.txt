Simona Halep a declarat, după debutul victorios de la Roland Garros, că încearcă să-și controleze emoțiile și nu este deranjată că va juca și joi.
Simona Halep s-a calificat în turul al II-lea al turneului de la Roland Garros, după ce a depășit-o pe Alison Riske, scor 2-6, 6-1, 6-1. Lidera WTA o va întâlni, mâine, pe americanca Taylor Townsend, și a afirmat că nu este incomodată pentru că va evolua în două zile consecutive.
„Îmi place să joc pe acest teren, mereu am fost emoționată. Să uităm primul set! Am avut puține emoții la început, apoi am încercat să-mi impun jocul și să revin, ceea ce am și reușit. Alison a fost agresivă, apoi m-am relaxat şi am jucat mai bine, fiind eu cea agresivă. Mereu mi se întâmplă aşa, să am meciuri amânate, dar sunt obişnuită să joc zi de zi. Sper să mă recuperez şi să joc bine. Nu am o problemă cu faptul că voi juca mâine. Încerc să nu mă gândesc la faptul că joc pe Chatrier, încerc să-mi stăpânesc emoțiile. Nu vreau să mă gândesc la emoţii, dar e greu să le controlez. Încerc să dau tot ce am mai bun, dar trebuie să o iau pas cu pas", a spus Halep.
Pagina 1 din 1

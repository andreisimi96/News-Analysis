Cristiano Ronaldo, superstarul naționalei Portugaliei, a avut, aseară, la Sochi, o evoluție de marcă în jocul cu Spania, din cadrul Grupei B a Campionatului Mondial 2018.
Portugalia și Spania au terminat la aegalitate, 3-3, întâlnirea de la Sochi, partidă în care Cristiano Ronaldo a reușit toate cele trei goluri pentru lusitani. „Mă simt foarte fericit. Este primul meu hat-trick la un Mondial. Am terminat la egalitate cu o selecţionată favorită la câştigarea trofeului şi am condus de două ori pe tabela de marcaj. Suntem mulţumiţi că am reuşit să obţinem această remiză în final, este un rezultat meritat.
Acum trebuie să ne gândim la următorul nostru meci (n.r. - împotriva Marocului), care va fi foarte dificil. Trebuie să avansăm meci după meci. Cupa Mondială abia a început, iar Portugalia speră să treacă de primul tur. Ştim că va fi dificil, însă trebuie să ne concentrăm asupra fiecărei partide. Nu suntem favoriţi, însă suntem unul dintre pretendenţi şi vom încerca să facem totul cât mai bine posibil. Vrem să învingem Marocul miercuri şi să avansăm în turul următor”, a declarat Ronaldo, după eciul cu Spania.
Acum, Ronaldo a bifat 84 de goluri pentru naționala Portugaliei, în 151 de partide, la egalitate cu legendarul Ferenc Puskas, în ierarhia fotbaliştilor europeni cu cele mai multe goluri internaţionale marcate.
Pagina 1 din 1

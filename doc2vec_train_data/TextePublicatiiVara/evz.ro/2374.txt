Comentarii | 3627 Vizualizari
Pe lista persoanelor de profil urmărite de Poliția Română figurează și numele fostului deputat UDMR Marko Attila, condamnat definitv la 5 ani de închisoare cu executare pentru un prejudiciu care se ridică la aproape 85 de milioane de euro. În timp ce forțele de ordine fac eforturi să îl găsească pe ex-parlamentar, acesta nu pare să se ascundă foarte mult. O dovedesc ultimele fotografii în care apare.
Marko Attila este refugiat în Ungaria, unde se bucură de siguranță, în ciuda dorinței forțelor de ordine de a-l aresta și a-l trimite în România. Fostul parlamentar este urmărit de Interpol, dar imaginile exclusive obținute de cotidianul Libertatea îl arată înconjurat de prieteni, la o terasă.
Se pare că Marko Attila a participat, între 11 și 13 mai 2018, la Festivalul Secuiesc din Budapesta, în compania președintelui Consiliului Județean Covasna, Tamas Sandor și a unui secretar de stat din Guvernul Ungariei, Potapi Arpad Janos.
Sursa FOTO: Libertatea
Reamintim că fostul deputat UDMR Marko Attila, condamnat definitiv la 3 ani închisoare cu suspendare în 2014, a primit și o sentinţă într-un nou dosar aflat pe rolul Curții de Apel București. În noiembrie 2014, fostul deputat UDMR Marko Attila a fost condamnat de Curtea de Apel Ploiești la 3 ani închisoare cu suspendare pentru abuz în serviciu contra interesului public pentru restituirea Colegiului “Székely Mikó” din Sfântu Gheorghe. Numai că situația e mult mai complicată.
În luna mai 2015, Marko Attila a fost trimis în judecată într-un nou dosar penal, fiind acuzat de abuz în serviciu. Astfel, atunci când va fi adus în țară, Marko Attila va executa 5 ani de închisoare, la care se adaugă pedeapsa complementară a interzicerii drepturilor prevăzute de art. 66 al. 1 lit. a, b şi g (dreptul de a ocupa o funcţie publică) Cod penal pe o perioadă de 5 ani.
Pagina 1 din 1

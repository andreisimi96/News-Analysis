În Banat continuă  repopularea munților cu zimbri care vor fi lăsați să trăiască liberi. Alte noi 14 exemplare au ajuns luna aceasta în Munții Poiana Ruscă, în apropierea comunei Poieni, din județul Hunedoara. Noii zimbri aduși dau startul celui de-al doilea nucleu de resălbăticire al acestei specii în România.
Din 2014, după 200 de ani de la dispariția din zonă, ierbivorele au revenit în sălbăticia Banatului, printr-un amplu proiect de resălbăticire derulat la poalele Munților Țarcu de organizațiile WWF România și Rewilding Europe.
Obiectivul principal de conservare este de a crea două subpopulații de zimbri, viabile și interconectate, în Munții Țarcu și Poiana Ruscă, în zona Carpaților de Vest și de Sud-Vest. „Rewilding Europe și WWF România lucrează începând din 2013. Prima zonă de resălbăticire din sud vestul Carpaților, Măgura Zimbrilor, aflată la baza Munților Țarcu, numără acum aproximativ 30 de exemplare de zimbri sălbatici, după cinci transporturi și eliberări anuale realizate până acum în arealul comunei Armeniș, jud. Caraș-Severin. Munții Poiana Ruscă sunt propice pentru  crearea celui de al doilea nucleu de resălbăticire, fiind localizați de-a lungul unui coridor ecologic de migrație a speciilor sălbatice între Carpații de Vest și Carpații de Sud-Vest, precondiție esențială pentru a asigura diversitate .
Pagina 1 din 1

Mitingul de aseară, organizat de PSD, a avut, pentru 170 dintre participanţi, urmări deloc plăcute. Pe fondul lipotimiilor, al epilepsiilor, dar şi al deshidratării ca urmare a consumului de alcool, cei 170 de oameni au avut nevoie de îngrijiri medicale. 30 dintre ei au ajuns la spital, potrivit unui ISU-BIF, citat de Mediafax.
170 dintre susţinătorii PSD, care au luat parte la mitingul organizat aseară în Piaţa Victoriei, au avut nevoie de îngrijiri medicale, 30 dintre ei ajungând la spital, a declarat Daniel Vasile, purtătorul de cuvânt al Inspectoratului pentru Situaţii de Urgenţă Bucureşti-Ilfov. Oficialul, citat de Mediafax, a punctat faptul că echipajele au intervenit în cazul a 170 de persoane prezente la mitingul PSD care au avut nevoie de ajutorul medicilor.
Majoritatea persoanelor au făcut lipotimii, epilepsii, dar şi deshidratare pe fondul consumului de alcool, se arată în comunicatul ISU-BIF.
Cei mai mulţi dintre cei afectaţi, pentru care a fost nevoie de intervenţia medicilor, au fost vârstinici care aveau antecedente medicale.
Printre manifestanţii cărora li s-au acordat îngrijiri, a fost şi un copil de 15 ani care s-a lovit la un genunchi după ce a alunecat.
Pagina 1 din 1

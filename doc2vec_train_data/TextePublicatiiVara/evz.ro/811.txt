Corectitudinea politică și multiculturalismul au devenit în ultimii ani doctrina oficială a țărilor occidentale.
Instituțiile statelor o aplică riguros și fără nicio nuanță, sub supravegherea marilor trusturi ale magnaților de presă și a unei mulțimi de ONG-uri sponsorizate generos din surse private.
Și nu e voba numai de George Soros sau răposatul David Rockefeller, ci de cercurile influente din Grupul Bilderberg și Comisia Trilaterală.
De ce cei mai bogați oameni ai lumii investesc sume fabuloase pentru a transforma Occidentul într-un experiment al unor idei de extremă stângă? Foarte simplu, corectitudinea politică și multiculturalismul reprezintă cea mai bună soluție pentru a modera „excesul de democrație”.
Puțin mai contează ce cred sau ce vor masele, când auto-proclamatele instanțe morale ale planetei au dat deja verdictul. Și mai e ceva, acordarea de privilegii minorităților le va face automat să se întoarcă împotriva majorității pentru a-și apăra statutul.
Vechiul principiu “divide et impera” e mai actual ca oricând pentru cei care vor să-și consolideze afacerile sau să obțină puterea pe care și-o doresc atât. Cine se abate de la puritatea doctrinei și înfruntă sistemul, are de suferit instantaneu.
Și nu e vorba numai de politicienii și ziariștii slobozi la gură, care sunt etichetați rapid ca naziști, rasiști sau nebuni care visează conspirații. Liderii de opinie, oricine face parte din lumea universitară trebuie să se supună fără crâcnire.
„Meritul și admiterea bazată pe concurs sunt văzute în zilele noastre ca rasiste, obstacole în calea diversității. Studenții sunt selectați mai ales pe baza culorii pielii ori a naționalității lor, nu a perspicacității intelectuale sau a pregătirii academice.
Menirea inițială a ”Affirmative Action” (strămoșul discriminării pozitive) a fost să dea șanse egale tuturor, nu să oferepreferințe rasiale”, spune Alvin J. Schmidt în cartea sa „Amenințarea multiculturalismului. Calul Troian în America”.
Ca să-și susțină ideea, Schmidt îl citează pe unul dintre cei mai mari adversari ai corectitudinii politice, Dinesh D'Souza: “ceea ce trebuia să fie un instrument de incluziune a devenit unul de excluziune”. Dinesh D'Souza este în argoul gardienilor corectitudinii politice un OREO (negru pe afară, alb înăuntru.
Născut la Bombay, indian de origine, D'Souza a ridicat încă din anii 80-90 întrebări cu privirea la marea transformare pe care o suferea societatea americană sub impactul ideilor teoreticienilor Noii Stângi. Pentru că la originea acestor schimbări atât în Statele Unite, cât și în America se află un filosof Herbert Marcus.
Despre acest german care a reușit să dea o nouă forță marxismului și mișcarea libertară din Franța anului 1968, vom vorbi în articolul următor.
Opiniile exprimate de invitații EVZ aparțin autorilor și nu reprezintă punctul de vedere al publicației
Pagina 1 din 1

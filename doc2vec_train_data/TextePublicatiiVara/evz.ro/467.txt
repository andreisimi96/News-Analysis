Un copil de 7 ani din comuna Merişani, judeţul Argeş, a fost umilit şi bătut de alţi cinci copii în curtea unei grădiniţe. Agresorii copilului l-au obligat să mănânce iarbă şi melci. Colac peste pupăză, totul a fost filmat, iar imaginile au ajuns la poliţişti, care au deschis o anchetă în acest caz, potrivit mediafax.
Imagini scandaloase în care un copil de doar 7 ani este agresat, umilit şi batjocorit de patru puşti în curtea unei grădiniţe au ajuns la anchetatori, după ce mama copilului maltratat şi obligat să mănânce iarbă şi melci s-a adresat autorităţilor pentru a face lumină în cazul de aresiune căreia i-a căzut victimă băieţelul. Unul dintre agresori este de 15 ani, ceilalţi trei având vârste apropiate de cea a minorului bătut. Totul s-a întâmplat la începutul lunii mai în localitatea Merişani din judeţul Argeş, chiar în curtea grădiniţei. Potrivit purtătorului de cuvânt al Inspectoratului de Poliţie Judeţean Argeş, Mădălin Zamfir, citat de mediafax, în cazul respective a fost întocmit dosar penal, după ce mama băiatului umilit în curtea unei grădiniţe din apropierea casei a depus plângere.
Pe imagini se observă cum copilul este obligat de agresori, sub ameninţarea bătăii, să mănânce iarbă şi melci.
”A fost întocmit un dosar de cercetare penală pentru lovire. Facem cercetări să stabilim toate împrejurările, despre ce a fost vorba acolo. A fost sesizat şi DGASPC-ul, care a fost prezent în momentul în care au fost audiaţi minorii”, a declarat Mădălin Zamfir, purtătorul de cuvânt al Inspectoratului de Poliţie Judeţean Argeş. Potrivit unor surse judiciare, ancheta vizează şi infracţiunea de tentativă de agresiune sexuală, după ce unul dintre agresori s-ar fi dezbrăcat şi l-ar fi obligat pe copilul de 7 ani să-l atingă în zona intimă.
Băiatul este elev în clasa întâi, la Şcoala Gimnazială Merişani, iar incidentul s-a petrecut la începutul lunii mai, în week-end. Potrivit anchetatorilor, copilul le-a spus profesorilor că a intrat în curtea unităţii pentru a-şi lua mingea şi nu a mai fost lăsat să plece de cei cinci tineri.
”Copilul a spus că l-au dat să mănânce iarbă. L-am întrebat ce a făcut, dacă a mâncat şi a spus că da, a băgat-o în gură şi apoi a scos-o şi că i-au dat şi melc. Este elev în clasa întâi la Merişani, locuieşte în alt sat, unde este o structură a şcolii, grădiniţa Borleşti. (…) Trei dintre cei implicaţi sunt elevi ai şcolii Merişani. Am luat legătura cu părinţii, unul dintre copii stă la nişte localnici, mama lui e în străinătate. Vom stabili în Consiliul de Administraţie, săptămâna viitoare, dacă sancţionăm copiii. Eu aşa aş fi de părere pentru că nu aveau ce căuta în incinta grădiniţei, nefiind program. Am înţeles că băiatul de şapte ani era cu mama la o pomană şi a plecat să se joace cu mingea. Mama a anunţat 112 după câteva zile”, a declarat Adriana Ionescu, directorul la Şcolii Gimnaziale Merişani, potrivit sursei citate. Copilul bătut şi umilit a fost consiliat psihologic.
Pagina 1 din 1

Ministerul de Externe din Turcia a acuzat Germania de un standard dublu pentru că a permis organizarea unui marş al partidului de opoziţie pro-kurd HDP în Koln, după ce a interzis politicienilor aflaţi la conducerea Turciei să organizeze evenimente de campanie
Ministerul de Externe din Turcia a acuzat Germania de un standard dublu pentru că a permis organizarea unui marş al partidului de opoziţie pro-kurd HDP în Koln, după ce a interzis politicienilor aflaţi la conducerea Turciei să organizeze evenimente de campanie,potrivit romanialiberă.ro
Această abordare cu două feţe, pe care o condamnăm dur, nu poate avea vreo legătură cu democraţia, lupta împotriva terorismului sau aşteptarea ca relaţiile dintre Turcia şi Germania să revină la normal, se arată în comunicatul ministerului.
Totuşi, poliţia din Koln le-a interzis unor politicieni turci din partidul de opoziţie HDP să vorbească la o demonstraţie a kurzilor din oraş de sâmbătă pentru că s-au temut că cei doi se vor folosi de oportunitate pentru a face campanie, scrie ziarul Rheinische Post.
Germania, care găzduieşte aproape trei milioane de persoane de origine turcă, a informat anterior că politicienilor străini le este interzisă organizarea de evenimente de campanie pe teritoriul său înaintea alegerilor prezidenţiale şi parlamentare din Turcia de pe 24 iunie.
Cancelarul austriac Sebastian Kurz a declarat, de asemenea, luna trecută, că nu îi va permite lui Erdogan să „profite” de comunităţile turce din Europa.
Mii de turci din Germania, Olanda, Austria şi din ţările balcanice au participat la o demonstraţie organizată de Erdogan în Bosnia săptămâna trecută, acolo unde preşedintele turc a criticat ţările europene care nu i-au permis să organizeze evenimente de campanie pe teritoriile lor.
Pagina 1 din 1

Scandal uriaș la Cluj după ce sentința unui judecător naște controverse uriașe. Ziariștii de la publicațiile Ziar de Cluj, NCN, precum și instituțiile de presă au primit o sentință devastatoare în procesul intentat de Ovidiu Vasu și CS Universitatea.
Oana Raluca Ghisoiu, judecătorul care s-a pronunțat luni în procesul menționat, este contestat de părțile implicate. Sentința, chiar dacă nu este definitivă, a șocat mass-media: judecătoarea i-a condamnat pe ziariști la plata a 100 000 de lei către Vasu și 100 000 de lei clubului sportive în urma unor materiale publicate. Numai că, susțin ziariștii, știrile au avut o puternică bază factuală, cu dovezi și declarații de martor care atestau cele scrise și publicate de ziariști.
Mai mult, o statistică atrage atenția și naște o serie de întrebări. Conform ziardecluj.ro acesta este al 3-lea proces pe care jurnalistul Liviu Alexa îl pierde în toată cariera. Toate trei au fost judecată de același judecător: Oana Raluca Ghisoiu.
"M-am abtinut cu greu sa scriu si la ultimul proces pierdut, maestrul Mihai Lapusan m-a sfatuit sa nu ies in public, dar dupa sentinta profund nedreapta de azi, lucrurile trebuie scoase la lumina. Aceasta doamna judecator este de rea credinta in ceea ce ma priveste si PESTE TOT unde m-a judecat dumneai am pierdut, dand motivari grotesti pentru sentintele sale exagerate, motivari din care reiese clar ca nu numai ca nu intelege ce inseamna libertatea de exprimare, nu numai ca nu doreste sa tina cont de practicile si jurisprudenta europeana in materie, dar refuza sa tina cont de dovezile si declaratiile ce alcatuiesc baza factuala pentru investigatiile noastre.
In acest proces, am aratat clar ca Ovidiu Vasu nu si-a platit indemnizatiile la baschetbalistele U Cluj, am aratat clar ca sportivul Robert Glinta a plecat din cauza lui Vasu de la U, anexand si inregistrarea audio a declaratiei sale, fostul rector Bojita a spus clar in declaratia de martor ca nu a mai fost chemat de ani de zile la Consiliul de Administratie, Dragan Petricevic, antrenorul U, a confirmat ca Ovidiu Vasu nu a platit acele indemnizatii.
Cat de rauvoitor trebuie sa fii ca judecator sa nu tii cont ca toate acestea alcatuiesc o baza factuala suficienta pentru articolele noastre, cat de mult sa ii urasti ca judecator pe niste ziaristi incat sa dai cele mai mari daune din istoria Tribunalului, adica 200 000 de lei, cuantum care se da la loviri, accidente, etc?
Judecatorul Oana Raluca Ghisoiu are ceva cu mine si azi a incercat sa ne omoare. Azi nu Vasu a invins, Ghisoiu ne-a ucis. Vom face apel, caci e prima instanta, insa ii voi face plangere la CSM doamnei judecator pentru ca judeca cu rea credinta.
A judecat toate procesele in care am pierdut si a oferit sentinte hilare, incredibile, cu motivari grotesti.
In procesul cu Ioan Bolovan, prorectorul UBB, am fost condamnat pentru ca l-am facut pe Bolovan "securistofil", licenta jurnalistica, fiindca cuvantul NU exista in DEX. Adica intelegeti, desi am aratat ca Bolovan a venit in fata unor studenti (era inregistrat video) si a spus ca a primit informatii de la servicii secrete ca studentii vor protesta, motiv pentru care am scris ca are inclinari securistofile, judecatorul Oana Raluca Ghisoiu a scos gogomania aia de sentinta!
Iar azi, ACEEASI Oana Raluca Ghisoiu a decis ca e nevoie de 200 000 de lei daune morale pentru CS U si Ovidiu Vasu, ca urmare a publicarii articolelor in care aratam cu dovezi numeroase, de netagaduit, realitatile din acel club.

Un pompier de la ISU Prahova a trăit o poveste demnă de filmele dramatice de la Hollywood. Ploieșteanul s-a trezit cu permisul luat pentru că ar fi participat la curse ilegale de mașini.
Polițiștii au făcut toate demersurile necesare pentru aplicarea pedepsei chiar dacă probele pe care le aveau erau cel puțin discutabile, noteaza observatorulph.ro.
Chiar dacă mașina pompierului de la ISU Prahova este alt model decât cea care apare în filmările pe care polițiștii le au drept probe, iar numărul de înmatriculare nu se vede în imagini, autoritățile au decis să îi ia permisul victimei. Mai mult, fiind pompier la ISU Prahova, Cătălin Ursachi a avut de suferit și la serviciu, urmând să fie cercetat de Parchetul Militar!
Sesizarea formulată de Cătălin Ursachi dezvăluie amănunte absolut șocante.
„In data de 18.09.2017 am primit de la Politia Municipiului Ploiesti o instiintare prin care imi era adus la constinta faptul ca trebuie sa ma prezint la sediul lor (pe Oilor) pentru detalii cu privire la o cursa ilegala in care a fost implicata masina cu care sotia face naveta zilnic (Golf 4 cu nr. PH-88-WOB).
Pe data de 19.09.2017 am ajuns la sediul politiei si am fost instiintat ca masina mai sus mentionata a fost implicata intr-o cursa ilegala pe data de 05.08.2017 la ora 00 :23 in Parcul Municipal Vest.
Le-am spus ca nu am participat si nici masina nu a fost acolo, si ca sigur este o greseala. Nu mi-au acordat nici o prezumtie de nevinovatie, avand deja eticheta de pusa.
Masina mai sus mentionata era inmatriculata pe numele tatalui meu si ei stiau acest lucru. I-am intrebat cum au ajuns la concluzia ca eu am condus, si de ce nu l-au chemat pe tata in primul rand sa dea declaratii. Raspunsul lor a fost unul halucinant : ‘’tatal tau este batran si nu participa la curse, fratele tau nu are permis de conducere, sotia ta este femeie, singurul care putea sa fie esti tu ‘’
Chiar daca participam la o asemenea intrecere nu aveau cum sa ma plaseze la locul faptei deoarece singura dovada era o filmare cu masinile din spate.
I-am rugat sa imi arate filmarea. Au spus ca nu le functioneaza pc-ul si nu imi poate arata. Mi-au precizat ca o sa ma contacteze telefonic dupa ce repara computerul.

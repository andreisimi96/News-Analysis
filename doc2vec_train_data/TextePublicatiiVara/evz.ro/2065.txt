Această nou majorare preconizată ar urma să vină din formula de calcul a pensiilor, ai cărei parametrii vor fi schimbați.
În momentul de față, punctajul în funcție de care este calculată pensia unei persoane la ieșirea din activitate este dat de o împărțire a totalului punctajelor lunare din toată perioada cât respectiva persoană a muncit, împărțit la 35 de ani cât este în acest moment stagiul complet de cotizare pentru bărbați, în timp ce la femei împărțirea se face la 30 de ani și 10 luni.
Reduc stagiul complet de cotizare cu 10 ani!
Potrivit jurnaliștilor de la România TV, însă, în noua Lege a pensiilor, stagiul complet de cotizare va fi redus, atât pentru femei cât și pentru bărbați, la 25 de ani, ceea ce înseamnă că pensiile vor crește substanțial.
„Pensiile bărbaților cu stagiu de 35 de ani vor crește cu 40% , iar în cazul femeilor care acum au un stagiu de 30 de ani și 10 luni, creșterea va fi de 24%”, a spus, în direct la postul tv, Doina Pârcălabu, fostă șefă a Casei de Pensii.
Deocamdată, însă, nimic nu e bătut în cuie pentru că pe noua Lege a pensiilor, concepută de Ministerul Muncii, se fac simulări pentru a se vedea cât de mare va trebui să fie fondul Casei de Pensii ca să cuprindă toate aceste majorări, după cum anunța ministrul de resort, Lia Olguța Vasilescu
Pagina 1 din 1

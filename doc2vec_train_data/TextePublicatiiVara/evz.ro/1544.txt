Fostul președinte al României, Emil Constantinescu, susține că principalele ziare și canale de media online sunt controlate de Securitate și în prezent.
„Toate televiziunile care s-au format în România au fost conduse de Securitate! Principalele ziare și rețelele de socializare sunt încă controlate de acele persoane și de colaboratorii lor.    Rezidenții Securității sunt cei ce au fost adevărații proprietari sau chiar cu acte, lucruri știute… Asta face să ne aflăm în situația tragică aș spune, că adevărul despre Revoluție, despre mineriade, să îl așteptăm de la Procuratură și de la Tribunal, dacă el va apărea și în această situație? Unde au fost istoricii, unde au fost comentatorii, unde au fost jurnaliștii? A fost o uriașă campanie de manipulare, permanentă, eu v-o spun fiindcă am simțit-o. Am fost învins de cei care s-au dus în presă, de presa Securității, presa securității pe care am avut-o atunci, presa Securității pe care o avem și acum. Acum însă s-au extins și pe rețelele de socializare și pot manipula orice. Aceasta este marea problemă a României", a acuzat Emil Constantinescu, citat de Active News.
Afirmațiile fără echivoc  au fost făcute la Bookfest, unde Constantinescu a participat la lansarea cărții "Moștenitorii Securității" , scrisă de Marius Oprea. Și seria de acuzații nu s-a oprit aici.
Pagina 1 din 1

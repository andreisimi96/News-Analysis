Şoc şi groază printre locuitorii din satul Constantinovca. Un basarabean din Bender (Republica Moldova), în vârstă de 49 de ani, a ales să îşi încheie socotelile cu viaţa, după ce soţia sa a decedat cu mai puţin de două luni în urmă. Ceea ce a creat o adevărată isterie printre localnici e modul în care bărbatul a ales să facă acest lucru: s-a spânzurat de crucea de pe mormântul fostei partenere de viaţă.
Potrivit ofiţerului de presă al IP Căuşeni, Silvia Vetcu, citat de jurnaliştii de la Deschide.md, “la 06 iunie 2018 ora 14.10 un locuitor din Constantinovca, raionul Căuşeni (din Republica Moldova, n.red), a sunat la poliție comunicând că în cimitir a fost depistat cadavrul unui bărbat sinucis prin strangulare. Deplasându-se la fața locului poliția a stabilit că este vorba despre un barbat de 49 ani, locuitor al oraşului Bender, care venise în vizită la soacra sa, locuitoare a satului Constantinovca. După ce a ajutat-o la treburi casnice, a plecat fără a spune cuiva în ce direcția se duce. Ulterior a fost găsit în cimitirul din sat, strangulat de crucea soției care decedase în luna aprilie”, a declarat oficialul.
Pagina 1 din 1

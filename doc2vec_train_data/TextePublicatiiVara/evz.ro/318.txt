Politicianul Gelu Vişan este convins şi probează cu exemple solide că partidul lui  Victor Ponta este creat „în laboratoarele Sistemului, iar creatorul nu este altcineva decât George Maior, liderul de facto al Mișcării promovate de Ponta” . Mai mult, Vişan spune că  „George Maior a fost artizanul loviturii de Palat( Victoria) Ponta-Grindeanu” , scrie în comentariul său de pe contul personal de socializare
Mișcarea de zilele acestea este condusă de Maior-Oprea-Rus-Dâncu. Iată argumentele lui Vişan
"O forță deloc de neglijat, având în vedere că Maior-Coldea sunt creatorii Statului Paralel, a Securismului Românesc, a Statului de tip mafiot. În legătură cu Coldea, lucrurile sunt puțin mai complicate: Scos pe tușă ca unic țap ispășitor pentru construcția Statului Paralel, Coldea a ales să fie principalul consultant al lui Dragnea, fără a rupe însă relațiile cu Maior; ca de fiecare dată va face joc dublu, o parte în interesul său: Coldea va încerca să-l scape mâine de condamnare pe Dragnea. Dacă va reuși, proiectul lui George Maior de dărâmare a guvernului prin partidulețul lui Ponta va fi un eșec, iar Coldea va avea un ascendent extrem de puternic asupra lui Dragnea, iar dacă va fi condamnat, își va regăsi un loc în echipa din Sufragerie, de data aceasta cu Ponta pe post de păpușă", notează Gelu Vişan.
Ce se va întâmpla de mâine dacă Dragnea va fi CONDAMNAT?
"Ziua de mâine este decisivă privind viitorul României. Dacă Dragnea va fi condamnat, PSD-ul nu va rezista șocului, iar George Maior va doborî guvernul Dăncilă, prin Ponta, dar și prin parlamentari șantajați de omul din echipă responsabil cu Minoritățile și cu aducerea voturilor de la UDMR, PSD, ALDE, și anume Domnul cu Păstrăvi, ultimul din echipa Maior-Coldea-Dâncu-Rus. Au început telefoanele de presiune cu dosarele penale, iar cei sunați știu exact cine este "domnul cu păstrăvi", pentru că el sună, făcând însă lucrul acesta din partea lui Klauss Iohannis. Și pentru că am ajuns aici, ce vrea de fapt Klauss Iohannis?
Implicarea lui Iohannis şi ce promisiuni a făcut dacă va avea al doilea mandat asigurat
În opinia lui Gelu Vişan, "Iohannis i-a promis lui Maior că dacă va doborâ guvernul Dăncilă va ajunge Prim-Ministru, cu condiția să nu candideze pentru funcția de Președinte în 2019: de aceea a apărut o altă variantă de candidat-iepure din partea lui Ponta, pentru a nu-l deranja pe Iohannis. Practic, căderea guvernului Dăncilă înseamnă încă cinci ani de mandat pentru echipa Merkel-Iohannis, iar România devine pionul din est al Germaniei".
De ce o vrea Maior pe Kovesi ?
"Acum vă explicați poziția lui Ludovic Orbán, dar și a președintelui Traian Băsescu, care, cu spatele la zid, a decis( greșit cred eu, pentru a câta oară?) să meargă pe mâna lui Maior și să anunțe susținerea lui Iohannis pentru 2019. Poziția lui Traian Băsescu față de Kovesi este legată de faptul că Maior o vrea în continuare în funcție, ea fiind principalul mijloc de șantaj prin dosare împotriva liderilor PSD care sunt de partea lui Dragnea. Este și motivul pentru care Maior i-a organizat vizita la ONU Laurei Codruța Kovesi, dar și al achitării de către echipa Maior-Kovesi a lui Ponta și Șova, pe care o să-l vedem și pe el probabil în partidul lui Maior-Ponta", explică Vişan.
Mișcarea de zilele acestea înseamnă o încercare de revenire în Sufrageria lui Oprea, cu toți cei prezenți-actori în continuare, cu Reînvierea în forță a Statului Paralel, plus Ponta care este Păpușă Gonflabilă, tocmai umflat pentru a satisface pofta lui Maior și a Grupului de la Cluj, subliniază politicianul.
"Liviu Dragnea și PSD-ul nu au prea mult spațiu de manevră, dacă Dragnea va fi condamnat. Prea plin de el pentru a căuta un înlocuitor în cazul condamnării sale, Dragnea va trebui să-l găsească repede, pentru a nu supune PSD-ul unui exod. Aceasta este varianta în care Maior îl condamnă pe Dragnea, de partea lui fiind și Iohannis.
Dacă Coldea îl achită pe Dragnea, înseamnă că jocul se resetează și Dragnea arată că are încă putere și nu-și va pierde partidul
"În cazul acesta guvernul nu va cădea. In prima situație, dacă Maior-Iohannis îl vor condamna pe Dragnea, soluția pentru PSD va trebui să fie una rapidă și de forță, să se retragă Dragnea din fruntea Partidului, în favoarea unui om apropiat, detonând astfel mesajul lui Maior că Dragnea este Dictatorul din PSD. Ar mai fi o mică necunoscută: Ce va face Koveși, va fi în tabăra lui Maior sau de partea fostului ei prieten, Coldea? Așa după cum o cunosc, va trece fără nici un scrupul de partea lui Maior și va lupta pentru condamnarea lui Dragnea", a mai scris Gelu Vişan.
Coldea schimbă TABĂRA?
"Paradoxal, de-a dreptul paradoxal, unul dintre creatorii sistemului, Florian Coldea, prin încercare de a se opune condamnării lui Dragnea, trece de partea cealaltă, de salvare a PSD-ului care a modificat legile justiției și care vrea să modifice Codul Penal, singurele lucruri relativ bune și cu adevărat importante pe care le-a făcut PSD-ul. Am trăit să o vedem și pe-asta: Coldea schimbând tabăra, dar în România nu te mai surprinde nimic".
Gelu Vişan crede că "Dragnea este foarte aproape de condamnare cu executare în primă instanță, ceea ce înseamnă un cutremur în PSD și o plecare a multor parlamentari către Maior-Ponta și, ulterior, căderea guvernului Dăncilă. Din acest motiv, Dragnea trebuie să se gândească rapid la un înlocuitor.
Orice altă soluție în instanță îi favorizează pe Dragnea-Coldea, iar echipa din Sufragerie la care se Adaugă Iohannis-Ponta, adică Noul Stat Paralel, va suferi o înfrângere usturătoare. Mâine va fi o zi interesantă", este analiza politicianului cu  multă experienţă în politica dâmboviţeană.

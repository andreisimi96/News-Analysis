Fostul președinte Traian Băsescu a avut o intervenție la postul public de televiziune, unde i-a luat apărarea premierului Viorică Dăncilă în subiectul „20-20”. În alte chestiuni însă, Băsescu a atacat dur primul-ministru.
Prezent în cadrul emisiunii România 9, de la TVR 1, Traian Băsescu a declarat că „unii râd ca proștii”, făcând referire la gafa pe care premierul Dăncilă a comis-o, atunci când în loc de „2020” a pronunțat „20-20”.
Fostul șef al statului a precizat că în agenda de la Bruxelles e trecut „20-20” și că nu ar trebui să fie prea mult acuzat premierul pentru această gafă.
„Unii râd ca proştii. În agenda de la Bruxelles e 20-20 (în engleză). Nu o acuzaţi atât de tare pe Dăncilă, mai bine vedeţi cum staţi cu jargonul Bruxellez.
Pe de altă parte, Traian Băsescu a acuzat-o pe Viorica Dăncilă că nu are niciun fel de experiență în administrație și că „citește foarte puțin”.
„Dar doamna Dăncilă nu e om de premier. Poate fi preşedintele organizaţie de femei. Nu-i rodată, experienţa în administraţie - zero. Şi mie îmi spun unii că nu ştiu ce carte nu am citit. Eu citesc extraordinar de mult. La dânsa se vede că citeşte foarte puţin, iar când citeşte, citeşte prost", a spus Băsescu .
Pagina 1 din 1

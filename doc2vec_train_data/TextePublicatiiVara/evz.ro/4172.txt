„Simo” va debuta astăzi la Wimbledon și este decisă să facă minuni la Londra, așa cum s-a întâmplat la Roland Garros, unde a triumfat în sfârșit. Pentru competiția de la Londra, liderul WTA a mărturist că este mult mai relaxată.
Simona Halep va păși, astăzi, pe iarba de la All England Club, pentru duelul din primul tur. Constănțeanca o va întâlni pe jucătoarea niponă Kurumui Nara, locul 100 WTA. „Ştiu că adversara mea e foarte rapidă, ştiu că loveşte foarte plat. Trebuie să fiu puternică pe picioare şi să fiu pregătită pentru a lupta. Va fi o bătălie grea”, a prefațat Halep duelul de astăzi.
Așadar, Halep va începe o nouă aventură la Wimbledon, al treilea turneu de Mare Șlem al anului, din postura de principală favorită, așa cum s-a întâmplat și luna trecută, la Roland Garros. În acest an, Simo a bifat deja două finale de turneu major, la Australian Open și la Paris, acolo unde a și reușit să se impună în premieră.
Interviu cu Ioan-Aurel Pop, președintele Academiei Române. Adevărul din spatele unei calomnii - „Colaborarea cu Securitatea” și „Boierii minții”
Și-a fixat un nou obiectiv
Triumful din Franța i-a dat aripi sportivei noastre și, în același timp, a ajutat-o să scape de presiunea unui turneu de acest tip. „Nu cred că de acum înainte o să fie o presiune mai mare decât a fost până acum, pentru că înainte a fost o presiune imensă și toată lumea spunea că n-o să pot câștiga niciodată un Grand Slam, pentru că sunt slabă mental. Presiunea s-a dus, mi-am îndeplinit visul, nu mai sunt stresată”, a spus românca.

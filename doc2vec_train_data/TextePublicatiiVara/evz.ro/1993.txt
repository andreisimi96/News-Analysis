O nouă afacere de corupție pătează și mai mult administrația Obama, și așa mânjită de numeroase alte scandaluri financiare.O
Congresul american a descoperit, la capătul unei anchete îndelungate, că administrația Obama a ocolit sancțiunile americane pentru a permite Iranului să aibă acces la miliarde de dolari în devize, în ciuda declarațiilor publice că nu intenționează să facă așa ceva.
Noua afacere se adaugă plății de către Washington a 1,7 miliarde de dolari în bancnote încărcate pe paleți într-un avion către Iran, în ianuarie 2016, în schimbul eliberării a patru deținuți americani.
A fost și plata de către aceeași administrație Obama a 33,6 miliarde de dolari către Teheran, între 2014 și 2016, drept compensații pentru sancțiuni.
Noua anchetă, ale cărei rezultate au fots date publicității miercuri seara de sub-comisia permanentă din Senatul american dezvăluie o serie de scandaluri, scrie Dreuz:
Înalți oficiali ai administrației Obama au dat asigurări țărilor europene că Statele Unite vor închide ochii dacă încalcă sancțiunile în vigoare și fac afaceri cu Iranul.
Administrația Obama a depășit limitele Acordului Nuclear pentru a îndupleca Iranul și i-a acordat acces la sistemul financiar american, în ciuda multiplelor asigurări date Congresului că nu este adevărat.
Echipa de anchetatori are acum dovezile că administrația Obama a dat dispoziție Trezoreriei să emită o licență secretă care acorda Iranului acces la sistemul financiar și la dolarul american, un proces care s-a derulat chiar în momentul în care acești înalți funcționari ai administrației depuneau mărturie în Congres că nu sunt angajați în astfel de activități.
La câteva zile după ce Obama a anunțat că a semnat Acordul Nuclear cu Iranul, responsabilii americani au fost contactați de Banca Muscat din Oman, care dorea să schimbe din riali în valută americană o sumă de 5,7 miliarde de dolari în contul Iranului.
Deși administrația nu avea nici obligație să efectueze astfel de tranzacții în numele Iranului, oficialii americani au făcut presiuni asupra Departamentului Trezoreriei pentru ca acesta să emită o licență secretă ce a permis Iranului să aibă acces la suma de 5,7 miliarde de dolari, folosind sistemul financiar american.
Licența secretă a fost emisă în favoarea Iranului pe 24 februarie 2016.
Pagina 1 din 1

Hackerii au lansat un atac de proporții prin intermediul aplicației de mesagerie WhatsApp prin care ademenesc oamenii cu o aparentă alertă de securitate pe site-ul de turism Booking.com. Această înșelătorie îi poate face pe clienții companiei să piardă sume imense de bani în doar câteva secunde.
Victimelor li se transmitea, printr-un mesaj pe WhatsApp sau printr-un SMS, că, din cauza unei breșe de securitate, trebuie să își schimbe parola de pe site-ul Booking. com. Odată ajunși pe site, clienților li se spunea că trebuie să efectueze o plată completă pentru următoarea vacanță planificată.
Detaliile bancare trimise ulterior celor care trebuiau să și achite cazarea la un hotel le permiteau hoților să fure bani din cont, din cauza detaliilor de pe card pe care le cereau, conform Daily Mail .
Totuși, chiar și dacă nu ar fi fost vorba de plata unei cazări, cei care ar intra pe link pentru a-și schimba parola le-ar conferi hoților detalii despre adresa, nume, parola sau numere de telefon, în funcție de ce informații oferise clientul.
Problema cea mai mare a fost că multe dintre detaliile afișate pe pagina falsă păreau să fie legitime, iar oamenii au căzut deja în plasă. Deși sistemul Booking.com nu a fost compromis, anumite detalii care se aflau pe un site unde se ntâlnesc mai multe locații cu care compania colaborează a fost spart, iar clienții vor fi despăgubiți.
Directorul departamentului de Marketing, David Watts, a confirmat că lovitura a avut loc.
„Părea foarte credibil totul și pot crede că oamenii au fost păcăliți”, a spus acesta pentru The Sun.
Pagina 1 din 1

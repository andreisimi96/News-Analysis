Senatorul PNL Florin Cîţu, preşedinte al Comisiei economice din Senat, acuză PSD-ALDE că „au pus ochii și pe banii românilor din Diaspora”, întrucât, în ședința de joi a Guvernului, s-a adoptat proiectul de lege potrivit căruia sumele de peste 2.000 de euro trimise de români în tară, dacă nu sunt justificate prin documente, să fie confiscate.
„ PSD acopera gaura la buget cu banii romanilor din diaspora! Am avut dreptate ... din nou! V-am avertizat si am avut dreptate! Dragnea si PSD au pus ochii si pe banii romanilor din diaspora. Sumele peste 1000 de euro urmau sa fie confiscate daca nu erau justificate cu documente. Chiar si cel care detine doar cu numele pozitia de ministru al finatelor publice ne asigura ca nu se grabesc cu o astfel de lege.Au mintit! A cata oara?
Joi, la cateva saptamani dupa aceste asigurari, in sedinta de guvern a fost aprobat proiectul de lege care confisca banii romanilor trimisi in tara daca nu sunt jutificati cu documente. Au facut o singura "concesie". Pragul este acum de 2000 de euro.
Implicit, toti romanii care trimit bani acasa sunt considerati infractori ... daca nu dovedesc cu acate ca nu sunt. Ironic nu? PSD-istii striga in gura mare zilnic despre prezumtia de nevinovatie, regula care sa se aplice se pare doar PSD-istilor. Cand este vorba de restul romanilor, toti suntem infractori si teroristi pana ne demonstram nevinovatia...”, a explicat Cițu.
Senatorul PNL a mai spus că Dragnea și „gașca lui” sunt disperați fiindcă nu mai au bani de pensii și salarii.
„Asta este ordinul dat de Liviu Dragnea institutiilor de forta pe care le controleaza, in special ANAF.
Sunt disperati. Nu au bani de pensii si salarii si atunci iau bani de pe unde pot. Doar sa nu fie de la investitori pentru ca acestia au inteles cu ce hoti lucreaza si au dublat si chiar triplat dobanzile.
Acum vor banii trimisi de romani in tara, iar din iulie vor lua banii de la pilonul 2 de pensii.
Acesti politicieni, Dragnea si gasca lui, trebuie sa raspunda personal, nu doar politic. #romaniitrebuiesastie”, a conchis liberalul.
Pagina 1 din 1

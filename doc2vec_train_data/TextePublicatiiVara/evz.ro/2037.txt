Zeci de persoane au fost ridicate de polițiștii constănțeni de pe mai multe străzi din Constanța și transportate la sediul Poliției Municipale unde au fost amendate în urma unei ample razii pentru combaterea faptelor de prostituție și proxenetism.
Polițiștii din cadrul Poliției Municipale, cu sprijinul Serviciului Investigații Criminale și Serviciului Criminalistic din IPJ Constanța au organizat o acțiune pe raza orașului pentru prevenirea și combaterea faptelor de prostituție și proxenetism. În urma  raziei pe mai multe artere ale Constanței, mai ales în zona de centură a orașului, polițiștii constănțeni au legitimat mai multe persoane, acestea fiind conduse la sediul poliției în vederea amprentării și luării măsurilor legale, fiind aplicate 31 de sancțiuni contravenționale în cuantum de  15000 de lei.
Dat fiind numărul mare al persoanelor care nu plătesc amenzile, între care și o mulțime de femei care practică prostituția, Serviciul Public de Impozite și Taxe Constanța face demersuri de înlocuire a sancțiunii amenzilor cu munca în folosul comunității. Astfel, în cazul în care contravenientul nu achită amenda în de 30 de zile sancţiunea şi nu există posibilitatea executării silite (nu are venituri sau bunuri urmăribile), organul de urmărire în a cărui rază teritorială îşi are domiciliul contravenientul, va sesiza instanţa de judecată, în vederea înlocuirii amenzii cu sancţiunea obligării contravenientului la prestarea unei activităţi în folosul comunităţii. (Foto-IPJ Constanta)
Pagina 1 din 1

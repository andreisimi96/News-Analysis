Pe o insulă din Singapore, care a intrat deja în istorie, am asistat la strângeri de mână şi zâmbete largi între cei doi lideri, făcute pentru camerele de luat vederi. Nu demult cei doi îşi promiteau unul altuia războaie care mai de care mai a atomice. Evident, totul la nivel declarativ, deoarece se jucau de-a soarecele şi pisica pe reţelele de socializare. Dar, dincolo de acest amuzament sunt şi minţi agere în umbră care nu au crezut în acestă  întâlnire istorică.
S-a văzut că niciunul din cei doi n-are interes să facă vreun pas greşit, o notă în dezacord, măcar. Lumea e cu ochii pe ei, îi priveşte cu stupefacţie, e şocată deoarece nu se poate să nu te gândeşti ce va fi după această întâlnire istorică.
Din start trebuie spus că ideea summitului dintre cei doi foşti duşmani a fost a lui Kim Jong-un. Ieri, el a câştigat Jackpotul la loteria Istoriei: la 30 de ani, şeful unui regim criminal, pus la zid de o lume întreagă, este acum tratat pe picior de egalitate şi cu aura unui mare om de stat, de către preşedintele Statelor Unite care nu ezită să atace pe Merkel, sau pe "prietenul" Trudeau. Dar şi pentru Trump, avantajul de imagine în acele momente a fost răsunător şi a profitat din plin.
Ce este şi mai important, potrivit cnbc , în delegaţia lărgită, alături de Trump era şi vulturul John Bolton, consilierul său pe siguranţă naţională care în aceste negocieri n-a crezut niciodată. Deocamdată Trump şi Kim se pot răsfăţa sub luminile binevoitoare ale reflectoarelor, fiindcă spectacolul s-a materializat, este deja realitate. Apoi, va trebui ca fiecare dintre ei să dea piept cu realitatea şi nimic nu va  ai fi aşa cum şi-au promis, cu siguranţă vor relua "jocul", macar pe reţelele de socializare, pentru a fi mediatizaţi în toată lumea ca nişte veritabile vedete.
Pagina 1 din 1

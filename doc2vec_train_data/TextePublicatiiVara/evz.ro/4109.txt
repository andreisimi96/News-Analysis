Deputatul ALDE Varujan Vosganian – fost ministru al Economiei – se plânge, pe blog, că deputatul USR Cristian  Ghinea i-a arătat ”un semn obscen”, în timp ce deputata Cosette Chichirău i-a niumit ”imbecili” pe toți aleșii PSD-ALDE.
”Întâmplarea face ca locul meu în Camera Deputaților să fie în rândul alăturat membrilor grupului Uniunea Salvați România. De un an și jumătate sunt nevoit să suport toate huiduielile, fluierăturile și tropăiturile lor. Când nu mai suport, mă mut câteva șiruri mai încolo. Uneori, însă, comportamentul lor nu este doar insuportabil, dar și intolerabil. Iată doar două exemple recente. În Comisia de Buget o domnișoară pe nume Chichirău nu s-a sfiit să ne catalogheze pe toți drept imbecili iar una dintre deciziile Biroului Permanent o culme a imbecilității. Astăzi, de pe podiumul Camerei Deputaților, un anume Ghinea (fost ministru pentru relații europene !!!) ne-a adresat tuturor un gest prin care se sugerează, de obicei, sexul oral. Nu mai trebuie să tolerăm așa ceva. Gesturile obscene nu au nicio legătură cu libertatea cuvântului. Și nici insultele. Dacă fiecare ne luăm libertatea de a face orice, se alege praful de libertatea pe care am visat-o cu toții”, scrie Varujan Vosganian, pe blog.
Pagina 1 din 1

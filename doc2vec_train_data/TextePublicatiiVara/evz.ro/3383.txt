Primarul Capitalei, Gabriela Firea vine cu vești extraordinare pentru elevii care obțin note mari. Aceștia vor primi bani sub formă de premii pentru rezultatele la învățătură.
Este vorba despre o hotărâre care a fost aprobată joi , la propunerea Primarului General, Gabriela Firea, de Consiliul General al Municipiului Bucureşti, potrivit B1.ro .
Astfel, cei care obțin media generală peste 8,5 vor primi diferite sume de bani în funcție de performanță.
Hotărârea aprobată joi prevede acordarea premiilor pentru performanţă, în valoare de 600 de lei fiecare şi a premiilor pentru merite deosebite, cu valori care variază în funcţie de media generală obţinută. Astfel, premiul de 1.000 de lei se acordă elevilor care au obţinut media generală 10 în anul şcolar anterior, în timp ce pentru medii între 9,50 şi 9,99 premiul este de 400 de lei: De asemenea, elevii cu medii între 8,50 şi 9,49, primesc 300 de lei.
Elevii care vor fi eligibili pentru aceste premii trebuie să aibă 10 media la purtare.
„Granturile în domeniul incluziunii vor fi accesate printr-un apel necompetitiv, pentru a acoperi nevoile specifice din plan educaţional (predare, învăţare, activităţi de sprijin al elevilor), material (resurse) şi comunitar (legătura dintre şcoală şi comunitate - părinţi). Şcoala incluzivă este cea care facilitează accesul tuturor la o educaţie de calitate, printr-o serie de activităţi centrate pe elev”, potrivit comunicatului Primăriei.
Pagina 1 din 1

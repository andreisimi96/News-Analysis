Un pericol letal se împrăștie prin Europa într-un ritm alarmant. Puritatea cocainei a crescut la un nivel fără precedent pe continent, iar acest lucru cauzează un nivel neașteptat de mare de dependență în rândul consumatorilor, conform unui raport din luna iunie.
Din ce în ce mai mulți oameni din Europa caută opțiuni de tratament din cauza acestui pericol. Numărul de persoane admise pentru prima oară în centre de tratament pentru uz de cocaină a crescut cu aproape un sfert (20%), între anii 2014 și 2016, în țările din Uniunea Europeană, la care se adaugă Turcia și Norvegia. Raportul alarmant a fost publicat joi de Centrul European de Monitorizare a Drogurilor și a Dependenței de Droguri, conform CNN .
Creșterea numărului de persoanelor admise pentru dependență de cocaină este un rezultat direct al numărului mare de ofertanți de pe piața neagră, care, intrând în competiție, produc un drog din ce în ce mai pur, conform unui analist pe politici de droguri al centrului, Eoghan Quigley.
În Italia și în Marea Britanie s-a înregistrat cea mai mare creștere în numărul de noi pacienți care caută tratament pentru prima oară, dar nivelul ridicat se vede în toate țările incluse în raport, fără excepție.
În realitatea, numărul consumatorilor nu a crescut, comentează un expert de la Oficiul pentru Droguri și Crimă al ONU, Thomas Pietschmann, care nu a participat la studiu. În schimb, consumul la nivelul individului a crescut, în sensul în care consumatorii uzuali folosesc din ce în ce mai multă cocaină de puritate mai mare, iar acest trend ar putea fi responsabil pentru creșterea pacienților care caută pentru prima oară ajutor.
Pagina 1 din 1

„Statul meu în acest moment este cel de persoană care cere azil în această ţară africană (Madagascar, n.r.), deoarece nu am şansa unui proces echitabil în România". Sunt cuvintele fostului primar al Constanţei, Radu Mazăre, dat în urmărire internaţională în acest moment de autorităţile din România după ce a fost condamnat la şase ani şi şase luni de închisoare pentru abuz în serviciu. Fostul edil a vorbit despre situaţia sa de acum cu jurnaliştii de la Euronews, cărora le-a acordat un interviu prin Whatsapp, punctând faptul că „… în România, justiţia e controlată de SRI”.
Refugiat în Madagascar unde a reuşit până acum să scape de braţul legii din România care l-a condamnat la şase ani şi şase luni închisoare pentru abuz în serviciu, Radu Mazăre, fostul primar al Constanţei, a declarat pentru Euronews, într-un interviu acordat prin Whatsapp, că “am cerut azil în Madagascar, deoarece nu am şansa unui proces echitabil în România".
El le-a mai mărturisit jurnaliştilor că a decis să se mute în Madagascar anul trecut mai ales din perspectiva faptului că nu există un acord de extrădare cu România, adăugând că un alt motiv pentru care a ales această ţară din perspectiva azilantului tine de faptul că s-a îndrăgostit încă din 2011, anul în care a vizitat meleagurile africane. "M-am simţit minunat încă de la prima vizită în 2011", a spus Radu Mazăre pentru Euronews care notează că fostul edil nu are încredere în sistemul judiciar. „În România, justiţia e controlată de SRI", a explicat Mazăre.
„Statul meu în acest moment este cel de persoană care cere azil în această ţară africană, deoarece nu am şansa unui proces echitabil în România", a spus Mazăre, pentru Euronews, prin Whatsapp.
Radu Mazăre a trimis şi o fotografie din Madagascar în care apare înonjurat de un grup de băştinaşi.
Pagina 1 din 1

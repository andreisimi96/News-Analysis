Vasilisa Komarov, o femeie din Marea Britanie care a fost violată de trei bărbați, a luptat pentru a-i face pe agresori să plătească pentru faptele lor.
Aceasta a dat dovadă de un curaj teribil petrecând un an în locul în care s-a petrecut teribila agresiune doar pentru a se asigura că atacatorii vor fi arestați.
Femeia își propusese să facă un tur cu motocicleta ei, o Honda Tornado 250, din Chile, în Alaska. A mers aproape 10.000 de kilometri, trecând prin Patagonia și Argentia, înainte să intre în Bolivia, potrivit The Sun.
La sugestia unei familii locale, ea și-a așezat cortul într-o lagună în Rurrenabaque. Peste noapte însă, Vasilisa a fost atacată. Trei bărbați înarmați cu macete au târât-o pe femeie afară din cort, au bătut-o și au violat-o. În urma atacului, Vasilisa a avut încheietura mâinii dislocată, a fost plină de vânătăi și mușcături, de tăieturi de macete și a suferit leziuni interne îngrozitoare.
Strânsă de gât și lăsată să moară, atacatorii i-au furat camera foto, telefonul, banii și cardurile, practic toate bunurile pe care femeia le avea. Ajunsă la spital, specialiștii ai refuzat să-i facă un examen medico-legal pentru că nu avea bani să-i plătească. După intervenția poliției, medicii au cooperat.
La două zile după ce a fost internată în spital, femeia a fost chemată să-i identifice pe agresori: Jose Gongora, 26 de ani, Yery Yumacale, 24 de ani și Fabio Bazan, 30 de ani.
Trioul a fost acuzat dar oficialii i-au spus femeii să părăsească Bolivia pentru că acest caz nu va ajunge niciodată în instanță. Mai mult, Vasilisa povestește că nimeni nu o lua în serios, punând-o pe drumuri după tot felul de acte pe care nu avea cum să le prezinte unde avea nevoie fără prezența unui avocat.
Dar britanica a refuzat să renunțe. A stat la un prieten și și-a găsit de lucru ca antrenor personal. Până la urmă, cei trei bărbați care au negat faptele au ajuns să fie condamnați într-un proces care a durat două zile. Gongora a primit 25 de ani de închisoare, Yumacale a fost închis pentru 10 ani și Bazan, cel care a participat la viol, a primit 7 ani și jumătate de închisoare, mai scrie sursa citată.
Pagina 1 din 1

Compania Naţională Administraţia Porturilor Maritime Constanţa organizează licitaţie pentru operaţiuni de dragaj de întreţinere, valoarea estimată a lucrărilor fiind de 27 de milioane de lei
Compania Naţională Administraţia Porturilor Maritime Constanţa organizează licitaţie pentru operaţiuni de dragaj de întreţinere, valoarea estimată a lucrărilor fiind de 27 de milioane de lei, fără TVA, conform romanialibera.ro
Durata contractului va fi de 24 de luni, începând de la data atribuirii acestuia, iar locul principal de executare a lucrărilor este Portul Constanţa. Obiectul prestaţiei îl constituie execuţia operaţiunilor de dragaj de întreţinere în bazinele şi şenalele porturilor maritime, dar şi realizarea acestor lucrări în zonele afectate de situaţii neprevăzute, apărute pe perioada derulării contractului. Volumul ce se va draga pe perioada de maximum 24 luni va fi de 1.000.000 metri cubi. Volumele exacte din zonele de dragaj se vor calcula în vederea decontărilor pe baza ridicărilor hidrografice efectuate înainte şi după dragaj, de către beneficiar. Se vor executa lucrări de dragaj până la încadrarea în valoarea contractuală, se menţionează în anunţ.
Contractul nu intră sub incidenţa acordului privind contractele de achiziţii publice şi nu poate fi împărţit în loturi. Criteriul de atribuire va fi preţul cel mai scăzut.
Banii provin din fonduri proprii, iar forma juridică pe care o va lua grupul de operatori economici căruia i se va atribui contractul trebuie să fie Asociere, conf. Art. 66 din Legea nr. 99/2016.
Termenul limită pentru depunerea cererilor de documente sau pentru acces la documente este 29 iunie 2018, ora 16:00, iar data până la care se primesc ofertele cererile de participare este 2 iulie 2018, ora 16:00.
Data limită de evaluare a ofertelor este 30 octombrie 2018, ora 18:00, iar perioada minimă pe parcursul căreia ofertantul trebuie să îşi menţină oferta este stabilită la 120 de zile de la termenul limită de primire a ofertelor.
Pagina 1 din 1

Sorin Constantin Marcu fugise în Mexic ca să nu facă închisoare în România. FOTO: LIBERTATEA
Un român a fost executat în stil mafiot pe o stradă din Cancun, Mexic, marți noaptea. El a fost împuşcat în cap prin luneta maşinii. Bărbatul, care era originar din Craiova, fugise în Mexic ca să nu execute o pedeapsă cu închisoarea.
Sorin Constantin Marcu, un bărbat din Craiova, a fost executat în stil mafiot în Mexic, pe străzile din Cancun, marți noaptea.
Bărbatul, în vârstă de 44 de ani, era originar din Craiova, iar atacul s-a produs sub ochii unui alt craiovean, care se afla pe scaunul din dreapta al autoturismului condus de victimă. Potrivit Libertatea.ro , e vorba de o răfuială între bande rivale.
Au fost trase trei focuri de armă, iar două dintre gloanţe l-au nimerit direct în cap pe caraiovean, care a murit pe loc. Autorităţile mexicane au reţinut un fost poliţist pe care-l acuză de crimă.
Conform surselor apropiate familiei victimei, Sorin Constantin Marcu a fost chemat marți seara, în jurul orei 21.30, ora României, la o întâlnire în centrului orașului Cancun. În momentul când a ajuns pe una dintre străzile din centrul orașului Cancun, asupra mașinii la volanul căruia se afla Marcu au fost trase mai multe focuri de armă, notează jurnaliștii de la Libertatea.
Sorin Constantin Marcu (FOTO: LIBERTATEA) fugise în Mexic ca să nu execute o pedeapsă cu închisoarea, după ce în 2014 l-a atacat cu un cuțit pe craioveanul Dragoș Țăndărescu, tăindu-l în zona gâtului. Incidentul a avut loc la piscina Plaza Summer Club, la ieșire din Craiova.
Pagina 1 din 1

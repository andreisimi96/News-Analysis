Luptătorul de K1 Mihai Pârgaru va rămâne în arest. Acesta este acuzat că a omorât un bătaie un bărbat, în fața unui club de noapte din Chișinău. Judecătorii de la Curtea de Apel din capitala Republicii Moldova au respins recursul acestuia.
La data de 19 mai, un bărbat a fost bătut până la moarte de mai mulți tineri, în fața unui club de noapte din Chișinău. Informațiile aflate ulterior indică faptul că mai mulți ar fi luptători de arte marțiale K1, conform Publika.md .
Deși victima a fost transportată la spital, aceasta a murit la cinci zile după tragicul incident.
Mihai Pârgaru nu este singurul practicant profesionist de K1 acuzat în acest caz. Aurel Ignat, un alt practicant al sportului, a fost reținut și riscă până la 15 ani de închisoare, dacă va fi găsit vinovat. Același lucru este valabil și pentru Pârgaru.
Inițial, anunțul despre Aurel Ignat fusese făcut chiar de soția victimei, însă a durat mai mult timp până ca polițiștii să poată confirma acest lucru.
„(…) Astă noapte, la ora 01:00, corpul a cedat, sufletul a plecat, nu a mai putut să se lupte, nu era nimic putere în el, nimic corp curat, decât vânătăi și cheaguri de sânge, și am rămas doar noi în viață, doar eu și copilașul meu, desigur și sportivii / ”sportivul” care a iscat bătaia. Nici nu mai accentuez faptul că ei erau vreo 15 la număr însa soțul meu era doar el cu doi prieteni. Cât de nedrept o fi omul, cât de necorect, chiar în starea asta a trebuit sa se ajungă? Însă închid ochii și văd doar nimic, nici dreptate, nici ajutor,nici compătimire din partea adversă. Poliția timp de o săptămână, cât s-a aflat soțul meu în stare de comă, nu s-a mișcat, niciun reprezentant, niciun inspector de urmărire penală nu s-a adresat către noi sau către medici să examineze cazul. Oare nu creează ei dreptate în țară, oare era așa un caz de huliganism tipic? Cui îi pasă de dreptate în țara noastră? Oare numai mie și copilașului meu? (…)Cum poate un sportiv național să se manifeste în așa fel? Oare pentru asta a fost el atâția ani antrenat zi de zi cu tot felul de antrenori? Oare are el dreptul să aplice toată puterea și cunostințele lui în domeniul dat pentru a organiza și a participa în mod deschis în ața o bătaie publică? (…)”, se arată în mesajul distribuit pe o rețea de socializare de soția victimei.
Pagina 1 din 1

Andreea Esca, terifiată! Aceasta a vorbit recent într-un interviu despre momentul în care a fost cea mai speriată în cariera sa, evocând anumite perioade în care stresul atinsese limitele maxime.
Andreea Esca, o foarte apreciată prezentatoare de știri de la ProTV, a vorbit despre momentele din viața sa în care a fost terifiată și nu știa cum va trece peste acele „hopuri”. Aceasta a susținut că este mai rău să nu încerci de frică, decât să te faci puţin de râs.
„Cred că tuturor ne-a fost frică, dar eu am un medicament pentru asta. Dacă îmi e frică de ceva, mă duc.  Cu cât îmi e mai frică, cu atât vreau să fac lucrul respectiv.  De exemplu, mi-a fost extrem de frică  să mă duc să cânt cu Andra pe scena Ateneului Român. Când a venit Andra şi mi-a zis, am crezut că este o glumă. După aceea, din ce îmi era mai teamă, îmi dădeam seama că, până la urmă, ce s-ar putea întâmpla? Aş putea să mă fac de râs 3 minute. Aşa, şi..? Cred că vârsta îţi dă o relaxare. Deşi, dacă mă gândesc bine, nici când eram foarte tânără n-am avut această spaimă de ridicol sau de penibil. Mi s-a părut mai mare păcatul să nu încerc, decât 3 minute de ridicol. Când ajungi într-o poziţie ca a mea este complicat să accepţi provocări pentru că lumea întotdeauna are nişte aşteptări foarte ridicate de la tine. Şi nu mai ai voie să greşeşti ca toată lumea” a răspuns Andreea Esca atunci când a fost întrebată, de reporterii Adevărul , dacă i-a fost vreodată frică de faptul că nu o să reuşească.
Andreea Esca pare tipul prezentatoarei perfecte, însă aceasta spune că se pregătește pentru fiecare interviu, specificând că cel mai mult s-a pregătit o zi întreagă.
„Mulţumesc lui Dumnezeu, viaţa îmi oferă tot felul de provocări în fiecare zi. Când i-am luat, de exemplu, interviu prinţului Charles. Îmi aduc aminte că a fost o mare provocare. Am repetat acasă o zi întreagă cum să mă prezint şi cum să fac reverenţa. Tot timpul îmi găsesc nişte provocări. Probabil că asta mă şi ţine energică, de asta îmi place”, a explicat Esca.
Pagina 1 din 1

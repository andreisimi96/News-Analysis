Melania Trump refuză să-şi însoţească soţul la următoarele întâlniri la vârf. Decizia a fost anunţată de către Stephanie Grisham, purtătoarea de cuvânt a primei doamne, care specifică foarte clar că soţia preşedintelui nu-l va însoţi la summitul G7 de la Quebec de la sfârşitul acestei săptămâni şi nici la întâlnirea cu liderul nord-coreean la Singapore, pe 12 iunie.
O decizie neaşteptată şi o noutate faţă de anul trecut când, dimpotrivă, soţia preşedintelui american şi-a făcut debutul la summitul internaţional din Italia şi la forumul ţărilor industrializate şi în curs de dezvoltare, la G20 din Germania. Cu ocazia evenimentelor importante, ca întâlniri cu lideri mondiali, preşedintele şi first lady trebuie văzuţi împreună şi cu toate astea, Melania de data asta, face un pas înapoi.
Hotărârea ar fi fost luată vineri când Trump s-a dus la Camp David împreună cu fiicele sale pentru weekend, dar şi cu băiatul cel mare şi ginerele. Cei doi soţi n-au mai apărut în public împreună de dinaintea internării de 5 zile a doamnei Trump, la jumătatea lunii mai, pentru tratament cauzat de o boală a rinichilor, pe care purtătorul de cuvânt al Casei Albe a descris-o ca benignă.
''Boston Globe'' relatează doar declaraţiile purtătorului de cuvânt al primei doamne: ''Ea nu va fi prezentă la G7 şi nu va merge nici  la Singapore în acest moment''. Este vorba de primul summit al liderilor a două ţări care se află formal încă în război, a cărui importanţă istorică ar cere prezenţa ambilor.
În timp  internetul a fost împânzit cu opinii de tot felul: acestea variază de la teoriile potrivit cărora prima doamnă a efectuat o intervenție chirurgicală estetică iar alţii spun că fuge de căsnicie. Unii oameni au publicat chiar fluturași cu mesaje simpatice prin New York care caută informații despre "prima doamnă dispărută".
Dar, Melania a dat un răspuns pe reţelele de socializare:
"Văd că mass-media lucrează ore suplimentare făcând speculații cu privire la locul unde sunt și ce fac. Fiți siguri că sunt aici cu familia la @WhiteHouse, mă simt minunat și muncesc din greu în numele copiilor și poporului american!".
Şi totuşi, nimeni nu a dat explicaţii, nici prima doamnă, despre faptul că nu-l va mai însoţi pe Donald Trump la cele două evenimente majore care vor urma curând. Deci, speculaţiile nu vor înceta...
Pagina 1 din 1

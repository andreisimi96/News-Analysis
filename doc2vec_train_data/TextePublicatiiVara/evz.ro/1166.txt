Un lider din Italia, aparținând Mișcării 5 Stele, adresează jigniri fără precedent la adresa românilor, într-un interviu acordat în presa italiană.
Rocco Casalino, responsabil cu relațiile cu presa al partidului condus de Beppe Grillo a dat un interviu, în anul 2004, în cadrul emisiunii “Le Iene”, difuzată la un canal aparținând trustului Mediaset.
În cadrul interviului, liderul italian a afirmat că românii sunt murdari și au un miros urât: „îl pui să facă zece duşuri, continuă să aibă un miros dulce-acru”
Casalino făcea referire în interviu despre mirosul săracilor: “săracul are un miros diferit de bogat, mult mai puternic, mai apropiat de cel al negrului. Ai încercat vreodată – întreba Casalino – să duci în pat un român sau unul din aceste ţări din est? Dacă se spală şi îl pui să facă zece duşuri, continuă să aibă un miros dulce-acru. Nu ştiu ce naiba de miros e… îl simţi… pielea…”.
Politcianul s-a apărat acum de acuzațiile de rasism spunând că declarațiile sale au fost făcute în contextul unui curs de actorie, în care i s-a încredințat interpretarea unui personaj snob, xenofob și homofob.
„Pentru această interpretare, trebuia să folosesc un limbaj paradoxal şi extremist. Pentru a lua în derâdere ipocrizia multor personaje publice, am interpretat acest rol incorect din punct de vedere politic, într-un interviu la Le Iene, utilizând studiul efectuat în cursul de actorie”, a mai spus Casalino, potrivit NewsTeam.ro .
Pagina 1 din 1

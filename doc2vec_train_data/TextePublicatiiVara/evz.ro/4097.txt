O bătaie ca-n ”Şapte păcate” a avut loc sâmbăta trecută, puţin după ora 22.00, pe strada Libertăţii din comuna clujeană Apahida. Protagonişti, conform declaraţiilor I.P.J Cluj ar fi fost doi bărbaţi: unul în stare avansată de ebrietate, care a adresat cuvinte murdare şi propuneri de natură sexuală la două femei din zonă, iar celălalt un tânăr de 21 de ani care a intervenit pentru a-şi salva sora.
O bătaie ca-n ”Şapte păcate” a avut loc sâmbăta trecută, puţin după ora 22.00, pe strada Libertăţii din comuna clujeană Apahida. Protagonişti, conform declaraţiilor I.P.J Cluj ar fi fost doi bărbaţi: unul în stare avansată de ebrietate, care a adresat cuvinte murdare şi propuneri de natură sexuală la două femei din zonă, iar celălalt un tânăr de 21 de ani care a intervenit pentru a-şi salva sora. Rezultatul: bărbatul care a intervenit s-a ales cu cinci dinţi scoşi din gură şi o mâna ruptă, iar „obsedatul sexual” – cu nasul, umărul şi o mână fracturate. Şi, drept bonus, o internare gratuită la Clinica de Psihiatrie, la dezalcoolizare.
Versiunea tânărului de 21 de ani
Luni dimineaţă, la I.M.L.Cluj îşi face apariţia un tânăr, şaten, cu o mână îmbrăcată în ghips, însoţit de un poliţist de la Secţia 2 de Poliţie Rurală Apahida, cu insigna la vedere. Tânărul pare rezervat – din pricina companiei în care se află – dar totuşi îmi dă câteva repere legate de incidentul de pe urma căruia a suferit leziuni serioase. Vorbeşte greu, din pricina celor cinci dinţi lipsă din gură, pe care i-a pierdut în noaptea de sâmbătă, 9 iunie: „Vorbeam cu sora mea la telefon – ea ieşise din casă, până la alimentară – când mi-a spus că e pe cale să fie violată de un individ beat, care se dă la ea. Atunci eu am rupt-o la fugă ca s-o apăr şi am ajuns rapid acolo. Pe stradă se afla un individ, în stare avansată de ebrietate, care dorea să treacă la fapte, chiar acolo, în centrul satului, iar eu am încercat să-l opresc. Dar acesta m-a luat la pumni, mi-a rupt mâna dreaptă şi mi-a zburat din gură cinci dinţi”. Tace brusc, având impresia că şi aşa a vorbit prea mult şi orice efort de a mai scoate ceva de la el se loveşte de un refuz ferm. Mă resemnez, în speranţa că voi afla curând mai multe amănunte referitoare la caz din partea I.P.J.Cluj. Îşi scoate apoi un certificat medico-legal, destul de „consistent”, în zile de îngrijiri – corespunzător leziunilor suferite. Nu m-am dat bătut şi mai târziu, din surse apropiate anchetei am mai aflat câte ceva: anume că întregul incident – în care prezumtivul atacator, un bărbat în vârstă de 31 de ani fugea după tânărul de 21 de ani, localnic – a fost observat de o patrulă de poliţie care trecea întâmplător prin zonă. Aşa că poliţia i-a urmărit pe cei doi, după care l-a imobilizat şi apoi transportat pe urmăritor, bărbatul de 31 de ani, la Clinica de Psihiatrie, asta pentru că şi după ce a fost reţinut respectivul era violent şi refuza orice colaborare cu oamenii legii.
Pagina 1 din 1

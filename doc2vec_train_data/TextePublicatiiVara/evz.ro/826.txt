Peste 20 de jurnaliști din Germania, Irlanda, Letonia, Luxemburg, Slovenia, Ungaria și România fac un circuit de prezentare a celor mai importante atracții turistice din țara noastră în cadrul unui infotrip organizat de Ministerul Turismului.
Acțiunea este considerată cea cea mai amplă vizită de documentare realizată în ultimii ani în România.Chiar de 1 iunie, jurnaliștii au ajuns în Delta Dunării, unica deltă din Europa, inclusă în patrimoniul UNESCO încă din 1991.
„Mă bucur că sunt atât de mulți jurnaliști interesați de România. Suntem mândri de țara noastră și sunt sigur că, prezentată așa cum este ea, cu bune și cu rele, cu obiectivitatea care îi caracterizează, oamenii vor înțelege că au în apropiere o destinație turistică absolut minunată pe care ar trebui să o descopere cât mai rapid! România va avea președinția Consiliului Uniunii Europene într-un moment delicat. Dar vă asigur că nu doar că vom face față, dar vom profita de această oportunitate. Ochii Europei sunt ațintiți spre noi și sper că, cu ajutorul acestor oameni minunați care au venit să vadă România, țara noastră va beneficia de o schimbare a percepției europenilor.Un lucru îmbucurător pe care l-am constatat, atât în Delta Dunării, dar și în vizita de ieri pe care am făcut-o în județul Dâmbovița, este faptul ca aproape toate unitățile de cazare erau ocupate de turiști”, a declarat ministrul Turismului, Bogdan Trif.
Ministrul a adăugat că încurajează dezvoltarea turistică a zonei. Pentru localnicii care vor să își deschidă pensiuni agroturistice în Delta Dunării a redus suprafața minimă de teren necesară autorizării, de la 1000 de metri pătrați, la 200 de metri pătrați.
Bogdan Trif a mai anunțat că a început campania de cadastrare a Deltei Dunării, proiect care va fi finalizat până în 2023
Pagina 1 din 1

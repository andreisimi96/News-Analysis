De la începutul anului 2018 Direcția Națională Anticorupție (DNA) a strâns peste 120 de achitări, dintre care ultimele sunt cele din dosarul lui Sebastian Ghiță și cu achitarea fostului manager al Spitalului de Urgență din Constanța, Dănuț Căpățînă.
Ultimul din listă a fost achitat de Tribunalul Constanța, după ce fusese trimis în judecată pentru abuz în serviciu în baza art. 16 alin.1 lit.b teza a ÎI-a c.p.p care prevede: “fapta nu a fost prevăzută cu vinovăția prevăzută de lege”. Rechizitoriul a fost întocmit de DNA Constanța, structura condusă de procurorul Sorin Constantinescu.
Fostul manager al Spitalului de Urgență din Constanța a fost acuzat că a cauzat un prejudiciu de 307.900 lei, unității sanitare reprezentând onorariu și prime de succes, pentru niște servicii neexecutate în realitate. Numai că judecătorii au ajuns la cu totul și cu totul altă concluzie. Decizia nu este definitivă, scrie Luju.ro.
Aceasta este minuta Tribunalului Constanța.
„Dosar nr.3464/118/2017 13.06.2018 HOT: In baza art. 16 alin.1 lit.b teza a II-a c.p.p. rap la art. 396 alin.5 c.p.p., Dispune achitarea inculpatului CAPATINA DANUT, la data faptei manager al Spitalului Clinic Judetean de Urgenta 'Sf. Apostol Andrei' Constanta, pentru savarsirea infractiunii de abuz in serviciu, fapta prevazuta si pedepsita de art.13 ind.2 din Legea nr.78/2000 rap. la art. 297 alin. (1) C.pen., cu aplicarea art. 5 alin. (1) C.pen, deoarece fapta nu a fost savarsita cu vinovatia prevazuta de lege. Constata ca inculpatul este arestat in alta cauza. Ia act ca Spitalul Clinic Judetean de Urgenta 'Sf. Apostol Andrei' Constanta nu s-a constituit parte civila in aceasta cauza. In baza art. 273 c.p.p. cheltuielile judiciare raman in sarcina statului. Cu apel”.
Pagina 1 din 1

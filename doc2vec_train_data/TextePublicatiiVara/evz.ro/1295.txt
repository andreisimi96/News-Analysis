Ajuns la vârsta de 40 de ani, Bogdan Lobonț își va încheia cariera de jucător. Celebrul portar legitiamt la AS Roma va evolua astăzi în ultimul său meci oficial pentru România.
România va efectua, astăzi, de la ora 20:30, pe Stadionul „Ilie Oană” din Ploiești, ultimul „test” înainte de debutul în Liga Națiunilor. „Tricolorii” lui Cosmin Contra vor înfrunta selecționata Finlandei. Acesta va fi, totodată, și meciul de retragere al lui Bogdan Lobonț, după ce a goalkeeper-ul a anunțat că se va  concentra pe o carieră în antrenorat.
Înainte de amicalul de astăzi, Liviu Ganea a avut numai cuvinte de laudă la adresa lui Lobonț, fostul său coleg din naționala României. „Bogdan e genul de jucător care reuşeşte să unească echipa. Reuşeşte să ia atitudine să ia în vestiar. Comunica cu cei din conducere dacă erau probleme financiare... Îi plăcea să facă parte din grupul celor care controlau vestiarul. Nu era deloc un tip retras, era un lider. Era tipul de portar căruia îi dădeai cu greu gol la antrenament! El mereu era răguşit pentru că vorbea foarte mult”, a spus Liviu Ganea, pentru ProSport.
Mai mult, în carierea sa, Bogdan Lobonț a mai evoluat pentru echipele Corvin Hunedoara, Rapid, Ajax, Dinamo, Fiorentina și AS Roma. În poarta naționalei României a strâns până acum 85 de prezențe.
Pagina 1 din 1

Fostul judecător constituţional Toni Greblă a susţinut demiterea Laurei Codruța Kovesi, într-o intervenție telefonică la România TV, iar comentatorul politic Bogdan Chirieac nu îl contrazice, dar are altă soluție.
Fostul judecător al CCR susține că în lege nu este prevăzut un termen anume de punere în aplicare a unei decizii a Curţii Constituţionale care constată un conflict juridic de natură constituţională. În acest caz se aplică legislaţia europeană. Este un termen rezonabil în care obligaţia trebuie îndeplinită. Are 20 de zile pentru a se pronunţa fie în sensul că promulgă  legea, fie o retrimite Parlamentului.
Apreciez ca termenul maxim este de 20 de zile. Exista şi un principiu al executarii imediate, astfel încât preşedintele României, garantul Constituţiei, are o obligaţie morală să respecte decizia imediat ce a va fi publicată în Monitorul Oficial. Eu refuz să iau în discuţie eventualitatea nesemnării, absolut de neacceptat într-un stat de drept.
Dacă s-ar întâmpla un asemenea eveniment, tot Constituţia ne spune că poate fi declanşată procedura de suspendare. Este obligatoriu ca Parlamentul să declanşeze o asemenea procedură altfel aruncă ţara în haos juridico-constituţional. Nu e vor mai respecta hotărârile instanţelor judecătoreşti sau deciziile ÎCCJ, motivând o chestiune de oportunitate sau că se apreciază că e o soluţie incorectă sau care îl nemulţumeşte" a spus Toni Greblă.
La rândul său, analistul politic Bogdan Chirieac a susţinut din studio că "Dânsul a oferit soluţia juristului. Soluţia cărţii. Aici se dă o soluţie politică: Preşedintele nu o va revoca pe doamna Kovesi. Argumentele domnului Toni Greblă sunt imposibil de combătut. Realitatea politică românească va arăta că preşedintele nu o va revoca.
Pentru asta orice pretext este bun. Nici nu există un interes în plan intern din partea preşedintelui şi există şi tot sprijinul extern. Sprijinul extern în favoarea doamnei Kovesi şi a preşedintelui este neschimbat. PSD nu va face greșeala politică să-l suspende pe preşedinte. Vom trăi cu această situaţie până la alegerile viitoare. E boală de nervi! Când să-l suspenzi pe preşedinte? Doar să-l alimentezi electoral. Dacă va fi referendum ştim că Iohannis este candidatul PSD. E singura şansă a lui Iohannis să intre în turul doi", a comentat Chirieac.
Pagina 1 din 1

Echipa Regală de Fotbal a României merge sâmbătă la Belgrad, unde a avut loc primul meci internaţional al tricolorilor.
Ca şi acum aproape un secol, la meciul de fotbal în tribune vor fi Familiile Regale ale Serbiei şi României, iar imnurile regale ale celor două ţări vor răsuna pe arenă. România Regală se va întâlni cu Serbia Regală, într-un meci de se va disputa pe stadionul BASK din Belgrad pe 9 iunie.
Fotbaliştii români vor fi susţinuţi de suporteri veniţi din ţară, dar şi de un grup mare de etnici români din Valea Timocului.
Imnurile regale ale României şi Serbiei vor fi interpretate de artişti locali. Un cântăreţ sârb învaţă de câteva săptămâni "Trăiască Regele" în ROMÂNĂ!
Invitaţii speciali ai meciului de fotbal vor fi ASR Principele-Moştenitor Alexandru al Serbiei, strănepot al Regelui Ferdinand, şi ASR Principele Radu al României, care vor da lovitura de început.
În 1922, România a disputat primul meci internaţional la Belgrad, împotriva Regatului Sârbilor, Croaţilor şi Slovenilor.
Prilejul a fost nunta Regelui iugoslav Alexandru I cu Principesa Maria a României, fiica Regelui Ferdinand şi a Reginei Maria.
Ideea de a reedita această partidă istorică aparţine Alianţei Naţionale pentru Restaurarea Monarhiei din România şi Mişcării pentru Regatul Serbiei.
Primul meci România Regală - Serbia Regală s-a disputat anul trecut la Timişoara şi s-a terminat cu victoria noastră.
Pagina 1 din 1

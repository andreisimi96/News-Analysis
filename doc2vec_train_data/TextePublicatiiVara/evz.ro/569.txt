Judecătoria mun. Chişinău, sediul Centru a pronunţat o sentinţă prin care un bărbat din raionul Hînceşti, satul Lăpuşna a fost condamnat la 9 ani închisoare, cu ispășire în penitenciar de tip închis
Judecătoria mun. Chişinău, sediul Centru a pronunţat o sentinţă prin care un bărbat din raionul Hînceşti, satul Lăpuşna a fost condamnat la 9 ani închisoare, cu ispășire în penitenciar de tip închis, cu privarea de dreptul de a gestiona întreprinderi comerciale pe un termen de 3 ani, pentru săvârșirea escrocherie în proporţii deosebit de mari, conform deschide.md
Inculpatului i-a fost incriminat faptul că, în perioada lunilor aprilie - octombrie 2009, activând în calitate de administrator al unei întreprinderi specializate în vînzarea-cumpararea pieilor de bovina, acţionând în scopul dobândirii ilicite a bunurilor altei persoane, cu folosirea situaţiei de serviciu, prin înşelăciune şi abuz de încredere, sub pretextul desfășurării unui business comun privind procurarea din Republica Moldova și exportarea peste hotarele țării a pieilor de bovine, în baza unor contracte de împrumut fără dobândă încheiate din numele întreprinderii conduse de el, a cerut şi a primit de la partea vătămată, în mai multe rate, mijloace bănești în sumă totală de 1 094 460  lei, pe care i-a însușit.
De menţionat că, inculpatul a fost diferit justiţiei după o perioadă de 7 ani de la pornirea urmăririi penale, timp în care acesta s-a aflat în căutare international. Fiind reţinut de către organele competente ale Spaniei a fost supus procedurilor de extradare, fiind predat Republicii Moldova la 07.07.2017.
Verdictul de condamnare prevede, de asemenea, şi încasarea în folosul părţii vătămate a prejudiciu material cauzat şi a sumei de 10000 lei în calitate de  prejudiciu moral.
Totodată, de la inculpat a fost dispusă încasarea în benificiul statului a cheltuielilor suportate pentru extrădarea lui în sumă de 25 634 lei.
Cauza a fost investigată de către procurorii Procuraturii pentru Combaterea Criminalităţii Organizate şi Cauze Speciale, care au și reprezentat acuzarea în instanța de judecată.
Pagina 1 din 1

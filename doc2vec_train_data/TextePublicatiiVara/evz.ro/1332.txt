Deși au sperat până în ultima clipă că nu își vor petrece restul vieții în spatele gratiilor, criminalii șefului de post din Vișeu de Sus s-au înșelat amarnic. Vor mai putea încerca o liberare condiționată după 20 de ani.
Curtea de Apel Cluj i-a condamnat, definitiv, pe frații Marius și Aurelian Tomoaiagă, din Vișeu de Sus, pentru comiterea infracțiunii de omor calificat, la închisoare pe viață. Decizia a fost pronunțată în data de 29 mai 2018, și este definitivă, cei doi criminali nemiaputînd să facă nimic în acest sens. Potrivit legii de executare a pedepselor, frații Tomoiagă vor putea, după 20 de ani, să depună o cerere de liberare condiționată, dar această cerere este de cele mai multe ori respinsă de comisiile din penitenciare. În plus, criminalii vor fi trimiși să execute pedeapsa într-un penitenciar de maximă siguranță, unde vor putea sta închiși, 23 de ore din 24.
Pistolul nu a mai fost găsit
Cei doi frați l-au ucis pe agentul de poliție, Gheorghe Nistor, șeful postului de poliție din Vișeu de Sus, în data de 5 ianuarie 2017. Crima a avut loc chiar în sediul postului de poliție, unde polițistul i-a convocat pe ce doi frați pentru a-I amenda pentru sfidarea organelor judiciare.
Cei doi frați au decis pe loc să îl ucidă pe șeful de post, din simplul motiv că mai erau cercetați penal în alte dosare, în stare de control judiciar, și un alt dosar penal i-ar fi putut trimte direct în arest. De frică că pot fi trimiși la închisoare, frații Tomoiagă au decis să îl omoare pe agentul Nistor. Potrivit procurorilor, în momentul în care Nistor le scria amenzile contravenționale, cei doi frați l-au înjunghiat în abdomen și în mână, semn că a existat o luptă.
La final, criminalii au sustras pistolul și au plecat, închizând ușa de la Postul de Poliție, folosind cheile polițistului. Arma nu a mai fost găsită niciodată.
Criminalii au avut tupeu
Întreaga poveste a pornit de la un incident care a avut loc în data de 21 decembrie 2016. Polițistul ucis a mers la locuința acestora pentru a le înmâna citații pentru a se prezenta la sediul Parchetului din Vișeul de Jos, pentru audieri. Potrivit provelor de la dosar, cei frați au mers până acolo încât au ridicat citațiile aduse de agentul Gheorghe Nistor și le-au dat foc, după care le-au aruncat în mașina de poliție, aceasta fiind la un pas de a se aprinde.
Episod este descris în încheierea penală în baza căreia cei doi frați au fost arestați preventiv. ”În data de 21 decembrie 2016, victima Nistor Gheorghe, agent la Postul de Poliție Postul de Poliție Vișeu de Jos, s-a deplasat împreună cu doi agenți de poliție, de la Postul de Poliție Leordina, înspre Judecătoria Vișeu de Sus, iar pe drum s-au deplasat și în Vișeu de Jos pentru a preda două citații, victima a coborât din mașină, apoi, după ce s-a întors, a fost urmărită de inculpații Tomoiagă Ionuț Adrian și Tomoiagă Marius Ovidiu, iar primul inculpat i-a adresat injurii și amenințări astfel că victima și agentul de poliție le-au întocmit și predat citații la postul de poliție – moment în care inculpatul Tomoiagă Ionuț Adrian i-a dat foc cu bricheta citației și a aruncat-o în mașina poliției, iar inculpatul Tomoiagă Marius Ovidiu l-a amenințat pe agentul de poliție”, se arată în încheierea penală.
Pagina 1 din 1

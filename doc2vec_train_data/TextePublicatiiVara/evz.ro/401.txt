Este alarmantă propunerea Bulgariei, care asigură preşedinţia Uniunii Europene, în privinţa imigraţiei şi care din nou se bazează pe distribuirea obligatorie a imigranţilor, în plus, sugerează ceva care reprezintă o ameninţare extraordinară pentru Europa – a declarat Péter Szijjártó, în pauza reuniunii de luni a miniştrilor de externe a UE de la Bruxelles
Este alarmantă propunerea Bulgariei, care asigură preşedinţia Uniunii Europene, în privinţa imigraţiei şi care din nou se bazează pe distribuirea obligatorie a imigranţilor, în plus, sugerează ceva care reprezintă o ameninţare extraordinară pentru Europa – a declarat Péter Szijjártó, în pauza reuniunii de luni a miniştrilor de externe a UE de la Bruxelles, transmite agenția maghiară de știri MTI, preluată de flux24.ro
Ministrul ungar al afacerilor externe şi al comerţului exterior a spus că esenţa propunerii bulgare este ca imigranţii să fie distribuiţi între statele membre ale UE, în cazul în care ar ajunge pe continent un val mai mare decât în 2015. Propunerea bulgară înseamnă că “dacă veţi veni destui, veţi fi distribuiţi, aşa că veniţi cât mai mulţi”. Aceasta este o invitaţie pentru imigranţi care se află în contradicţie cu interesele de securitate ale Europei, a subliniat ministrul.
Acesta a atras atenţia asupra faptului că propunerea prevede conturarea unui nou mecanism de distribuţie a imigranţilor, fără limite, ca număr şi fără limită, în timp. În cazul în care, în situaţia actuală, s-ar adopta conform calculelor bulgare, ar trebui să înceapă imediat ditribuirea acestora, cu accent pe ţările Europei Centrale. Acest lucru este pe deplin contradictoriu cu bunul-simţ şi cu interesele de securitate ale oamenilor europeni. De asemenea, este inacceptabilă partea propunerii prin care, dacă o ţară membră adoptă în mod voluntar imigranţi, atunci poate solocita resurse europene, a mai adăugat ministrul.
Pagina 1 din 1

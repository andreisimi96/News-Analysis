Asupra Europei apasă şi criza din Spania. Vineri se votează neîncrederea în primul ministru Mariano Rajoy şi a guvernului său. Moţiunea este prezentată de PSOE (Partidul socialist muncitoresc spaniol), iar premierul a fost nevoit să-şi anuleze toate întâlnirile oficiale. De cealaltă parte a baricadei catalonii se bucură de ceea ce se întâmplă la Madrid.
Preşedinţia Congresului deputaţilor de la Madrid a fixat vineri, 1 iunie, votul asupra moţiunii de cenzură prezentată de PSOE împotriva premierului conservator Mariano Rajoy. Dezbaterea va începe joi cu prezentarea programului candidatului premierului alternativ, liderul socialist Pedro Sanchez, care a obţinut sprijinul ''necondiţionat'' al secretarului Podemos, Pablo Iglesias. Moţiunea este rezultatul politic al acuzaţiilor de corupţie care s-au abătut asupra Partidului popular.
Conservatorul Rajoy a renunţat la orice alte proleme ale guvernului pe care le avea în agendă săptămâna aceasta pentru a se pregăti în vederea contracarării moţiunii de cenzură. Singura întâlnire pe care a menţinut-o în program, relatează EFE , este intervenţa în parlament de miercuri în sesiunea săptămânală de control a guvernului. Vremuri grele, spre bucuria imensă a întregii Catalonii.
Pagina 1 din 1

Autoritățile Egiptene a anunțat vineri eliberarea a 3.747 de prizonieri ca un act de clemență, cu ocazia sărbătorii islamice Eid al-Fitr.
Potrivit unei declarații a Ministrului de Interne, Serviciul Penitenciarelor din Egipt a primit instrucțiuni de la Președintele Abdel-Fattah al-Sisi, cu privire la "amnistierea a numeroși condamnați, cu ocazia sărbătorii Eid al-Fitr". Oficialii nu au dat publicității lista completă a persoanelor eliberate, dar mulți dintre aceștia sunt tineri egipteni închiși pentru că au participat la proteste antiguvernamentale. Între timp, cel puțin șase critici importanți ai lui Sisi au fost reținuți, în ultimele săptămâni. Activiștii opoziției susțin că acțiunea reprezintă o intensificare a eforturilor de a distruge orice disidență, la mai puțin de trei luni după victoria zdrobitoare pe care a reputat-o în cele mai recente alegeri. De la venirea sa la putere, în 2014, Sisi a dus o politică fermă de reprimare a adversarilor și a activiștilor liberali, despre care organizațiile pentru drepturile omului spun că este cea mai gravă perioadă de represiune politică din istoria Egiptului. Acesta a emis decizii de grațiere de câteva ori pe an, inclusiv cu ocazia sărbătorilor naționale importante, eliberând adesea studenți și tineri protestatari. Sisi a câștigat ușor scrutinul în care a fost reales: în martie, acesta a primit 97% din voturi, însă participarea la vot a fost de doar 41%. Toți adversarii serioși s-au retras în prealabil din cursa electorală, susținând că au fost amenințați. Potrivit Constituției Egiptului, președintele are dreptul - după ce primește acordul Consiliului de Miniștri - să grațieze persoane condamnate sau să le comute sentințele.
Pagina 1 din 1

Fostul primar al Sectorului 5, Marian Vanghelie, își dorește să revină în politică și lansează un atac foarte dur la adresa lui Victor Ponta.
Fostul primar al Sectorului 5, Marian Vanghelie, își dorește să revină în politică și lansează un atac foarte dur la adresa lui Victor Ponta. Vanghelie susține că în spatele lui Victor Ponta și ProRomânia ar sta Florian Coldea, planul fiind pus la cale într-o întâlnire în Turcia, în urmă cu 3 luni.
”Am început construcția unui nou partid, avem aproape 30 de filiale. Lucrez de mulți ani, sunt aproape de 30 de ani în politică și nu mi-a fost nici foarte greu, nici foarte ușor să construiesc un partid.
Mă uit la domnul Dragnea și la domnul Ponta, păi dacă Ponta ajunge să facă politică din nou după ce a stat la masă cu Maior și Coldea, după ce a arestat oameni din PSD. Ce să mai facă acest fenomen în politică?
Plec acasă, plec din România și nu m-aș duce să mă înscriu în ProRomânia. Ponta face aceeași politică ca și Gabriel Oprea: să aducem parlamentari, să vedem ce dosare au și să îi convingem că îi putem ajuta.
Acum trei luni Ponta a avut o întâlnire cu domnul Coldea în Turcia și atunci au pus la cale tot acest plan (...) În spatele lui Victor Ponta se află și Gabriel Oprea.”, a declarat Marian Vanghelie, la Antena 3 .
Pagina 1 din 1

Acuzaţii grave de corupţie sunt aduse unor funcţionari din Primăria Sectorului 1. Aceştia ar da autorizaţii de construcţie în afara legii în cartierul Şoeaua Chitilei.
Deşi zona e înţesată de case cu cel mult trei nivele, în ultimul timp au apărut şi locuinţe cu patru etaje plus mansardă.
O petiţie semnată de 130 de oameni, între care şi sociologul Marius Pieleanu, cere autorităţilor atât schimbarea legislaţiei în domeniu, cât şi stoparea autorizaţiilor ilegale din zona respectivă.
"În ultima vreme ne-am pomenit cu autorizări ale unor blocuri care sigur, au autorizații acordate în condițiile legii, dar legea ca atare nu are nici o legătură cu dimensiunea arhitecturală a zonei.
Toți locuitorii zonei, inclusiv eu, am făcut un memoriu semnat de peste 130 de familii, pe care l-am trimis Primăriei Generale a Capitalei, Primăriei Sectorului 1, Inspectoratului de Stat în Construcții, inclusiv Uniunii Salvați România Sector 1. Nu am primit decât răspunsuri foarte vagi sau uneori chiar nici un răspuns. Oamenii sunt extrem de nemulțumiți și îi țin în frâu cât pot să nu blocheze strada sau să-și manifeste doamne ferește, violent nemulțumirea.
Mai mult decât atât, readuc aminte PSD-ului că unul din sloganurile cu care au câștigat alegerile mai ales în Bucureștii Noi și Chitilei a fost 'fără blocuri între case'. Îmi pare rău să spun, dar acest slogan a fost acum înțeles greșit și se operaționalizează invers, adică fără case între blocuri", iată ce a declarat Marius Pieleanu pentru portalul www.dcnews.ro .
Pagina 1 din 1

Un medic ORL din Târgu Jiu a fost condamnat definitiv de Curtea de Apel Craiova la trei ani de închisoare cu suspendare, pentru că o tânără a murit după ce i-a făcut o injecție la urgențe.
Instanţa obligându-l să plătească daune morale de sute de mii de euro. Decizia e definitivă. „Obligă doar inculpata Braia Carmen, în solidar cu partea responsabilă civilmente Spitalul Judeţean de Urgenţă Tudor Vladimirescu Târgu Jiu, la plata următoarelor sume: - 20.000 lei, reprezentând prejudiciu material, către părţile civile Tulic Radu şi Tulic Elisabeta; - echivalenţa în lei a sumei de 400.000 euro, cu titlu de daune morale, către părţile civile Tulic Radu şi Tulic Elisabeta; - echivalentul în lei al sumei de 10.000 euro, cu titlu de daune morale, către partea civilă Tulic Ioana. - echivalentul în lei al sumei de 10.000 euro, cu titlu de daune morale, către părţile civile Albici S. Gheorghe şi Tulic Elisabeta, în calitate de moştenitori ai defunctului parte civilă Albici Gh. Sandu. Mentine restul dispoziţiilor sentinţei care nu contravin prezentei decizii. (...) Definitivă”, se arată în decizia magistraţilor Curţii de Apel Craiova, citat de Mediafax.
Magistrații au anunțat că medicul rămâne cu condamnarea la trei ani de închisoare cu suspendare, pronunţată de către Judecătoria Târgu-Jiu. De asemenea, lui Carmen Braia îi este interzisă practicarea profesiei pentru o perioadă de trei ani.
Medicul ORL Carmen Braia a fost trimis în judecată, în 2017, la şase ani după ce o adolescentă căreia îi prescrisese antibiotice a murit în urma unui şoc anafilactic, după care doctorul i-a modificat fişa şi a menţionat că îi făcuse teste alergenice.
Raluca Tulic a murit în luna august a anului 2011, în timp ce era internată în Secţia ORL a SJU Târgu-Jiu, după adminstrarea unui antibiotic, din cauza unei insuficienţe cardio-respiratorii acute, consecinţă a şocului anafilactic.
Pagina 1 din 1

Serialul Roseanne, considerat cel mai popular show de acest fel din SUA, după ce starul show-ului, Roseanne Barr, personaj controversat şi susţinătoare a lui Donald Trump, a publicat pe platforma online Twitter un mesaj rasist.
Totul s-a întâmplat în noaptea de luni spre marţi, când Roseanne Barr a publicat pe platforma online Twitter un mesaj despre o fostă consilieră a fostului preşedinte american Barack Obama, Valerie Jarrett: „Fraţii Musulmani (o grupare militantă, n.r.) şi Planeta maimuţelor au un bebeluş”.
În scurt timp  Roseanne Barr a şters mesajul şi a scris: „Îmi cer scuze faţă de Valerie Jarrett şi toţi americanii. Îmi pare rău că am făcut această glumă proastă despre cariera şi aspectul ei fizic”. Actriţa în vârstă de 65 de ani a anunţat apoi că renunţă la contul său de Twitter, scrie Mediafax.
Preşedintele programelor de divertisment al companiei ABC, Channing Dungey, o persoană de culoare, a calificat mesajul actriţei drept „odios”.
Serialul "Roseanne" a fost unul dintre cele mai importante între anii 1980 - 1990 şi a revenit pe micile ecrane în martie, după o absenţă de 21 de ani. Noua serie, care s-a încheiat pe 22 mai, a fost cel mai vizionat program al sezonului 2017 - 2018 de pe posturile TV americane. ABC anunţase recent că a comandat o continuare a serialului.
Pagina 1 din 1

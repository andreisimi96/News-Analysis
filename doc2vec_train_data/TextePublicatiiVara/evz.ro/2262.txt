Ministrul Apărării susține că România trebuie să apere democrația și libertățile fundamentale.
Senatorul Mihai Fifor, unul dintre greii din PSD, a anunțat că va participa la mitingul organizat de PSD, în Piața Victoriei din București. Senatorul PSD a susținut că România este o țară democratică, ”în care libertățile și drepturile cetățeanului să nu mai fie încălcate în cel mai abuziv mod posibil”. Fifor mai crede că instituțiile statului au obligația să funcționeze și să apere drepturile cetățeanului.
Pe contul său de socializare, MIhai Fifor a scris că Românua trebuie să stea cu fruntea sus între țările din Europa. "Merg la protest, alături de zeci de mii de oameni, pentru că eu cred cu toată tăria că România trebuie să fie cu adevărat o ţara democratică, o ţara în care libertăţile şi drepturile cetăţeanului să nu mai fie încălcate în cel mai abuziv mod posibil. Cred cu tărie că în România trebuie respectate şi aplicate Constituţia şi legile ţării şi nu protocoale secrete şi ilegale încheiate între instituţii ale statului, de oameni care au aservit aceste instituţii unor interese străine de orice idee de stat de drept. Cred că în România votul cetăţeanului este sfânt şi cetăţeanul este singurul care poate decide democratic asupra viitorului acestei ţări", a punctat Fifor.
Pagina 1 din 1

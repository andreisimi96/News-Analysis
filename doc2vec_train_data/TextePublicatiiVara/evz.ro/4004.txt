Comentarii | 2524 Vizualizari
Liviu Pleşoianu a fost criticat în ţară pentru faptul că a îndrăznit să aibă un discurs şi în limba engleză la mitingul PSD,  neînţelegând practic gestul deputatului care, de fapt, se adresa presei internaţionale. Şi ca dovadă, a fost preluat de NYT şi comparat cu preşedintele Donald Trump în ceea ce priveşte discursul politic pe care l-a avut. Pleşoianu mai spune că: Propaganda Noii Securităţi îl acuză că ar fi omul ruşilor exact la fel cum a fost şi Trump acuzat că ar fi omul lui Putin.
"New York Times citează un fragment din discursul meu de la miting, adresat în limba engleză, și notează că este "izbitor de asemănător" cu cel al lui Donald Trump. Trei comentarii am", a scris deputatul pe contul personal de socializare:
1. Evident că discursul meu e "izbitor de asemănător". Iar motivul este foarte simplu: situațiile sunt izbitor de asemănătoare! Timp de mai bine de 10 ani, Noua Securitate din România a acționat în siajul DEEP-STATE-ului american! Până și cel care îl... anchetează acum pe Donald Trump - fostul director FBI Robert Muller - s-a implicat puternic în România, în 2006, când îi învăța pe Kovesi, Maior și Coldea să intercepteze cât mai multe telefoane!
2. Propaganda Noii Securități (Ziare.com, Hotnews, ProTv, Realitatea, Tăpălagă, Pantazi, Revista 22 ș.a.m.d.) prezintă în sens profund NEGATIV faptul că eu aș avea un discurs similar cu cel al lui Donald Trump. ...Bun, dragilor! E bine că tocmai v-ați dat jos măștile "euroatlantice" de pe față. Prin tot ceea ce faceți, prin tot ceea ce scrieți, nu sunteți doar adversarii mei și ai tuturor celor care luptăm împotriva Noii Securități - ci sunteți și adversarii Președintelui american Donald Trump! E foarte bine că recunoașteți acest lucru!
3. Același tembelism care s-a aplicat în cazul lui Donald Trump ("e omul rușilor") se aplică din ce în ce mai #ISTERIC și în cazul meu. Scriu într-un text cuvântul "Răsărit" - gata, lucrurile sunt clare, sunt "omul Moscovei". Spun că România ar trebui să își joace rolul istoric de "liant între Est și Vest" - gata, e evident, sunt "infiltratul Kremlinului". Ba chiar s-au găsit câțiva isteți care s-au apucat să scrie nici mai mult, nici mai puțin decât că aș fi "ofițer de rang înalt GRU" ...Prea bine, pe mine mă bucură foarte, foarte mult prostia în stare pură a propagandiștilor! Fac în ceea ce mă privește EXACT ce au făcut unii la fel de deștepți în SUA, împotriva lui Donald Trump. ...S-a văzut acolo efectul - Donald Trump e Președintele SUA. Așa că, dragi propagandiști, vă rog mult - nu vă opriți! Țineți-o langa cu treaba asta ("Pleșoianu e omul rușilor") până în luna noiembrie 2019! Mulțumesc anticipat!", a scris pe Facebook deputatul Liviu Pleşoianu.
Pagina 1 din 1

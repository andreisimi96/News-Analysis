Summit-ul  G7a fost deja numit - G6 plus unul - datorită izolării lui Donald Trump față de comerț și alte probleme mondiale. În acest context primul ministru Theresa May este printre liderii G7 care au criticat președintele american pentru faptul că nu scutește UE și Canada de noile sale tarife aplicabile importurilor de oțel și aluminiu.
Summit-ul a fost deja numit "G6 plus unul" din cauza izolării lui Trump față problema comerțului și a deciziei sale de a scoate SUA din afacerea nucleară a Iranului.  Aceste summit-uri sunt, de obicei, văzute ca nişte demonstrații informale cu scopuri comune și responsabilității între cele mai bogate economii din lume. Dar, de data aceasta, nu mai este aşa.
Președintele francez Emmanuel Macron, care-l descrie pe Trump drept "prieten" a spus că "poate președintele american nu este afectat de această izolare, dar nu ne deranjează să fim șase, dacă e nevoie".
Macron a vorbit alături de prim-ministrul canadian Justin Trudeau, care găzduiește summitul, iar cei doi au semnalat că-l vor  avertiza pe Trump despre eventualele daune pe care le-ar putea genera SUA.
Înainte de a pleca în Canada, Trump a declarat: "Vă rugăm să îi spuneți premierului Trudeau și președintelui Macron că excedentul comercial al UE cu SUA este de 151 miliarde de dolari (...)".
Potrivit news.sky , Casa Albă este convinsă că discuțiile din cadrul summit-ului vor aduce soluții.  G7 cuprinde cele mai mari economii avansate din lume: Marea Britanie, SUA, Canada, Franța, Germania, Japonia și Italia. Rusia a fost expulzată din G8 după momentul anexării Crimeei în 2014.
În acest an, dacă membrii pot să-și depășească diferențele în ceea ce privește comerțul și Iranul, summitul oferă unele posibilități de unitate în chestiuni precum educația, violența de gen și armele chimice.
Reamintim că anul trecut a fost prima ruptură în ceea ce priveşte armonia între cele şapte puteri mondiale pe subiectul  combaterii schimbărilor climatice. S-a întâmplat la summitul din Sicilia unde Trump nu a mai fost de acord să semneze o declarație finală privind schimbările climatice și a retras SUA de la acordul de la Paris.
Iată că şi anul acesta la summitul G7, tot preşedintele SUA este "mărul discordiei".
Pagina 1 din 1

PMP, partidul condus de fostul președinte Traian Băsescu, se confuntă cu plecări de parlamentari. Doi senatori PMP trec la PSD, iar, pe cale de consecință grupul PMP de la Senat va fi desființat din cauza faptului că nu mai are suficienți membri.
Senatorii Ion Ganea și Talpoș Ioan-Iustin vor trece de la PMP la PSD.  De altfel, trecerea lui Talpoș de la PMP la PSD a fost anunțată de liderul PSD Maramureș, Gabriel Zetea. De la PMP a plecat  și Ion Tăbugan, fără a anunța însă partidul în care se va înscrie.
„Dl. Ganea s-a dus către unde îl îndeamnă inima. Talpoș, spre surprinderea mea, sâmbătă a fost cu mine pe scena la Baia Mare și azi văd că și-a găsit valențele pesediste. Tăbugan nu știm unde s-a dus încă, dar cert este ca am pierut trei parlamentari proveniți din UNPR în urma fuziunii. Ce să le spunem? Drum bun! Se pare că liderii UNPR nu se dezmint în abordările tradiționale. Rămânem un partid mai sărac în Parlament, dar mai curat, și, în orice caz, mai puternic decat am fost la momentul alegerilor. Numele Ganea, Steriu, Tăbugan ni le știm de mult ca fiind în negocieri. În realitate, s-a dovedit că ceea ce li s-a spus în fața era adevărat, deși au negat. Îmi pare rău, măcar să se fi dus la liberali sau la USR, dar nu la PSD. (...) I-am trimis lui Dragnea 3 lingăi. Să îi fie de bine, să-și ia acasă.”, a declarat Băsescu, la Palatul Parlamentului.
Pagina 1 din 1

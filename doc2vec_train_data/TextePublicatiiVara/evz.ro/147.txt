Investigația amplă realizată de un jurnalist american despre legăturile lui George Soros în România, anchetă amănunțită și realizată cu argumente solide, a surprins opinia publică din țară.
Autorul investigației este Jacob Grandstaff și este vorbitor de limbă română. Racordat foarte bine la realitatea românească, acesta a analizat prezentul României și a oferit o prezicere despre viitorul apropiat al țării.
Jacob Grandstaff a povestit, pentru activenews.ro , cu lux de amănunte modul în care a ajuns să analizeze rolul lui George Soros în România.
„La Capital Research Center am făcut o mulțime de cercetări cu privire la activitățile lui Soroș în Statele Unite și am scris destul de mult despre lucruri pe care le-a făcut în SUA, despre activitățile pe care le-a finanțat aici. Unul dintre articole privea controversa de anul trecut, atunci când o lege din Ungaria amenința să închidă Universitatea Central Europeană de la Budapesta. La acel moment nu știam că Soroș și-a început activitatea în Europa de Est înainte să-și mute finanțările politice în SUA. Și făcând cercetare, am dat peste o imagine din România, în care cineva ținea un mesaj în care îl critica pe George Soroș , ceea ce mi s-a părut ciudat, pentru că mă gândeam: De ce e Soroș criticat în România, doar își concentrează activitatea în Ungaria. Așa că am început să citesc mai mult, să investighez și am aflat că Departamentul de Stat a finanțat ajutorul acordat Macedoniei prin fundațiile lui Soroș. Citește: Modelul Kovesi, pus la pământ
Am văzut că spre diferență de Ungaria și Polonia, acolo unde există o opoziție serioasă la Soroș și la centralismul european, în România nu este cazul. Și m-am gândit că trebuie să existe o influență masivă a ONG-urilor pentru ca asta să se întâmple.
În ceea ce privește cealaltă întrebare, da, am stat patru ani în România . Un prieten de familie l-a rugat pe tata să vină să-l ajute cu o tabără pe care o organiza acolo în anii ’90 și așa am ajuns. Dacă nu aș fi trăit în România, nu aș fi putut să recunosc articolul despre Soroș de care ziceam, și care era scris în românește. Și evident, nici nu aș fi scris despre asta”.
Citește: Kovesi, criticată că a ascuns adevărul
Jacob Grandstaff oferă amănunte interesante despre modul în care este privită România de una dintre cele mai importante structuri din SUA. „Departamentul de Stat a tratat România ca pe o colonie. A tratat țara voastră ca pe o colonie de-a sa din Estul Europei. Și până când românii nu se vor sătura de asta și vor dori să-și conducă propria țară, Departamentul de Stat va continua să trateze România ca pe o colonie. Dacă românii vor continua să creadă că nu sunt suficient de deștepți sau abili să conducă țara, atunci Departamentul de Stat îi va trata așa cum a făcut-o și-n ultimii zece ani. Departamentul de Stat nu tratează Ungaria și Polonia ca pe colonii, pentru că popoarele respective nu suportă așa ceva. Pe scurt, dacă România pune în practică Referendumul pentru căsătorie sau nu depinde doar de ea. Politicienii care se opun desfășurării Referendumului trebuie penalizați la vot, la fel și partidele respective.”
The Capital Research Group a dezvăluit, recent, modul în care George Soros a influențat modul în care s-au desfășurat alegerile în România. Prin FSDE, Soros ar fi virat 150.000 de dolari în campanii menite să influențeze alegerile europarlamentare.

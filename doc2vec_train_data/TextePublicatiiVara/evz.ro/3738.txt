Scandal în cea mai mare organizație a jurnalistilor din România. Preşedintele Uniunii Ziariștilor Profesioniști este urmărit penal pentru înșelăciune, fals și uz de fals.
Pentru faptele ce fac obiectul Dosarului penal nr. 9395/299/2018 sub aspectul săvârşirii infracţiunilor de fals în înscrisuri sub semnătură privată, faptă prevăzută de art. 322 Cod penal, înșelăciune, faptă prevăzută. de art. 244 alin. 1și 2 Cod penal și uz de fals, Secția Penală a Judecătoriei sect. 1, București admite cererea formulată de un grup de jurnaliști reprezentați de Gheorghe Frangulea și pe baza datelor şi a probelor existente în cauză, pune în mișcare acțiunea de urmărire penală în rem a Consiliului Director actual al UZPR și a președintelui acestuia Doru Dinu Glăvan.
Anul trecut, trei comisii din UZPR, Comisia de atestare profesională, Comisia de onoare, disciplină și arbitraj și Comisia de cenzori, au semnalat fostului Consiliu Director o serie de nereguli grave în activitatea președintelui Uniunii (40 de adeverințe puse în plată, fără respectarea legii, cu un prejudiciu anual adus bugetului public de 516.000 lei, precum și alte 130 de dosare acceptate care nu întrunesc condițiile pentru primirea indemnizației de jurnalist).
Suspecților urmează să le fie adusă la cunoștință calitatea procesuală și acuzațiile, în conformitate cu prevederile art. 307 Cod de procedură penală, urmată de administrarea de probatorii, declarații ale suspecților, părților vătămate, martorilor și expertizelor, scrie Ionpetrescu .
Pagina 1 din 1

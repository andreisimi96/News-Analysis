Cu banii câștigați din tenis, liderul WTA a decis să fi nanțeze 45 de copii pentru a-i ajuta să devină campioni în lumea „Sportului Alb”. „Finanțez antrenamentele și costurile cu echipamentele lor”.
Cea mai valoaroasă tenismenă din România a început să ducă o luptă cu viitorul tenisului românesc. Constănțeanca în vârstă de 26 de ani a strâns până acum din această disciplină peste 20 de milioane de dolari, bani munciți din greu grație performanțelor sale de pe teren.
Este cunoscut faptul că familia Simonei nu a avut puterea financiară la începutul carierei sale în „Sportul Alb”, iar un ajutor important pentru actualul lider WTA a venit chiar și din partea fostului mare decar al naționalei Gheorghe Hagi.
„Îmi dau o energie pozitivă”
Aflată în prezent la Roland Garros, jucătoarea „tricoloră” a fost întrebată cum își împarte banii obținuți din tenis. „Simo” nu a fost deranjată să vorbească despre acest lucru și le-a povestit jurnaliștilor despre proiectul său de la „Stejarii Contry Club”. „Am creat o școală de tenis la clubul lui Ion Îiriac, am avut 150 de copii dintre care am selectat 45. Finanțez antrenamentele și costurile cu echipamentele lor. Mereu îmi place să merg să mă uit la ei, să-i urmăresc, și îmi dau o energie pozitivă”, a declarat Simona Halep pentru ediţia tipărită a Tennis Magazine.
Astfel, sportiva din Constanța a început să se implice serios în viitorul tenisului românesc și speră să-i ajute pe acești copii să aibă un drum mai ușor către tenisul mondial. Anul trecut, Halep a decis să suțină financiar o echipă de hochei de copii care îi poartă numele și care se pregătește pe patinoarul construit de Ion Țiriac în Otopeni.
A devenit ambasador în Dubai
Jucătoarea în vârstă de 26 de ani nu investește doar pe ramura „Sportului Alb”. Pe lângă aceste lucruri, tenismena continuă investițiile în imobiliare, domeniu în care a investit până acum cel puțin 10 milioane de euro. A construit două blocuri în Mamaia Nord - Nă- vodari, deține un hotel în Poiana Brașov, a ridicat alte câteva imobile în Constanța și mai are o cafea, tot în orașul natal. În altă ordine de idei, Simona Halep a primit, ieri, vestea că va ocupa funcția de ambasador al companiei Dubai Duty Free, firmă ce se ocupă de gestionarea magazinelor duty-free din Dubai.
Astăzi, duel de foc cu Kerber, la Roland Garros
Simona Halep va intra din în cursa califcării la turneul de Mare Șlem de la Paris, unde a pierdut două finale în carieră (2014 și 2017).
Constănțeanca, numărul 1 mondial și principala favorită a Open-ului Franței, o va întâlni, astăzi, în „sferturi”, pe jucătoarea germană Angelique Kerber (locul 12 WTA/foto), cea care nu a pierdut niciun set la această ediție a competiției pariziene.
Cele două se vor duela pentru a 10-a oară și pentru prima dată pe zgura de la Roland Garros. Scorul general este de 5-4 în favoarea sportivei noastre. „Știu exact ce mă așteaptă, dar consider că important va fi să iau meciul în mână. Trebuie să fiu extrem de agresivă și să fructific orice șansă avută. Dar sunt de pă- rere că ne va aștepta un nou meci lung”, a spus Kerber, înaintea jocului de astăzi, conform wtatennis.com
Pagina 1 din 1

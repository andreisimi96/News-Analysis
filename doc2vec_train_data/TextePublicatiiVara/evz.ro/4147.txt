Curtea de Apel Iaşi a condamnat la 30 de ani de închisoare un bărbat de 67 de ani acuzat de omor calificat. Neculai Mărgărint nu se află la primul contact cu puşcăria, el mai fiind condamnat şi în 1999 la 28 de ani de închisoare pentru omor, însă eliberat condiţionat în urmă cu câţiva ani.
Fapta ce l-a trimis pe acesta din nou la închisoare a avut loc în urmă cu un an, în incinta pieţei dezafectate din zona Podul de Piatră, susține ziaruldeiași.ro.
Procurorii au aflat că Mărgărint nu a avut un domiciliu după ce a ieşit din în­chisoare, aşa că s-a stabilit în acel loc, unde dormea alături de mai multe persoane fără adăpost, printre care şi victima sa, Constantin Foltic. Cu câteva zile înainte de odioasa crimă, Foltic şi ceilalţi boschetari i-ar fi sustras lui Mărgărint o sumă mică de bani, fapt pe care criminalul l-a sesizat unor poliţişti din zonă.
Cetățenii României, COBAII și CLOVNII Serviciilor de Informații
„În seara zilei de 01.07.2017, în jurul orelor 19, victima Foltic Constantin era culcată pe una din tarabele de beton ale fostei pieţe, cu faţa în sus. Inculpatul susţine că acesta i-ar fi cerut bani, iar când a fost refuzat l-ar fi scuipat şi l-ar fi atins cu palma peste faţă. Atunci,  Mărgărint Neculai s-a enervat, a luat o bucată de beton şi l-a lovit pe Foltic Constantin de mai multe ori cu aceasta peste faţă, suprimându-i viaţa“, au precizat judecătorii ieşeni.
Ulterior, Mărgărint a plecat de la faţa locului, fiind prins în scurt timp de oamenii legii. O echipă de ambulanţă a ajuns la faţa locului, însă nu a mai putut face nimic pentru Foltic, acesta având pur şi simplu capul sfărâmat în urma loviturilor primite cu bucata grea de beton.

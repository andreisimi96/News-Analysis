Qatarul a anunţat că va interzice produsele originare din Emiratele Arabe Unite, Arabia Saudită, Egipt şi Bahrain, la un an după ce a fost ţinta unui embargo impus de acelaşi state, Doha fiind acuzată că susţine terorismul
Qatarul a anunţat că va interzice produsele originare din Emiratele Arabe Unite, Arabia Saudită, Egipt şi Bahrain, la un an după ce a fost ţinta unui embargo impus de acelaşi state, Doha fiind acuzată că susţine terorismul, scrie Reuters, citat de News.ro .
„Pentru a proteja siguranţa consumatorilor din Qatar şi pentru a combate traficul ilegal de bunuri, guvernul a emis o directivă pentru a se găsi noi furnizori pentru varietatea de bunuri afectată”, se arată într-un comunicat al guvernului.
Ziarul naţional Al Watan a publicat un document al Ministerului Economiei şi Comerţului prin care erau anunţaţi patronii de magazine să nu mai vândă produsele importate din cele patru ţări. În document se precizează şi că inspectorii vor monitoriza implementarea politicii.
Cele patru state au rupt legăturile diplomatice cu Qatarul în iunie 2017, acuzând Doha că susţine terorismul.
Importurile din Qatar au scăzut cu 40% în primele săptămâni ale boicotului, dar între timp au revenit la normal pentru că Doha a găsit noi surse pentru produse cum ar fi Turcia. Qatar a lansat de asemenea o iniţiativă pentru a stimula producţia locală.
Pagina 1 din 1

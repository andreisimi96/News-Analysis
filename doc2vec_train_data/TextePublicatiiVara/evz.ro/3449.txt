Răzvan Burleanu, președintele FRF
Liga a 3-a din România are parte de noi surprize. FRF a ajutat două echipe cu renume din fotbalul mioritic să promoveze în acest eșalon, chiar dacă acestea nu au evoluat nicio secundă în barajele de promovare.
Academia Rapid și CSA Steaua s-au luptat cot la cot în barajul de promovare în Liga a 3-a, dar alte echipe au fentat această rundă, grație sprijinului acordat de oficialii de la „Casa Fotbalului”. Este vorba despre Gloria Bistrița și Ceahlăul Piatra Neamț, anunță Gazeta Sporturilor. Conform sursei citate, Gloria a intrat în L3 deoarece adversara sa de la barajul de promovare, Oașul Negrești, nu deține Certificat de Identitate Sportivă. Totodată, Gloria Bistrița s-a format ca echipă în urmă cu câteva zile după ce a preluat locul și lotul campioanei județului Bistrița-Năsăud, ACS Dumitra.
De partea cealaltă, Ceahlăul a avut la rându-i noroc de faptul că AS Victoria Lețcani, câștigătoarea ligii județene din Iași, nu posedă nici ea Certificat de Identitate Sportivă. Astfel, FRF a aflat de problema trupei din Lețcani abia în urmă cu două zile.
Pagina 1 din 1

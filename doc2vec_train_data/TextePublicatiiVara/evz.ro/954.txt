Comentarii | 3 Vizualizari
Unul dintre cele mai frumoase castele din lume a ascuns, timp de un secol, un secret odios. Noul proprietar, care a vrut să aducă schimbări proprietății cumpărate, a descoperit una dintre cele mai macabre povești din istorie.
Noii proprietari ai Castelului Picomtal, din Franța, au dorit să înlocuiasă podeaua veche de 140 de ani. Numai că schimbarea le-a produs acestora un șoc. Pe bucățile de lemn era scris un jurnal din care reies crimele comise la sfârșitul anilor 1880 pentru a ascunde o relație controversată.
Conform thesun.co.uk , jurnalul a fost scris de tâmplarul care construit podelele. Acesta a dorit să scoată  la suprafață prin acest mod cel mai tulburător secret pe care îl știa. Însă, așa cum a și menționat, dorea ca acest lucru să se afle după moartea sa.
Jurnalul a fost scris în mai multe luni dintre 1880 și 1881. Povestea scrisă de Joachim Martin avusese loc în urmă cu 12 ani. „În 1968 am trecut, la miezul nopții, prin fața grajdului. Am auzit gemete și am văzut că amanta unuia dintre vechii mei prieteni a dat naștere unui copil”. Acesta notează că patru din cei șase copii născuți de aceasta au fost îngropați în grajd și susține că cel care i-a ucis este tocmai prietenul vechi al său, Benjamin.
Deși din jurnal reiese clar că scenele văzute l-au revoltat pe tâmplar, acesta susține că vechea prietenie îl împiedică să dezvăluie oribilul secret al lui Benjamin. „Tot ce trebuie să fac este să spun un cuvânt și să îmi îndrept degetul spre grajduri și toți vor fi în închisoare. Dar nu o voi face, este prietenul meu din copilărie. Iar mama lui este amanta tatălui meu”, se precizează în jurnalul semnat de Joachim.
Joachim și-a expus și sentimentele de revoltă pe care le avea față de preotul satului în care era construit castelul “Mi se pare total greșit modul în care preotul se interesează despre viața noastră de familie. Vrea să știe și de câte ori facem dragoste pe lună, ne întreabă cum ne iubim femeia. Porcul ar trebui schimbat”, este notat în jurnal.
Istoricul Jacques-Olivier Boudon susține că nu se cunosc multe detalii despre Joachim Martin, ci doar că a fost un om inteligent al comunității din acele vremuri, s-a născut în 1842 și a murit în 1897.  Acesta a subliniat, la finalul jurnalului, că povestea trebuie, totuși, cunoscută. „Când o să citiți aceste rânduri, nu voi mai fi. Povestea mea este scurtă, sinceră și cutremurătoare”.
Pagina 1 din 1

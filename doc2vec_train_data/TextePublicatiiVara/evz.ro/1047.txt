Mihai Tudose RÂDE pe seama lui Dragnea: „Ar trebui să pun tot o poză cu Dragnea în mașină” - FOTO
Mihai Tudose, fostul premier obligat să își dea demisia din funcția de premier de Liviu Dragnea și aflat de atunci în conflict cu liderul PSD, a ironizat poza postată de Liviu Dragnea, după mini-vacanța de 1 mai.
Întrebat de un cititor dacă el este cel care postează, Todose a reacționat într-un mod sarcastic. „Și cum ar trebui să dovedesc că sunt eu cel care postează…? Apropo de gluma cu micii, ar trebui să pun tot o poză cu Dragnea în mașină? ??? O zi frumoasă, la mulți ani!”, i-a scris, ironic, fostul premier cititorului său de pe Facebook.
Ironia lui Mihai Tudose vine după ce și Liviu Dragnea a fost întrebat, în mod similar, la începutul lunii trecute, dacă el este cel care își postează mesajele pe Facebook. Liderul PSD a pus pariu atunci, pe o navetă de bere, cu cel care l-a întrebat și i-a dovedit acest lucru postând o fotografie cu el în mașină. Cel care a pierdut pariul era un gălățean care a venit la sediul PSD cu o navetă de bere, iar Liviu Dragnea l-a întâmpinat cu mici din Teleorman.
Relațiile dintre liderul PSD și Mihai Tudose sunt însă din ce în mai reci. În urmă cu câteva zile, Dragnea l-a atacat pe Mihai Tudose, fără a-l numi direct, numindu-l ”șobolan”, cu ocazia unei intervenții telefonice la Antena 3.
„E vorba de o atitudine de șobolan a doi foști premieri ai partidului. Dar, ca orice șobolan, rod puțin, până la urmă nu se dărâmă casa de la un șobolan sau doi șobolani. Nu vor strânge voturi pentru a trece moțiunea de cenzură”, a spus Liviu Dragnea pe 23 mai.
Pagina 1 din 1

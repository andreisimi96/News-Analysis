Ploi torențiale, vijelii, descărcări electrice. Acesta e anunțul meteorologilor pentru următorul interval.
Administraţia Naţională de Meteorologie (ANM) a transmis o informare de instabilitate atmosferică de duminică, de la ora 14.00, până luni, la ora 23.00, vor fi ploi torenţiale, descărcări electrice şi intensificări ale vântului în vestul, centrul, nordul şi nord-estul ţării. Conform meteorologilor, vor fi averse care vor avea şi caracter torenţial, descărcări electrice, intensificări de scurtă durată ale vântului care vor lua şi aspect de vijelie şi căderi de grindină. În intervale scurte se vor înregistra cantităţi de apă ce vor depăşi 15-20 l/mp şi izolat 30-40 l/mp.
De asemenea, cinci judeţe din sud-vestul ţării se vor afla sub avertizare cod galben de ploi torenţiale şi vijelii de sâmbătă începând cu ora 18.00. Este vorba de judeţele Mehedinţi, Gorj, Dolj, Caraş-Severin şi Hunedoara. Potrivit ANM, în aceste zone se vor semnala averse torenţiale, cantităţile de apă vor depăşi 20-25 l/mp şi punctiform 40-50 l/mp.
De asemenea, local şi temporar vor fi manifestări de instabilitate atmosferică pe parcursul zilei de sâmbătă, în vestul, sud-vestul şi nord-estul ţării, precum şi în zona de munte.
Pagina 1 din 1

Top 5 preferințe cititori Litera la Bookfest 2018
1.ORDINEA DE ZI, de Éric Vuillard, PREMIUL GONCOURT 2017
Traducere din limba franceză de Mona Apa, colecția Clasici Contemporani Litera.
„În Ordinea de zi, laureatul Premiului Goncourt 2017 disecă modul în care o succesiune de mici lașități au deschis calea nazismului triumfător.” Paris Match
„Ordinea de zi, o capodoperă de mici dimensiuni în care Éric Vuillard disecă minuțios contextul care le-a permis naziștilor să anexeze Austria în 1938. (...) Vuillard este un maestru al demistificării care nu lasă nimic în umbră. Nu se arată deferent decât față de limba franceză, pe care o slujește cu o ironie caustică și o grație rară.” Le Nouvel Obs
2.DRUMUL SPRE CASĂ, de Yaa Gyasi, NATIONAL BOOK CRITICS CIRCLE AWARD PENTRU DEBUT 2016, PEN/HEMINGWAY AWARD 2017
Traducere din limba engleză de Irina-Marina Borțoi, colecția Clasici Contemporani Litera
„Mulţumită talentului instinctiv de povestitor al doamnei Gyasi, cartea îi oferă cititorului o înţelegere viscerală atât a realităţilor sălbatice ale sclaviei, cât şi a prejudiciilor emoţionale ale acesteia, de-a lungul secolelor.” The New York Times
3. TESTAMENTUL LUI ABRAHAM, de Igor Bergler, CARTEA ANULUI
“Sumă a tuturor bibliotecilor, noua Bibliotecă a lui Igor Bergler nu se mai adresează doar memoriei, ci deconstruiește, fecundează și reconstruiește întreaga istorie. Printr-o arhitectură unică și irepetabilă.  De vreo 700 de pagini: Testamentul lui Abraham.” Pavel Șușară
„Nu mi-am imaginat vreodată că un autor străin ar putea avea o cunoaștere atât de în profunzime a celui mai important președinte american din toate timpurile, Abraham Lincoln. Nivelul de documentare pentru această carte i-ar face cinste oricărui profesor de la o mare universitate americană. Iar felul în care această informație e integrată în poveste e de-a dreptul uimitor.“ Hannibal B. Johnson, istoric, autor al cărții Black Wall Street
4. OMUL SUSPENDAT, de Saul Bellow, PREMIUL NOBEL PENTRU LITERATURĂ
Traducere din limba engleză de Nadina Vișan, colecția Clasici Moderni Litera
„Una dintre cele mai oneste mărturii despre psihologia unei întregi generaţii care a crescut în vremea Marii Crize şi a războiului.” Edmund Wilson, The New Yorker
„Saul Bellow este cel mai important scriitor de limbă engleză din a doua jumătate a secolului XX. Opera lui este perenă şi, în acelaşi timp, nemilos de contemporană.” Sunday Times
5. MAREA ISTORIE ILUSTRATĂ A ROMÂNIEI ȘI A REPUBLICII MOLDOVA, volum coordonat de Ioan-Aurel Pop și Ioan Bolovan
Volumul "Marea Istorie Ilustrată a României şi a Republicii Moldova", un amplu compendiu dedicat publicului larg, coordonat de profesorii Ioan-Aurel Pop, preşedintele Academiei Române, şi Ioan Bolovan, a fost lansat vineri, la standul Editurii Litera de la Bookfest. Potrivit conf. dr. Ioan Bolovan, prorector al Universităţii Babeş-Bolyai din Cluj Napoca, "titlul cărţii se justifică din perspectiva prezenţei noastre în marea istorie europeană şi universală".
Potrivit directorului general al grupului editorial "Litera", Anatol Vidraşcu, lucrarea este una "ilustrată, frumoasă, de popularizare, o istorie adevărată", realizată cu sprijinul unor specialişti de prestigiu de la Cluj, Bucureşti, Iaşi şi Chişinău. "Este prima carte de istorie ilustrată a României cu atâtea imagini color şi cred că acesta este ineditul acestei cărţi, iar al doilea este că noi am plasat pentru prima oară şi o istorie a Republicii Moldova pe care am intercalat-o organic între paginile cărţii, deci acolo unde ea a fost ruptă din trupul ţării", a declarat Vidraşcu pentru Agerpres.
Top 5 preferințe cititori Litera mică la Bookfest 2018

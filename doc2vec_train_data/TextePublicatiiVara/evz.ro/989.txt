ANM a emis mai multe avertizări de tip nowcasting, valabile pentru nouă județe din România. Pentru șapte dintre acestea, de pe tot teritoriul țării, este vorba despre un Cod galben, în timp ce pentru două meteorologii au emis Cod portocaliu.
Meteorologii ANM au emis duminică o atenţionare nowcasting Cod portocaliu de furtuni şi vijelii, valabilă în următoarea oră, în mai multe localităţi din judeţele Arad şi Hunedoara, conform AGERPRES.
Potrivit Administraţiei Naţionale de Meteorologie, până la ora 21:00, în judeţele Arad (Gurahonţ, Săvârşin, Almaş, Bârzava, Vărădia de Mureş, Birchiş, Petriş, Chisindia, Brazii, Bata) şi Hunedoara (Vaţa de Jos şi Zam) se vor semnala averse torenţiale ce vor cumula 35 - 40 l/mp, frecvente descărcări electrice, intensificări ale vântului ce pot lua aspect de vijelie, grindină de dimensiuni mici şi medii.
UPDATE ORA 19.56 Cod galben de furtună în două judeţe din Muntenia, în următoarea oră
ANM a emis, duminică, noi avertizări nowcasting Cod galben de furtună, valabile în patru judeţe din Muntenia, în următoarea oră.
Potrivit meteorologilor, până la ora 21:00, în mai multe localităţi din judeţele Giurgiu şi Teleorman se vor semnala frecvente descărcări electrice, ploi cu caracter de aversă care vor cumula 15 - 20 /mp, intensificări ale vântului, trecător cu aspect de vijelie, şi grindină de dimensiuni mici.
ORA 19.51 Judeţele Timiş, Ialomiţa, Călăraşi, Constanţa şi Tulcea, sub Cod galben de furtuni şi vijelii
Meteorologii au emis duminică o atenţionare nowcasting Cod galben de furtuni şi vijelii, valabilă până la ora 20:30, în mai multe localităţi din judeţele Timiş, Ialomiţa, Călăraşi, Constanţa şi Tulcea.
Potrivit meteorologilor, în localităţi din judeţele menţionate se vor semnala frecvente descărcări electrice, ploi cu caracter de aversă care vor cumula local 20 - 25 /mp, intensificări de scurtă durată ale vântului şi grindină de dimensiuni mici.  Avertizările de fenomene periculoase imediate (nowcasting) se emit pentru o perioadă de maximum şase ore, menţionează ANM.
Pagina 1 din 1

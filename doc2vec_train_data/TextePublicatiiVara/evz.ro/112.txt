Ministrul de Interne, Carmen Dan, a reacționat dur, sâmbătă seara, la România TV, după dezvăluirile incredibile referitoare la modul în care Lucian Onea și Mircea Negulescu își audiau suspecții din dosare.
Carmen Dan a precizat că a solicitat verificări la Centrul de arest de la Câmpina:
„Am văzut expunerile referitoare la Centrul de arest de la Câmpina și să știți că în aceeași notă am considerat că e de datoria mea să solicit verificări. Vreau să vă anunț că de la începutul acestei săptămâni Corpul de Control al ministrului face verificări referitor la aspectele care au apărut în spațiul public și îmi doresc și ne-am mobilizat în așa fel încât să reușim să vedem ce s-a întâmplat acolo. Astfel de lucruri nu pot fi tolerate”, a spus Carmen Dan.
AUDIERI în stil STALINIST organizate de Negulescu. Cum își traumatiza PSIHIC ex-procurorul DNA suspecții din dosare
Verificările anunţate de Carmen Dan vin după ce omul de afaceri Răzvan Alexe a spus că fostul procuror Mircea Negulescu - poreclit Portocală de presă - îl ancheta cu cătuşele pe masă, cu pistolul în piept şi le uda saltelele în arest pentru a-i împiedica să se odihnească.
Amintim că Negulescu a reacţionat joi, la miezul nopţii, la Realitatea TV, la puţin timp după ce ministrul Justiţiei, Tudorel Toader, a declarat că acesta făcuse un denunț împotriva șefei sale, procurorul şef al DNA, Laura Codruța Kovesi.
„Nu am făcut nici un denunț împotriva doamnei Kovesi, această informație este false. Nu înțeleg de ce domnul ministru Toader intră în acest joc și se lasă manipulat de oameni cercetați penal.
Eu mi-am făcut datoria la DNA cu bună-credință și nu am să îmi reproșez nimic. Bănuiesc că ținta nu sunt eu, ci doamna procuror-șef care nu mai doreşte ca lupta anti-corupție să continue așa cum este acum.
Dacă aș fi fost martor ascuns, aș putea să vă spun că domnul Toader a comis o ilegalitate pentru că mi-a dezvăluit identitatea. Toate acuzațiile sunt false. Nu am discutat niciodată despre probele admininstrate cu ai mei colegi și că aș fi vrut să paradesc pe cineva. Și repet, nu am amenințat niciodată cu arma pe nimeni. Chiar dacă dețin una”, a declarat Negulescu la Realitatea TV.
Pagina 1 din 1

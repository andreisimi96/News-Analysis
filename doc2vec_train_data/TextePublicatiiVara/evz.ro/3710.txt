Hagi, în perioada în care evolua la Barcelona
Comentarii | 163 Vizualizari
„Generația de Aur” a României a întâlnit, sâmbătă, într-un meci demonstrativ, Barcelona, formată din foști mai fotbaliști ai catalanilor.
„Generația de Aur” a României a evoluat, sâmbătă, pe „Cluj Arena”, împotriva legendelor Barcelonei, iar la meci au asistat 25.000 de spectatori. Hagi, Popescu, Răducioiu și Sabău s-au aflat printre protagoniștii naționalei, iar de partea cealaltă au evoluat Nadal, Gabri sau Sonny Andersson. Scorul a fost 2-0 pentru spanioli, după autogolul lui Belodedici și reușita lui Hagi, care a evoluat și pentru „roș-albaștri”. „A fost o seară frumoasă, un public incredibil. Încă mai putem să alergăm la 50 și ceva de ani, dar atât. E bine că toți din România și-au adus aminte de noi. Mintea rămâne tânără. Am fost onorat să fiu iar în tricoul Barcelonei. Rămâne echipa mea de suflet, dar naționala e mai presus de orice”, a spus Hagi la final.
Iată echipele care au evoluat pe „Cluj Arena”
Generaţia de Aur: Stelea - Contra, Belodedici, G. Popescu, Chivu - Sabău, Lupescu, Gâlcă - Hagi - Răducioiu, Ad. Ilie. Antrenor: Victor Piţurcă. Au mai jucat: Prunea, R. Prodan, D. Munteanu, Panduru, Ganea, Selymes, Rotariu, Mihali. Ilie Dumitrescu a fost rezervă neutilizată.
Barcelona Legends: Angoy - Beletti, Nadal, Dehu, Soler - Gabri, Carreras, Goicoetxea - Giovanni - Oscar, S. Andersson. Antrenor: Albert Ferrer. Au mai jucat: Arnau, Salinas, Jara, P. Andersson, Juan Carlos, Hagi Arbitru: Ion Crăciunescu
Pagina 1 din 1

Ziua de 26 iunie va fi foarte importantă pentru fosta şefă DIICOT, Alina Bica. Atunci se va pronunţa sentinţa definitivă în dosarul în care a fost judecată alături de omul de afaceri Horia Simu şi fostl şef al ANAF, Şerban Pop.
Procurorii DNA au cerut zece ani de închisoare pentru Alina Bica.
La ultimul termen de judecată Şerban Pop a cerut achitarea. La fel şi Horia Simu, care a declarat în faţa judecătorilor că practic e ruinat, atât ca om, cât şi ca afacerist, după cele 120 de zile petrecute în arest.
"Sunt de acord cu concluziile depuse de avocat, vă solicit achitarea. Toate relațiile mele cu Horia Simu au fost legitime şi legale. Consider totul o mare eroare, nu știu de ce a fost generata, este de o gravitate îngrozitoare", a spus Şerban Pop, potrivit portalului www.b1.ro .
"Onorată instanță, vreau să precizez că nu am dar mită nimănui, nu am cumpărat influenta, dar am greșit cedând insistențelor domnului Pop. Pe de altă parte, am stat 120 de zile arestat, mi s-a născut copilul în pușcărie, nu mai am nici familie, nici afaceri. Dacă și asta e o pedeapsa, vă rog să o luați în considerare", a fost cuvântul lui Horia Simu.
Pagina 1 din 1

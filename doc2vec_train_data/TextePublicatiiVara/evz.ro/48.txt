Experții în viață sălbatică din SUA sunt înmărmuriți de o descoperire făcută în statul Montana, un de o creatură bizară a fost omorâtă de un fermier din zonă. Nu seamănă cu nimic văzut până acum. Teoriile mitice nu au întârziat să apară.
Fermierul din zona orașului Denton a împușcat creatura asemănătoare unui lup ciudat săptămâna trecută, când s-a apropiat la doar câteva sute de metri de animalele pe care le avea în grijă. Unii spun că ar fi vorba de un vârcolac.
Experții din stat au declarat că nu au reușit să încadreze specimenul în clasificările cunoscute, potrivit BBC News.
Creatura care i-a speriat pe rezidenți. Sursa FOTO: Montana Fish, Wildlife and Parks
După ce au inspectat creatura, cercetătorii au ajuns la concluzia că nu are cum să fie vorba de un lup, din moment ce colții acesteia erau prea scurți, labele din față anormal de mici, iar ghearele mult prea lungi.
Labele sale din față sunt ciudat de mici. Sursa FOTO: Montana Fish, Wildlife and Parks
Deja, pe internet, au apărut o sumedenie de teorii, cum că animalul ar fi înrudit cu infamul Big Foot, că ar fi un vârcolac sau un urs grizzly tânăr. În același timp, unii au spus că ar putea fi vorba despre temuta Chupacabra sau un lup preistoric.
Forma corpului său este diferită de cea a unui lup. Sursa FOTO: Montana Fish, Wildlife and Parks
Departamentul privind Peștii, Viața Sălbatică și Parcurile (FWP) din montana a emis o declarație de presă în care susține că specimenul este o „femelă tânără, care nu prezintă semne de lactație. Este un canid, membru al familie care include câinii, vulpile, coioții și lupii”.
La fel, blana nu arată ca aceea a unui lup pur. Sursa FOTO: Montana Fish, Wildlife and Parks
„Nu avem nici cea mai vagă idee ce este, până nu primim raportul ADN”, care ar putea veni săptămâna viitoare, a spus un purtător de cuvânt al FWP. Acesta a ținut să menționeze că nu putem vorbi despre un lup preistoric, despre care se știe că nu mai există demult.
Pagina 1 din 1

DNA cunoaște un nou eșec și confirmă metodele controversate prin care s-au obținut declarații împotriva acuzaților. Doi martori cu identitate protejată din dosarul lui Ghiță au refuzat să-și mai mențină declarațiile date cu identitate protejată.
La termenul de luni de la ÎCCJ, martorii Răzvan Alexe și Vlad Cosma au fost citați cu identitățile lor reale pentru că au refuzat să-și mențină calitatea acordată cu forța de către  procurorii DNA Ploiești Onea și Negulescu.
Practic, dosarul lui Ghiță și al fostului primar din Ploiești, Iulian Bădescu, este dinamitat în absența celor două declarații. Nici măcar martorul Tănase, soțul avocatei Tănase, prietenii de familie ai procurorului Negulescu, nu și-a mai menținut declarațiile date împotriva lui Bădescu și Ghiță.
Reamintim că primele scandaluri din jurul unității de elită de la Ploiești au început când au apărut poze cu procurorul Negulescu în timp ce dansa la nunta martorilor Tănase Iulian și Claudia, aceste imagini fiind publicate în presa locală.
Ulterior Negulescu, cunoscut ca și procurorul Portocală, a apărut în înregistrări audio povestind despre relațiile sexuale cu soția martorului Tănase Iulian. Senatorul Daniel Savu l-a acuzat pe procurorul Negulescu și că a încercat să-l ajute pe martorul Tănase să-i fure niște imobile lui Bădescu din firma primarului, aflată în administrarea lui Tănase. Tot Daniel Savu a arătat că dosarul a fost instrumentat de Giluela Deaconu, nașa șefului unității de elită de la Ploiești, vestitul Lucian Onea.
Completul de 5 judecători al ÎCCJ va lua curând o decizie în acest dosar, care a făcut deliciul presei de cancan în momentul aflării detaliilor sexuale dintre Portocală și soția martorului, dar care a fost și primul dosar din care România a aflat fărădelegile procurorului Portocală-Negulescu.
Pagina 1 din 1

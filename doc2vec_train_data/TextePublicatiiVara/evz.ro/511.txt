Un cutremur cu magnitudinea de 3,1 grade pe Scara Richter a fost înregistrat marți seară în România, la doar câteva ore după un seism raportat anterior de Institutul Național de Cercetare-Dezvoltare pentru Fizica Pământului.
Ultimul cutremur semnalat de INFP s-a produs la ora 21.24, la o adâncime de 64 de kilometri, în județul Vrancea, după ce, la ora 18.33, Institutul înregistrase un cutremur de 2,5 grade în județul Buzău, la o adâncime de 136 de kilometri.
În ultimele patru zile, au avut loc patru cutremure în România, conform INFP.
Luni la ora 16.42, un cutremur cu magnitudinea de 2,5 grade pe scara Richter s-a produs în zona seismică Vrancea. Mișcarea telurică a fost înregistrată la 81 de kilometri adâncime.
În urmă cu doar două zile, tot în județul Vrancea, la ora 6.38, un seism de 2,3 grade pe scara Richter s-a produs, la o adâncime mai mică, de 64 de kilometri.
Vineri, s-au produs două mișcări telurice în decurs de doar patru ore.
„In ziua de 25/05/2018 la ora 05:32:48(ora Romaniei) s-a produs in Zona seismica Vrancea, judetul Vrancea un cutremur cu magnitudinea 2.6 pe scara Richter, la adancimea de 15km.
Cutremurul s-a produs in apropierea urmatoarelor orase: Râmnicu Sărat(11km), Odobești(27km), Focșani(28km), Buzău(40km), Panciu(42km).
Institutul National de Cercetare Dezvoltare pentru Fizica Pamantului (INCDFP) transmite: In ziua de 25/05/2018 la ora 01:18:09(ora Romaniei) s-a produs in Zona seismica Vrancea, judetul Buzau un cutremur cu magnitudinea 2.6 pe scara Richter, la adancimea de 133km.
Cutremurul s-a produs in apropierea urmatoarelor orase: Nehoiu(4km), Întorsura Buzăului(41km), Vălenii de Munte(41km), Covasna(45km), Mizil(45km)”, a transmis INFP.
Pagina 1 din 1

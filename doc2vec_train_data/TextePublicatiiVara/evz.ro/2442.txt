Comentarii | 81721 Vizualizari
Ambasadorul SUA, Hans Klemm va fi schimbat. În vâltoarea ştirilor legate de mitingul PSD şi-a făcut loc o informaţie-bombă despre o mutare diplomatică la cel mai înalt nivel şi care are girul Administraţiei Trump, conform jurnalistului EvZ Dan Andronic. În acest sens, mai-marii Ministerului Afacerilor Externe (MAE) au fost deja înştiinţaţi.
În prim-plan este ambasadorul SUA la Bucureşti, Hans Klemm, care va preda ştafeta unui ambasador care are relaţii strânse cu preşedinele Statelor Unite ale Americii. Donald Trump
„Vă dau o veste care să nu aibă legătură cu mitingul PSD, dar care să vă placă?
Ambasadorul SUA Hans Klemm pleacă din România! E sigur, deja MAE român a fost înștiințat!
De când știu? De vreo săptămână!
De când știe Klemm? De când nu a mai intervenit în treburile interne ale României!
Unul din oamenii apropiați de Trump”, a scris Dan Andronic pe contul său de Facebook.
Deci SUA schimbă strategia în România. MAE a confirmat marea schimbare
ŞTIRE ÎN CURS DE ACTUALIZARE
Cariera lui Hans Klemm şi obiectivele avute în România
Hans G. Klemm, noul ambasador al SUA în România, l-a avut profesor, la Indiana University, pe scriitorul român Matei Călinescu. Diplomat de carieră, Klemm a fost ambasador al Statelor Unite în Timorul de Est şi a fost reprezentant al Departamentului de Stat în Germania, Japonia şi Coreea de Sud.
Hans Klemm (61 de ani) a absolvit Indiana University cu o licenţă în Economie şi Istorie, dar şi Stanford University cu un masterat în Politici internaţionale de dezvoltare. Un amănunt mai puţin ştiut din biografia sa este legat de unul dintre foştii săi profesori de la Indiana University, scriitorul român Matei Călinescu.
„Interesul faţă de ţara dumneavoastră mi-a fost trezit de profesorul meu din universitate, Matei Călinescu, distinsul şi regretatul scriitor şi critic literar român. De atunci, sunt fermecat de cultura, limba şi istoria României. Astăzi, avem aceeaşi viziune: o Europă întreagă, liberă şi în pace”, spunea Klemm în primul său mesaj ca ambasador în România.
Diplomat de carieră, Klemm a fost consilier al subsecretarului pentru Management, la Departamentul de Stat, iar în perioada 2012-2015 a fost principalul asistent al secretarului în Biroul pentru Resurse Umane al Departamentului de Stat. Înaintea numirii în această funcţie a ocupat postul de coordonator pentru Statul de Drept şi Respectarea Legii la ambasada din Kabul (Afganistan, intervalul 2010-2012).
„Ca ambasador, ţelul meu este să consolidez Parteneriatul nostru pentru securitate şi să sprijin respectarea statului de drept şi lupta dumneavoastră contra corupţiei. Voi lupta să extind comerţul bilateral şi investiţiile şi să întăresc relaţiile dintre poporul american şi poporul român”, preciza diplomatul în legătură cu obiectivele sale.

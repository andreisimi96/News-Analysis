Duminică, 17 iunie de la ora 19.00, la Sala Mică a Palatului Național al Copiilor, va avea loc ultima reprezentație din această stagiune a spectacolului „Povestirile lui... Offenbach”. Spectacolul pus în scenă de regizoarea Constanța Cîmpeanu surprinde perfect aluziile subtile aduse societății burgheze și umorul lui Offenbach.
Spectacolul, în cuvintele regizoarei:
„Povestiri? Da. Povestiri... muzicale. Arii, duete, trio-uri etc., momente pline de de farmec.
De ce a fost ales Offenbach? Pentru că el, prin creația sa, a cristalizat un gen nou – opereta – care, de peste o sută de ani, este numită „surâsul muzicii”.
Desigur, veți surâde, ascultând o primă parte în care minunații interpreți vă vor oferi un buchet de melodii încântătoare, fiecare dintre ele având un colorit aparte de lirism, umor, ironie fină, melancolie, bună dispoziție.
În partea a doua chiar veți râde: opereta într-un act „Domnul Choufleuri” vă va prezenta un personaj care, vrând să dea la el acasă o serată muzicală – că așa era „de bon ton” în vremea lui, trece prin peripeții amuzante, pe care vă invităm să le descoperiți... Și, întocmai ca niște copii, bucurați-vă de joaca noastră de-a... Offenbach.”
Constanța Cîmpeanu – regizoare și soprano
Regie: Constanța Cîmpeanu

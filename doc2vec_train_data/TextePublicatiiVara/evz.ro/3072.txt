Edilul Capitalei, Gabriela Firea, a promis că va face tot ce-i stă în puteri pentru a decongestiona traficul din București, la alegerile din 2016. A promis străzi fără gropi și artere noi. După doi ani, purtătorii de cuvânt de la PMB au emis un comunicat cu numeroasele lor reușite în acest sens.
„Referitor la declaraţiile tendenţioase care circulă în spaţiul public şi care fac referire la lipsa unor măsuri concrete de fluidizare a traficului, precum şi lipsa unor proiecte de infrastructură în Capitală, Primăria Municipiului Bucureşti face următoarele precizări: subliniem faptul că timp de 27 de ani, în Capitala României nu s-au luat măsuri coerente de rezolvare a conflictelor de trafic, situaţie care s-a agravat an după an atât din cauza lipsei investiţiilor, dar şi din cauza înmulţirii autovehiculelor de pe arterele”, se arată într-un comunicat, transmis, marţi, de PMB.
„În ultimii doi ani, Municipalitatea a luat mai multe măsuri în ceea ce priveşte infrastructura, precum achiziţionarea a 400 de autobuze, 100 de tramvaie şi 100 de troleibuze, finalizarea pasajului de la Piaţa Sudului, deblocarea proiectului „Pasaj Ciurel” sau montarea de garduri de-a lungul liniei de tramvai 21.”, au comunicat oficialii.
Pagina 1 din 1

Horoscop Zi complexă, dar cu puține aspecte. O singură conjuncție, Soare-Lună, deci Crai Nou în Gemeni. Simbolic, ziua Dansului. Dansul, una dintre cele şapte arte antice, primordiale, ca expresie materială a muzicii şi a senzualităţii. În vremuri de mult apuse, timpuri care aveau reguli bune, adesea se exclama într-un salon de dans:  “ce bine se potrivesc cei doi tineri, ce frumos dansează împreună!”
Horoscop Pe 13 iunie s-au născut  Caius Iulius Agricola, William Butler, Yeats, Luis Walter Alvarez, Christo, Paavo Nurmi, Don Budge, Martha Washington, Simion Ismailciuc, Eugen Pora, Mihai Creangă, Paul Miron, Gheorghe Zaman, Klaus Werner Johannis.
În calendarul creştin ortodox, pe 13 iunie, sunt Sfinţii: Achilina şi Trifilie din Cipru. Nimic, în ”Kalendar”.
Horoscop Zi complexă, dar cu puține aspecte. O singură conjuncție, Soare-Lună, deci Crai Nou în Gemeni. Simbolic, ziua Dansului. Dansul, una dintre cele şapte arte antice, primordiale, ca expresie materială a muzicii şi a senzualităţii. În vremuri de mult apuse, timpuri care aveau reguli bune, adesea se exclama într-un salon de dans: “ce bine se potrivesc cei doi tineri, ce frumos dansează împreună!”
Fiind ziua de naștere a Președintelui României, eticheta familiei mele, de cinci generații, mă obligă să-i urez: ”La Mulți Ani! Cu sănătate, bunăstare, iubirea celor dragi și realizări durabile spre propășirea poporului român!”
La anul, Herr Johannis are două praguri de trecut: pragul celor șase decenii de viață și realegerea sa ca Președinte al României. O să fie reales? I-am făcut horoscopul și știu răspunsul la această întrebare.
Horoscop Dar nu despre politică o să discutăm astăzi, dragi lupi, padawani și hobbiți, ci despre un subiect de o mie de ori mai frumos. Despre stele!
Horoscop O imagine poetică, ba și textul unui cântec mai vechi spune că suntem făcuți din pulbere de stele. Nimic mai adevărat, spun savanții. Iar unul dintre ei, Jane Greaves, vezi https://greenbankobservatory.org/press/diamond-dust.html . spune că protodiscul planetar în cazul formării unor stele noi poate conține nori de nanodiamante, care dau o ”strălucire” aparte.
Horoscop  După cum știm, diamantele sunt o ipostază, o stare alotropă a carbonului. Carbonul, principala cărămidă a vieții de pe Pământ. Norul de diamante, care constituie cam 2% din totalul carbonului din protodisc, poate fi bănuit, poetic și visător, nicidecum științific, că peste eoni și transformări miraculoase sub Ochiul lui Dumnezeu, ei bine, norul de diamante este sursa îndepărtată a vieții. Carbonul, hidrogenul, azotul și oxigenul - combinațiile lor încep chimia organică. Cel puțin așa a fost pe Pământ.
Horoscop Sigur că este un sofism, din punct de veder științific, diamantele sunt cristaline, se combină rar și greu cu hidrogenul și celelate elemente, numai la temperaturi ridicate. Dar... este o imagine așa de frumoasă să fii făcut din pulbere de diamante! Este o posibilitate, oare se îndoiește cineva de intențiile bune și frumoase ale Domnului și de Puterea Lui? Țărâna, praful, pulberea din care a făcut primul om, poate era urmașa pulberii nanodiamantelor din protodiscul planetar!
Așa cum nimeni nu cred că se îndoiește de faptul că mâine este, în definitiv, o altă zi!
NOTA Corespondența, numai la dom.profesor@gmail.com , restul se șterge!
٭ ٭ ٭
BERBEC Prietenii îţi sunt aproape ca întotdeauna, considerându-te, pe undeva, liderul grupului şi aşteptînd iniţiative din partea ta. Astăzi evită noul şi mulţumeşte-te cu soluţiile verificate. O zi cam dubioasă, cu plusuri şi minusuri, supraveghează cu atenţie cheltuielile. Nu lua decizii importante. Evită discuţiile în contradictoriu, învinuirile sau explicaţiile şi deciziile privind sfera socială, relaţiile cu prietenii. Problemele personale nu sunt bine aspectate. Nu aborda subiecte controversate, mai ales cu cei dragi. Astăzi nu te grăbi, nu te enerva, nu lua decizii importante. Zîmbeşte, nu vorbi mult, ascultă şi lucrurile se pot aranja de la sine. Dacă conduci, nu sunt probleme. Evită, însă, căderea serii, întunericul cu ale sale creaturi.
TAUR Trebuie să dai dovadă de tact şi diplomaţie în relaţiile cu cei apropiaţi.  Lăsă lucrurile să se aşeze singure şi nu interveni în niciun fel. Domeniul emoţional este astăzi bine aspectat. Poate cea mai favorabilă zi a săptămînii în acest domeniu, al sentimentelor.  Cheltuielile făcute astăzi le poți numi, mai tîrziu, investiţii inspirate. Te bucuri de o abilitate specială fiind şi cu intuiţia şi carisma personală la maximum. Femeile revin din nou pe primul plan, de orice sex şi orientare sexuală ai fi – sau este vorba de ceva feminin, în orice caz. Moda?  Sau/şi o rugăminte a unei femei – este bine să-i dai curs şi să ajuţi atâta cât poţi. Încă o dată, ziua este favorabilă, dar atenţie la proiectele pe termen foarte lung care nu sunt bine aspectate, aşa că nu te omorî degeaba pentru o cauză deja pierdută. Sunt şi cazuri din acestea!
GEMENI Veşti bune, pe care nu prea le mai aşteptai, dar la care, în secret, sperai. Mici favoruri din partea anturajului. Astăzi poţi să abordezi cu succes schimbări, mai ales în domeniul social. Astăzi este ziua destăinuirilor.  Conjunctura astrologică îţi conferă un dar, dacă se poate spune aşa, a comunicării aproape telepatice şi o disponibilitate, o subtilă incitare a altora către destăinuiri şi confesiuni. Gama informaţiilor vehiculate este foarte mare: de la simpla bârfă de alcov, până la importante şi confidenţiale date economice şi politice. Depinde de tine, (liberul arbitru funcţionează întotdeauna) ca să sortezi datele şi să le foloseşti la momentul oportun. Sigur, ca să se petreacă aceste lucruri, trebuie să ai un program aglomerat de întâlniri;  care, după cum arată poziţiile lui Mercur şi Marte, sunt mai dese în a doua parte zilei.
RAC Dimineaţa trebuie să te interesezi de afacerile ce trenează de mult timp, de banii care ţi s-au promis. Ai nevoie de mai mulţi bani şi nu prea ştii de unde să faci rost. Sună un prieten! Trebuie să ţii seama de sfatul dezinteresat al stelelor care favorizează propria ta zodie şi ocupă-te mai mult de propriile interese. Cruţă-te de eforturi mari. După excesul de comunicare speculativă, din zilele trecute, te retragi treptat, astăzi, în cochilia confortabilă a lipsei verbului. Poate pentru că eşti martor la unele evenimente mai puţin plăcute pe care nu poţi să le controlezi. Dragostea este mediocru aspectată, cu un aspect mai puţin favorabil la mijlocul săptămânii. Păstrează-ţi calmul şi zâmbeşte şi totul o să fie normal! Steaua Vega îţi indică astăzi o zi în care trebuie să-ţi struneşti emoţiile şi să dai dovada de inspiraţie, atât în relaţiile de familie cât şi în afaceri. Astăzi nu trebuie să faci nicio plată.
LEU Dragostea este pozitiv influenţată, la fel şi carisma proprie a nativilor din zodie. Profită de bunătatea stelelor, dar fără să exagerezi. Mai ales evită excesul de dulciuri şi îngheţată! Dimineaţa poţi întâlni o oarecare opoziţie într-o problemă. Nu reacţiona imediat, pentru că situaţia se poate rezolva de la sine. Utilizează orele de lumină naturală pentru activităţile curente şi nu, dar nu te deplasa, după căderea întunericului. Te găseşti într-o colectivitate favorabilă care îţi  aprobă ideile.  Călătoriile sunt din nou bine aspectate dar numai cele diurne, în timpul zilei. Stelele arată un drum, dar este lăsat la latitudinea ta. Întotdeauna în viaţă suntem între Destin şi Liberul Arbitru. Dacă, totuşi, eşti pe drum, sau pleci la drum, atenţie la bagaje şi la bani fie că sunt în portofel sau pe card!  Mici îmbunătăţiri şi transformări favorabile ale unei situaţii, pentru un procent dintre nativi: veşti bune de departe. Seară relaxantă şi plăcută. Poate la un film, poate la un club neagresiv, plăcut, ignifug și nepoluant, poate la o terasă.

Povestea nopții în care fostul tenismen Ilie Năstase a fost prins băut la volanul mașinii a ajuns și la urechile lui Birgitte Sfăt, după cum era de așteptat. Totuși, reacția soției fostului sportiv a uimit pe toată lumea.
Brigitte Sfăt a scris un mesaj pe pagina sa de pe rețeaua de socializare Facebook în care face un apel la intimitate. Vrea să fie lăsată să își continue viața, la fel cum pare că a făcut și Năstase.
„Zilele trecute telefonul mi-a sunat nonstop și unica întrebare a fost care este părerea mea despre ceea ce s-a întâmplat în incidentul de vineri dimineața. Nu înțeleg de ce mie mi se pun aceste întrebări și nu domnișoarei care se afla cu soțul meu în acea noapte, după cum se vede și pe filmulețul pe care l-a văzut toată România.
Mi-aș dori ca Ilie să-mi permită să-mi refac viața, consider că am fost alături de el în momentele lui de cumpănă, viața merge înainte cu bine și cu rele, cred că am dreptul și eu la asta. Vă rog să o sunați de astăzi înainte pe numita S.A. pentru mai multe informații din dimineața cu pricina. Mulțumesc”, a scris Brigitte Sfăt.
Reamintim că Ilie Năstase a fost prins, vineri seara, în timp ce se afla beat la volanul mașinii. Întrevederea cu polițiștii de la rutieră a degenerat rapid, iar acesta a ajuns să fie scos cu forța din mașină și încătușat.
„În jurul orei 4,45, pe Şoseaua Nordului, zona Ambasada Chinei, poliţiştii Brigăzii Rutiere au oprit pentru control un autoturism condus de un bărbat de 72 de ani. Întrucât acesta se afla într-o vizibilă stare de ebrietate, i s-a solicitat să fie testat cu aparatul alcooltest, moment în care a devenit recalcitrant, a adresat injurii poliţiştilor, motiv pentru care a fost încătuşat şi condus la sediul INML pentru recoltare de mostre biologice”, au spus reprezentanții de la Brigada Rutieră.
Pagina 1 din 1

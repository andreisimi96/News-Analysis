Analistul Radu Tudor cataloghează demisia consilierului prezidențial Simina Tănăsescu ca fiind un gest de onoare ce le lipsește, în momentele în care greșesc, multor oameni politici bărbați din România
Analistul Radu Tudor cataloghează demisia consilierului prezidențial Simina Tănăsescu ca fiind un gest de onoare ce le lipsește, în momentele în care greșesc, multor oameni politici bărbați din România.
Radu Tudor consideră că gestul Siminei Tănăsescu lansează o provocare în spațiul public. “E un gest pe care puțini oameni îl fac în România când au ce să își reproșeze și dacă Gabriela Firea a facut recent gestul de a-și cere scuze pentru greșeala facută cu Simona Halep, faptul că Simina Tănăsescu își dă demisia reprezintă un nou gest de onoare. Este a doua femeie care lansează o provocare unor bărbați care greșesc destul de mult în România și la guvernare și în opoziție și în alte instituții cu putere care nici nu recunosc că au greșit, nici nu părăsesc funcția în urma doveditei lor ineficiențe. Privesc acest gest ca pe unul de onoare și ca pe un avertisment în legătură cu atitudinea pe care o are președintele Iohannis zilele acestea în privința legii fundamentale(n.r. Constituția României), a declarat, pentru DC News, Radu Tudor.
ALERTĂ DE BIOSECURITATE în România! UN VIRUS TERIBIL a lovit pervers. Atenție, NU EXISTĂ VACCIN pentru el. Breaking news!!!
„Așteptăm ca președintele să termine de lecturat”
Analistul vede în comunicatul Administrației Prezidențiale o recunoaștere parțială a unei greșeli. "Cred că anunțul Administrației Prezidențiale, de altfel foarte bine întocmit, ne sugerează implicarea instituției într-o polemică în care Președintele nu era avantajat. Este o recunoaștere cu jumătate de gură a greșelii, iar gestul de astăzi stinge conflictul. Ceea ce așteptăm cu toții este ca Președintele să termine de lecturat decizia simplă enunțată într-o singură propoziție a deciziei Curții Constituționale", ne-a mai spus Radu Tudor.
Consilierul prezidenţial Elena-Simina Tănăsescu şi-a prezentat miercuri demisia din funcţie, a anunţat Administraţia Prezidenţială

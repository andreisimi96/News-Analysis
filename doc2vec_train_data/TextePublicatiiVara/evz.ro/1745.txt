Poliția Română a solicitat emiterea unui mandat de arestarea pe numele Elenei Udrea. Solicitarea a fost făcută către Tribunalul București.  În baza hotărârii instanței, fostul ministru este dat în urmărire internațională.
UPDATE. Poliția Română a dat-o, oficial, în urmărire națională pe Elena Udrea, ca urmare a deciziei de condamnare a Înaltei Curți. Oficiali ai instituției au declarat, pentru EVZ, că fostul ministru al Dezvoltării urmează să fie dată în urmărire internațională, după ce Tribunalul București va admite solicitarea polițiștilor, care cerut un mandat în acest sens. Pe site-ul Poliției Române, Elena Udrea se află, acum, la categoria „Persoane urmărite”, în baza unui „mandat de executare a pedepsei închisorii nr. 44 din 05.06.2018 emis de Tribunalul Bucureşti Secţia I a Penală”, fiind condamnată la 6 ani închisoare pentru abuz în serviciu.
Fostul ministru al Dezvoltării a fost condamnat la șase ani de închisoare cu executare în dosarul „Gala Bute”.
Pe de altă parte, Elena Udrea susține că, aflată în Costa Rica, a obținut statut de refugiat.
Se așteaptă, așadar, emiterea acestui mandat din partea instanței, pentru a se începe procedurile de aducere în țară a Elenei Udrea.
Solicitarea Poliției a fost făcută în cursul zilei de ieri, anunță pentru Agerpres surse din cadrul acestei instituții.
Pagina 1 din 1

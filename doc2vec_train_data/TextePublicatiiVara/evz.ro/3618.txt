O problemă GENERALIZATĂ în Europa Centrală și de Est: STATUL PARALEL. Explicațiile unui CONSULTANT POLITIC AMERICAN
Dan Kenninen, analist şi consultant politic american, a vorbit, într-un interviu, despre statul paralel, unde guvernele din ţările est europene au abuzat de puterea lor, creând sisteme cu o conducere care a influenţat politica şi campaniile, prin atacuri la persoane sau alte metode, făcând dificilă înțelegerea a ceea ce este real în țara lor de către cetățeni.
Cu dese apariții la CNN și FOX News, consultantul politic american a mai spus că statul paralel este o problemă generalizată în țări din Europa Centrală și de Est, și că  fenomenul poate distrage atenția cetățenilor, făcând dificilă înțelegerea acestora a ceea ce este sau nu real.
Fapt pentru care, Dan Kenninen a subliniat că o societate și  mass-media libere „poate ajuta să disece, să investigheze ce se întâmplă cu adevărat, fie că e vorba despre corupţie, despre elite din afaceri sau politicieni, este acea mass-media liberă care verifică guvernele, indiferent de ceea ce fac ele”.
Cu peste 15 ani vechime în funcții influente la nivel guvernamental și politic, consultantul politic a mai abordat și subiectul fake news, explicând că pentru a combate acest fenomen este nevoie de găsirea unor mijloace de educare a publicul, iar „mass-media trebuie să aibă un rol mai puternic în a difuza ştiri corecte, nepărtinitoare, dar făcând asta şi prin jurnalism de investigaţie şi ajungând la public, nu doar pentru a vinde publicitate, dar prin a dezbate onest subiectele”.
„Știu că în multe ţări central şi est europene, în care am avut oportunitatea să lucrez, guvernele care au abuzat de puterea lor sau au abuzat de autoritatea lor au creat deseori sistemele unde există conducere sau actori într-un stat care au mult prea multă putere şi la discreţie ca să influenţeze campaniile şi politica, fie că atacă persoane sau altfel.
În Statele Unite este diferit. Ne luptăm cu această discuţie în care Donald Trump acuză că fiecare critică este o funcţie a deep state-ului. Acesta nu există la fel, dar ştiu că în multe ţări central şi est europene este o problemă, este generalizată şi poate distrage atenţia şi poate face dificilă pentru cetăţeni înţelegerea a ceea ce este real şi ceea ce nu este.
Şi din nou este o funcţie a unei societăţi libere şi o mass-media liberă care poate ajuta să disece, să investigheze ce se întâmplă cu adevărat. Fie că e vorba despre corupţie, despre elite din afaceri sau politicieni, este acea mass-media liberă care verifică guvernele, indiferent de ceea ce fac ele”, a susținut americanul
Interviul acordat MEDIAFAX, la Interactive Central and Eastern Europe Festival (iCEE.fest), s-a desfăşurat în perioada 14-15 iunie, la Bucureşti.
Pagina 1 din 1

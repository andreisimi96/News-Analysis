Indonezia: Poliția a declarat faptul că zece pasageri ai unui avion indonezian care se pregătea să decoleze de pe aeroportul Internațional Supadio  din Kalimantanul de Vest, au fost răniți. Majoritatea prezintă fracturi ale membrelor inferioare  și răni la nivelul  capului.
Incidentul a survenit după ce un bărbat  aflat în aeronava respectivă a strigat că  o bombă se află la bordul aeronavei.
Purtătorul de cuvânt al poliției indoneziene, Nanang Purnomo, a declarat că alți pasageri l-au auzit pe bărbatul în vârstă de 26 de ani, cu numele de Frantinus Nirigi, spunând unei însoțitoare de zbor că ar exista o bombă în interiorul avionului ce aparține companiei indoneziene  Lion Air, care efectua o cursa regulată luni seara, spre capitala Indoneziei, Jakarta, cu 189 de pasageri la bord.   Purtătorul de cuvânt al poliției indoneziene a mai declarat că un alt pasager a spart ferestrele unei ieșiri de urgență. Acesta și Nirigi au fost arestați. Într-un clip postat online se văd zeci de oameni care stau pe aripa dreaptă a aeronavei de tip Boeing 737. O parte dintre aceștia au alunecat pe motorul drept și au căzut pe asfalt. Tot domnul Purnomo a mai spus că opt pasageri au fracturi osoase și răni de cap. Alte două persoane au răni minore. Acesta a mai declarat că nu s-a găsit nicio bombă în urma inspectării avionului.
Pagina 1 din 1

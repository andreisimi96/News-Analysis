Dăncilă a fost ironizată de Iohannis. CELEBRA FORMULĂ „20-20” a revenit în prim-plan. Remarcă virală a şefului statului
Șeful statului a avertizat că România se confruntă cu o problemă serioasă în ceea ce privește educația, în condițiile în care, în prezent, există un nivel de 42 % de analfabeți funcțional, adică persoane care știu să scrie și să citească, dar nu înțeleg unii termeni.
Pentru ca situația să fie înțeleasă mai bine, președintele României a oferit-o ca exemplu pe Viorica Dăncilă, premierul țării. Aceasta a fost sancționată dur de români după gafele considerate unice în istoria politică a României.
„Sistemul educaţional trebuie să aibă capacitatea de a face o diferenţă reală în nivelul de cunoştinţe ale copiilor, nu doar să bifeze un număr de ani petrecuţi pe băncile şcolii. Aceasta este o lecţie care se aplică şi României, în condiţiile în care un studiu din 2016 ne avertizează că ne confruntăm cu o rată de analfabetism funcţional de 42 de procente care se reflectă foarte vizibil şi în înaltele sfere ale politicii româneşti”, a declarat Iohannis, la lansarea raportului „World Development Report 2018: Learning to Realize Education’s Promise”, care a avut loc la Biblioteca Centrală Universitară “Carol I”.
Președintele a mai spus că efectele acestei situații se vede inclusiv în politica românească - făcând aluzie la gafele premierului Viorica Dăncilă.
Drept rezultat, continuăm să ne îndepărtăm de obiectivul Europa 2020 sau douăzeci douăzeci, cum se spune mai nou, în domeniul părăsirii timpurie a școlii cu o cifră de peste 18 %.” ,a spus președintele României.
„Analiza pune într-o lumină nouă problemele cu care se confruntă sistemele de educație, oferind informații importante despre modul în care lipsa de echitate contribuie la menținerea unor decalaje economice substațiale între statele lumii. Raportul menționează o distincție importantă între școlarizare și învățare efectivă. Sistemul educațional trebuie să aibă capacitatea să facă o diferență reală”, a mai spus acesta, conform Agerpres.
În aprilie, premierul Viorica Dăncilă a ajuns ținta ironiilor pe Facebook, după ce a pronunțat greșit „anul 2020”
Pagina 1 din 1

Vehiculul marțian Curiosity al NASA a făcut o descoperire care intră direct în cărțile de istorie. Aparatul trimis pe planeta vecină pământului a scos la iveală semne care indică faptul că Planeta Roșie ar fi putut găzdui viață. Mai mult, acest lucru poate fi un indicator bun că formele extraterestre de viață încă există.
Două studii separate analizează datele colectate în ultimii ani de rover-ul trimis de NASA pe Marte. Cercetătorii au identificat o sursă abundentă de materie organică în solul planetei și au reușit să identifice locul originar al metanului din atmosferă.
Ultimele descoperiri ar putea ghida viitoarele eforturi pentru căutarea vieții microbiale antice și, în același timp, ajuta la înțelegerea procesului anotimpurilor pe Marte. NASA a dezvăluit aceste informații într-o conferință de presă de joi seară, scrie Daily Mail.
Chiar dacă anunțul în sine nu vizează găsirea vieții în sine, descoperirile aduc în discuție factori care sunt „fundamentali pentru căutarea noastră în direcția vieții”, a pus directorul diviziei de explorare a sistemului solar al NASA, Paul Mahaffy.
„Moleculele organice ar fi putut veni din anumite forme de viață, dar nu avem de unde să știm că a existat vreodată viață pe Marte. Astfel, moleculele în sine nu sunt o dovadă a vieții”, a spus astrobiologul Dr. Jennifer L. Eigenbrode.
Pagina 1 din 1

Un tânăr din Cluj Napoca, campion național la box, a fost reținut de procurorii clujeni, pentru 24 de ore, după ce a fost implicat într-o bătaie într-un club clujean.
Acuzațiile aduse de procurori, celor doi tineri reținuți sunt lovire și alte violențe și tulburarea liniștii și ordine publice. Scandalul în urma căruia boxerul a fost reținut și urmează să fie prezentat în fața unui judecător de la Judecătoria Cluj Napoca, pentru arestarea pe o perioadă de 30 de zile, a avut loc sâmbăta trecută, într-un bar din centrul Clujului.
Potrivit unor surse judiciare, la un moment dat, între un grup compus din nouă tineri și victima, un recidivist cu ani grei de închisoare, a izbucnit un scandal. Pe imaginile înregistrate de o cameră de luat vederi se pot vedea cum agresorii îl lovesc pe bărbatul bătut, care în final se alege cu lovituri în zona capului și cu tendoanele de la o mână tăiate.
După scandal, polițiștii au intervenit și au demarat cercetările. Astfel, din primele informații au fost reținute două persoane, Rarel I. un tînăr care a fost implicat în foarte multe scandaluri și boxerul K. Szabo, campion național. Victima este Răzvan Cubleșan, recidivist, condamnat în trecut la ani grei de închisoare pentru comiterea infracțiunilor de furt calificat și furt din buzunare.
Pagina 1 din 1

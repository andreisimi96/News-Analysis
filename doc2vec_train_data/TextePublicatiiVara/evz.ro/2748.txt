O nouă metodă revoluționară de detectare a persoanelor care sunt expuse la cel mai mare risc de cancer la prostată ar putea duce la salvarea unui număr enorm de vieți. Bărbații care intră în această categorie au 50% șanse să sufere de acest tip oribil de cancer în timpul vieții lor.
Pentru cei 1% dintre bărbați care se află în categoria de mare risc de cancer la prostată, testul ar putea însemna diferența dintre viață și moarte, scrie The Sun. Sute de vieți ar putea fi salvate anual, printr-un test de salivă care costă doar 8 euro. Medicii generaliști speră să poată testa toți bărbații, la împlinirea vârstei de 40 de ani.
Cei care sunt identificați ca având cel mai mare risc de a dezvolta cancer la prostată ar putea fi sfătuiți cu privire la alegerile de viață optime sau ar putea să își programeze scanări RMN și biopsii pentru a identifica și trata tumoare cât mai devreme. Bărbații din această categorie au o șansă de 5,7 ori mai mare decât un individ obișnuit să sufere de boala oribilă. Cei 10% aflați în categoria de risc major au un risc de 2,7 ori mai mare decât un bărbat obișnuit, adică 25% șanse să syfere de cumplita boală în timpul vieții lor.
Profesoara Ros Eeles, de la Institutul de Cercetare a Cancerului din Londra, este autoarea testului nou-apărut și crede că ar putea salva până la 880 de vieți în fiecare an. Cercetătoarea a identificat anumite secvențe în ADN, după studierea genomului (totalitatea genelor dintr-un organism) unor 140.000 de bărbați. Cele 63 de diferențe față de medie pot crește riscul de cancer exponențial.
Pagina 1 din 1

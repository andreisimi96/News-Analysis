Constantin Milică, unul dintre cei mai apreciați specialiști în Fiziologia Plantelor și Fitoterapie din România, a murit luni dimineață la vârsta de 89 de ani.
Profesorul universitar Constantin Milică a murit luni dimineață. El era unul dintre cei mai cunoscuţi şi preţuiţi specialişti în Fiziologia Plantelor şi Fitoterapie din ţară, fiind cadrul didactic la Universitatea de Ştiinţe Agricole şi Medicină Veterinară (USAMV). Avea 89 de ani.
„Literatura de specialitate din aceste două domenii ar fi fost, indiscutabil, mult mai săracă fără neobosita sa contribuţie ştiinţifică. Universitatea de Ştiinţe Agricole şi Medicină Veterinară din Iaşi îi datorează enorm Profesorului pentru munca sa uriaşă, pentru resursa umană calificată pe care acesta a format-o în cei aproape 60 de ani de activitate puşi în slujba crezului său – acela de a cerceta neîntrerupt, de a elabora preparate fitoterapeutice şi, mai ales, de a face bine, scrie cancan.ro.
Profesorul Milică a fost plămădit dintr-un aluat în care se adunau, miraculos, toate virtuţile. Era un amestec de rigoare, de temeinicie, de înţelegere a firii omului, de bunătate şi de iubire, de multă iubire pentru semenii lui”, se arată pe pagina de Facebook a USAMV.
Pagina 1 din 1

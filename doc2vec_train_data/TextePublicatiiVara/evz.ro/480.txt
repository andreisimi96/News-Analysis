Sorana Cîrstea, locul 49 WTA, a fost eliminată, astăzi, din proba de simplu de la Roland Garros. Imediat după înfrângerea Soranei, Irina Begu locul 40 WTA, a acces în turul II, în urma unui meci infernal.
UPDATE: Irina Begu s-a calificat cu greu în runda secundă de la Paris, după 3 ore și 19 minute de joc. „Tricolora” a dispus în trei seturi, scor, 6-4, 5-7, 9-7, iar mai departe va juca împotriva chinezoaicei Shuai Zhang (29 de ani, 27 WTA).
Târgovișteanca a cedat, în primul tur, în fața rusoaicei Daria Gavrilova (25 WTA), scor 6-4, 6-7, 3-6, joc care a fost întrerupt aproximativ o oră din cauza ploii.  Totodată, cele două au bifat și primul duel direct în circuitul WTA. Pentru prezenţa în primul tur, Sorana Cîrstea a obţinut 10 puncte WTA şi 40.000 de euro.
Mai departe, în turul secund, Gavrilova va juca cu americanca Bernarda Pera (23 ani, 73 WTA), care a trecut luni de 6-3, 6-2 de experimentata rusoaică Elena Vesnina (31 de ani, 44 WTA).
Până acum, în turul doi al competiției de la Paris s-au calificat și româncele Alexandra Dulgheru și Mihaela Buzărnescu.
Pagina 1 din 1

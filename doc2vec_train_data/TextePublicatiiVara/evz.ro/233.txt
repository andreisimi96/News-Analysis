Poliţiştii de frontieră din cadrul Sectorului Poliţiei de Frontieră Moravița, în cooperare cu polițiști din cadrul Secției 1 de Poliție Timiș, au depistat kosovari care au încercat să intre ilegal în România din Serbia, cu scopul de a ajunge in Austria.
S-a întâmplat duminică dimineața, în jurul oprei 9,00.  Pe drumul care leagă comuna Moravița de orașul Deta, au depistat într-un taxi patru persoane, cetățeni straini, care nu dețineau documente de călătorie valabile. În urma verificărilor efectuate, polițiștii de frontieră au stabilit că cei în cauză sunt patru bărbaţi din Kosovo, cu vârste cuprinse între 24 şi 31 de ani. Persoanele în cauză au declarat că s-au deplasat pe jos, pe câmp, din Serbia, cu intenţia de a ajunge în Austria, la muncă.
”În cauză, polițiștii de frontieră efectuează cercetări sub aspectul săvârşirii infracţiunii de trecere frauduloasă a frontierei de stat, față de cei patru bărbați, în continuare luându-se măsurile legale ce se impun. Totodată, au fost anunţate autorităţile de frontieră sârbe, în vederea cercetării în comun a evenimentului şi punerii în aplicare a acordului de readmisie”, tramsmite Roxana Costache, din partea Poliției de Frontieră Timișoara.
Pagina 1 din 1

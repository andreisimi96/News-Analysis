Mai multe suliţe, lame de cuţit şi vârfuri de lance susceptibile a face parte din patrimoniul naţional au fost găsite în maşina unui bărbat ce încerca să iasă din ţară prin Punctul de Trecere a Frontierei Petea, judeţul Satu Mare.
Mai multe suliţe, lame de cuţit şi vârfuri de lance susceptibile a face parte din patrimoniul naţional au fost găsite în maşina unui bărbat ce încerca să iasă din ţară prin Punctul de Trecere a Frontierei Petea, judeţul Satu Mare, potrivit stirileprotv.ro
Poliţiştii de frontieră din cadrul P.T.F. Petea au descoperit, în maşina unui bărbat cu dublă cetăţenie, română şi ucraineană, mai multe obiecte din metal susceptibile a face parte din patrimoniul cultural naţional.
Bărbatul s-a prezentat pe sensul de ieşire din ţară la volanul unei autoutilitar marca Mercedes Benz, înmatriculată în România.
”Cu ocazia efectuării formalităţilor specifice, poliţiştii de frontieră au descoperit în maşina acestuia un colet în care se aflau mai multe obiecte metalice: suliţe, lame de cuţit şi vârfuri de lance. În urma inventarierii, s-a stabilit că sunt 111 piese din metal care după starea fizică, aspect şi formă, pot fi obiecte culturale din patrimoniul naţional, cu valoare istorică şi arheologică. Acestea urmează a fi predate Muzeului Judeţean de Istorie Satu Mare pentru a fi evaluate de către personalul abilitat”, au precizat poliţiştii de frontieră.
În cauză se efectuează cercetări sub aspectul săvârşirii infracţiunii de efectuare de operaţiuni de export ilegal, la finalizare urmând a fi luate masurile legale ce se impun.
Pagina 1 din 1

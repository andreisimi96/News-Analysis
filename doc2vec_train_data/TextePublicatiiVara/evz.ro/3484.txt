După o ședință de „saună” în slujba poporului, aleșii se răcoresc la bufetul Senatului
Unii parlamentari au fost prinși că dormeau la muncă, alții au chiulit frecvent, o parte au stat un mandat întreg în bancă fără să scoată o vorbă timp de patru ani și au votat cum le-a arătat liderul cu degetul. În urma acestor „performanțe”, aleșii neamului și-au atras ironia dar și furia opiniei publice.
Există și parlamentari care au aflat cum să-ți iei leafa cu sudoarea frunții.
În ședința conducerii Senatului din 4 iunie, liberalul Cornel Popa a ridicat „problema”: senatorii muncesc până curg apele pe ei.
„O rog pe doamna secretar general să poarte o discuție cu secretarul general de la Cameră să nu ne oblige să facem saună și când nu dorim în Parlament. Vedeți că totuși, de câte ori a fost cazul, când au fost căldurile acestea și văd că se persistă pe acest lucru în continuare, nu se dă drumul la aerul condiționat nici aici, dar nici în sala mare (plenul Senatului, în care se votează legile, n.red.)”, s-a plâng acesta.
Vicepreședintele Senatului l-a asigurat că „problema” se va rezolva imediat și că senatorii vor avea aer condiționat să nu mai transpire muncind.
„E în regulă. Doamna secretar general, dați-ne aer condiționat ca să gândim „la rece” problemele Senatului”, a spus Adrian Țuțuianu.
Pagina 1 din 1

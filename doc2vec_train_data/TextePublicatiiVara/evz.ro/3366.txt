A 21-a ediţie a Campionatului Mondial a luat startul astăzi. Rusia, țara-gazdă, s-a impus în fața Arabiei Saudite, cu 5-0, în jocul de debut al turneului final.
Cei aproximativ 80.000 de spectatori prezenți pe „Lujniki” din Moscova s-au delectat cu ofensiva Rusiei. În jocul de azi, doar „Sbornaia” - așa cum este denumită naționala Rusiei - a contat pe teren, în timp ce arabia Saudită a părut ca o echipă de amatori.
Rușii au provocat prima modificare de scor în minutul 12, prin reușita lui Gazinsky. Acesta din urmă a reluat cu capul, în careu, după o centrare venită din partea lui Zobnin. Până la finele primei reprize, gazdele turneului final au mai punctat o dată. Cheryshev a trimis puternic din careu, iar portarul Al-Maiouf a fost din nou învins (43).
După pauză, saudiții și-au trecut în cont prima ocazie la poarta adeversă, în minutul 56. Însă, tot Rusia s-a remarcat în ofensivă. Dzubya a înscris cu capul din careu, iar Vladimir Putin a dat starul unei nori serii de aplauze (71).
Rusia a majorat scorul la 4-0, grație unei execuții de generic a lui Cheryshev (90+1), dar nu s-a oprit aici. În ultimul minut al prelungirilor, Golovin a trimis perfect în poarta saudiților din lovitură liberă (90+5), iar rușii au bifat un start de vis în cadrul Mondialului pe care îl găzduiesc.
Mâine, de la ora 15:00 (TVR 1), va avea loc al doilea meci din Grupa A, între Egipt și Uruguay.
Echipele de start:
RUSIA: Akinfeev - Fernandes, Kutepov, Ignasevich, Zirkov - Gazinsky, Zobnin - Samedov, Dzagoev (Cheryshev 43), Golovin - Smolov Rezerve: Lunev - Cheryshev, Dzyuba, Erokhin, Gabulov, Granat, Kudryashov, Kuzyayev, Al. Miranchuk, An. Miranchuk, Semenov, Smolnikov
ARABIA SAUDITĂ: Al-Maiouf - Alburayk, Hawsawi, Hawsawi, Al-Shahrani - Otayf, Al-Dawsari, Al-Faraj, Al-Jassam - Al-Shehri, Al-Sahlawi Rezerve: Al Mosailem - Albulayhi, Al Harbi, Al Khaibari, Al Khaibri, Al Moghawi, Al Mosailem, Al Muwallad, Al Owais, Asiri, Bahbir, Hawsawi, Kanu.
Pagina 1 din 1

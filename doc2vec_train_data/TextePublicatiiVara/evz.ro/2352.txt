Conceptul lui Renaud Camus „Le Grand Remplecement” spune că, în decurs de o generație, actuala populație a Franței va fi pur și simplu înlocuită de imigranții veniți din Orientul Mijlociu și Nordul Africii, care sunt încurajați de o putere ocultă să colonizeze Franța, dar și celelalte țări occidentale. Datele demografice fac însă ca previziunile să fie sumbre și în cazul în care frontierele vor fi închise ermetic. Pe baza actualelor rate ale natalității și mortalității, specialiștii estimează că România nu va depăși 14 milioane de persoane peste 40 de ani și se va afla pe un trend accelerat de descreștere.
Declinul demografic va afecta toate țările europene. Ungaria va număra aproximativ 8 milioane de cetățeni în 2060 și practic va înceta să existe în 2100. În aceeași situație se va afla și Polonia, care în 2050 va număra puțin peste 30 de milioane de locuitori.
E drept, e vorba de estimări, dar studiul făcut de cercetători independenți asupra evoluției demografice a Germaniei este, cred, valabil pentru întregul continent. Destatis, Oficiul German de Statistică, estimează că țara va mai număra în 2060 numai 60, 2 milioane de locuitori, în condițiile unei migrații zero. Cercetătorii independenți spun însă că cifra este prea optimistă, pentru că Destatis, deși nu-i ia în calcul pe imigranți, îi numără pe descendenții acestora. Cifra reală, potrivit specialiștilor independenți de la GEFIRA ar fi de numai 52,6 milioane, adică o scădere de 34 la sută față de 2018, când Germania are 81 de milioane de locuitori.
Studiul făcut de organizația GEFIRA investighează și posibilitatea ca establishmentul politic german sa reuseasca sa pastreze o populație de 81 de milioane de cetățeni și în 2060. În aceste condiții însă, mare parte a populației (imigranții și descendenții lor) ar avea însă o legătură cu patrimoniul național german la fel de mare cum are Erdogan cu împărații bizantini.
Ba, mai mult, până la sfârșitul secolului, germanii vor deveni minoritari în propria țară (reduși la aproximativ 22 de milioane de persoane), cu toate consecințele sociale, economice și culturale care decurg de aici. O idee despre ce probleme vor întâmpina acești germani într-o societate predominant arabă, dacă nu și musulmană, ne dă scriitoarea Gissele Littman, care și-a semnat cărțile cu pseudonimul Bat Ye' or. Născută într-o familie de evrei din Cairo, Gissele Littman și-a folosit experiența personală pentru a scrie „Islam și Dhimmitude.
Unde se ciocnesc civilizațiile”. Aceste termen, dhimmitude, ales pentru că are o sonoritate asemănătoare cu servitute, vine de dhimma ( protecție în arabă). Bat Ye'or îl folosește pentru a descrie siuația în care se găsesc evreii și creștinii în țările cucerite prin jihad. " Dhimmitude este contractul reînnoit pe termen nedefinit prin care o comunitate musulmană acordă ospitalitate și protecție membrilor celorlalte religii monoteiste, cu condiția ca acestea să recunoască dominația Islamului.”
Opiniile exprimate de invitații EVZ aparțin autorilor și nu reprezintă punctul de vedere al publicației
Pagina 1 din 1

Povestea lor începe cât se poate de macabru: la înmormântarea fiului lui Almeda. Bărbatul în vârstă de 45 de ani murise din cauza unui atac de apoplexie și, oricât de devastată ar fi fost maică-sa, nu a putut să nu-l observe printre lacrimi pe tânărul Gary
Dragostea poate depăși orice obstacol, inclusiv o diferență de vârstă de 53 de ani.
Povestea lor începe cât se poate de macabru: la înmormântarea fiului lui Almeda. Bărbatul în vârstă de 45 de ani murise din cauza unui atac de apoplexie și, oricât de devastată ar fi fost maică-sa, nu a putut să nu-l observe printre lacrimi pe tânărul Gary, potrivit noizz.ro
Din câte spune ea, înțelegem că nu și-a putut dezlipi ochii de pe el pe întreaga durată a slujbei de înmormântare: Îl observasem pe acest tânăr domn cu zâmbet fermecător în timpul slujbei și mi-am zis: <>. Era în cealaltă parte a bisericii, dar mă tot uitam înspre el. Era ca o lumină strălucitoare care-mi alina suferința. La final, când ieșeam pe ușă, a venit la mine și mi-a transmis condoleanțe. Nu am avut prea mult timp la dispoziție, dar a fost de ajuns.
Deci zâmbetul lui Gary era așa de cuceritor, încât a eclipsat complet trupul lipsit de viață al băiatului Almedei. De ce să-ți privești pentru ultima oară copilul, când poți să visezi cu ochii deschiși ca o adolescentă?
Câteva luni mai târziu, Gary și Almeda s-au reîntâlnit la un restaurant Chuck E. Cheese (fast food pentru copii). Norocul face ca el să se fi despărțit recent de iubita lui de 77 de ani. Acum single, Gary i-a mărturisit Almedei că atracția e reciprocă. Trei săptămâni mai târziu, s-au căsătorit. Toate astea se întâmplau în 2016, când puștiul avea 17 ani, iar doamna – 71.
Iată-ne în 2018 și dragostea lor e încă vie. Cei doi locuiesc acasă la Almeda, împreună cu unul dintre nepoții ei. Nepot care e cu trei ani MAI MARE decât Gary. Cu chiu, cu vai, neamurile lor s-au împăcat cu ideea și au ajuns să accepte situația (nu că ar avea de ales).
Gary și Almeda trăiesc în Maryville, Tennessee, adică prin sudul Statelor Unite. Sigur te-ai întrebat cum e posibil să te căsătorești la 17 ani, iar acum ți-ai primit răspunsul.
Din spusele lor, n-are cum să existe pe Pământul ăsta vreun cuplu mai împlinit.
Dacă iubești pe cineva, vârsta e doar un număr. De doi ani încoace sunt căsătorită cu adevăratul meu suflet-pereche, spune Almeda.
Dar Gary ce-o zice? N-o fi vrut și el o iubită de vârsta lui cu care să iasă prin cluburi și să danseze până-n zori? Se pare că nu:
Niciodată nu simt că am de pierdut fiind căsătorit cu Almeda. Sunt foarte matur pentru vârsta mea, nu mă potrivesc deloc printre tineri. Mai mult decât atât, băiatul zice că niciodată nu s-a simțit atras de fete tinere.
Cei doi sunt și vloggeri, iar canalul lor are peste 50.000 de abonați. Cea mai mare distracție a lor este să asculte muzică, și să posteze filmulețe cu ei pe net.
Pagina 1 din 1

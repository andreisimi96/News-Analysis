Horoscop În măreţul oraş Samarkand, nestemata Orientului, parte a imperiului persan, trăiau doi baturi, viteji adică. Meşteri neîntrecuţi în ale armelor şi chiar mai mult, în făurirea lor. Erau nişte ostaşi şi fierari desăvârşiţi. Mereu erau, amândoi, umăr la umăr, în fruntea oastei care apăra oraşul de hoţii djeta, adică din pustiu, sau de triburi năvălitoare, că mulţi râvneau la bogatul oraş.
Horoscop Pe 29 mai s-au născut John F. Kennedy, Bob Hope, T.H. White, Isaac Albeniz, Latoya Jackson, Iannis Xenakis, Şerban Rădulescu-Zoner, Ionel Fernic, Anişoara Odeanu.
Horoscop În calendarul creştin ortodox, pe 29 mai, sunt Sfinţii: Teodosia, Olivian şi Alexandru.
Horoscop Zi fastă. Simbolic, ziua Grevei. Tradiţional, nu se lucra la câmp fiind ziua Sf. Mc. Teodosia, Fecioara. O zi de pauză pentru muncitorii de la câmp, de „grevă” pentru ritmul natural şi respectarea interdicţiilor - pedepsite în caz de nesupunere cu trăsnet şi compromiterea spicului de grâu care altfel nu rodea, nu făcea bob. (Olteanu, Marian).
În ţara râului Mara, în Maramureş, se spune că lupii şi mai ales Lupul Şchiop cu ceilalţi şase Filipi pândesc la izvoare ca să aducă binecuvântarea Maicii Domnului celui mai vrednic, sau celei mai harnice, care venea mai întâi să ia apă. Un motiv european foarte vechi pe care îl regăsim, satanizat, tocmai în Sudul Franţei, în legenda fiarei de la Gevaudan.
Horoscop Nu se mai ştie cum se numea această antică sărbătoare minoră, dar, savantul Sorin Paliga, în a sa ”Mitologia Tracilor” este de părere că era foarte veche, din vremea cabirilor sau a pelasgilor. Era, aproape sigur, o sărbătoare feminină a fertilităţii, „rodul bobului”, poate a zeiţei Kotys sau Kybele, peste care creştinismul a aşternut cu multă înţelepciune şi spre păstrarea înţelesului şi a continuităţii, o sfântă-fecioară, Cuv. Mc. Teodosia.
Horoscop Continui cu ceea ce începusem ieri, pentru că şi ieri este o altă zi! Şi vă răspund la multele dumneavoastră întrebări, dragi lupi, padawani și hobbiți, care se pot cuprinde într-o singură întrebare: „cum face dom’ profesor horoscopul?”
Horoscop Am mai răspuns la această întrebare, dar am mai spus, tot ieri, că îmi face plăcere să lămuresc lucrurile. Dar, după bunul obicei din Orient, unde am petrecut prea mulţi ani ca să nu prind unele tabieturi, o să vă spun o pildă. Ascultaţi, citiţi adică şi luaţi aminte!
Horoscop În măreţul oraş Samarkand, nestemata Orientului, parte a imperiului persan, trăiau doi baturi, viteji adică. Meşteri neîntrecuţi în ale armelor şi chiar mai mult, în făurirea lor. Erau nişte ostaşi şi fierari desăvârşiţi. Mereu erau, amândoi, umăr la umăr, în fruntea oastei care apăra oraşul de hoţii djeta, adică din pustiu, sau de triburi năvălitoare, că mulţi râvneau la bogatul oraş.
Horoscop Când, într-o zi, din ţinutul leopardului de zăpadă a venit o caravană mare și puternică, apărată de ostași cum nu mai văzuse Samarkandul. Li se spunea varengi și erau uriași, niște războinici necruțători, care insuflau teamă și respect. Conduși de cea mai frumoasă fată care a călcat vreodată în Samarkand. Ce zic eu călcat, că parcă plutea. Era înaltă şi subţire, cu părul blond împletit în cozi grele şi cu ochi albaştrii. Iar la cingătoare purta cu mândrie un jungher nemaivăzut. O prințesă războinică, o prințesă a negustorilor. Mereu zâmbea, iar când cânta, nici privighetoare nu mai îndrăznea să-şi înalţe trilurile. Se spunea că ar fi fost fata unui foarte bogat cneaz negustor din ţara roxolanilor și că întreaga caravană era proprietatea ei. Şi cum altfel, cei doi fierari și ostaşi cad îndrăgostiţi de mândra fată.
Dar erau prieteni buni şi fraţi de sânge. Jurăminte înfricoşate erau pe capul, pe inima şi pe sufletul lor, făcute în miez de noapte la întretăierea a trei drumuri.
Horoscop Aşa că au făcut o prinsoare, ca să vadă cine dintre ei să-i facă curte frumoasei și nemaivăzutei străine. La următoarea alarmă a santinelei de pe ziduri, chemare la arme contra cine ştie cărui năvălitor, ei, baturii, urmau să facă fiecare câte un şemşir, o sabie de luptă, adică, şi să plece cu ea la bătălie. Cine ar fi terminat mai repede și ar fi avut mai multe victorii cu sabia făurită, a aceluia să fie fata!
Zis şi făcut! Când, peste câteva zile, marele clopot al Samarkandului a vestit năvala hoţilor din pustiu, cei doi fierari s-au apucat să facă câte o sabie. Au luat multe sârme de diferite metale, le-au răsucit, apoi le-au pus la forjă să se înroşească, le-au îndoit de 111 ori,  le-au bătut cu barosul până când a ieşit un şemşir cum trebuia. Repede şi-au pus zalele, au încălecat şi au plecat la bătălia care abia începuse.
Horoscop Dar nu au avut noroc. Abia dacă începuseră lupta, că noile lor săbii s-au spart în bucăţi. În graba lor, uitaseră să le călească! Au avut mare noroc că au scăpat cu viaţă, numai pentru că ceilalţi ostaşi le-au sărit în ajutor. Dar tot au fost răniţi. Au zăcut, fiecare dintre ei, vreo lună de zile, cu fierbinţeală. Când s-au făcut mai bine, au aflat că frumoasa străină plecase, nu se ştie încotro, cu caravana de cămile a tatălui ei, bine apărată de războinicii nordici, călare pe o frumoasă cămilă albă și cu un jungher, un șemșir nemaivăzut la brâu, făcut de un mare meșter din Zanjan, rudă de familie.
Horoscop De atunci a rămas vorba: „Ce-am avut şi ce-am pierdut!” Iar cei doi baturi au făcut haz de necaz şi au rămas de pildă până în ziua de astăzi! Nu se știe dacă și-au găsit perechea, dragostea nu este o întrecere între fierari!
Morala nr. 1: Nu este niciun secret că graba strică treaba. Horoscopul îl fac încet, cu grijă şi pe îndelete, în multe ore, ba mă gândesc mult și cu luare aminte la unele aspecte, mai complicate, care cer, uneori, consultarea tomurilor vechi din bibliotecă.
Morala nr. 2: Nu este niciun secret. Toată lumea ştia cum se făceau săbiile de Damasc, sau mult mai bunele şemşiruri de Zanjan, cele cu ape-ape pe lamă. Tot aşa, nu este niciun secret în horoscopul meu. Folosesc metoda astrologiei creştine a episcopului Pierre D’Ailly şi cheile de interpretare ale papei Urban. Teoria ciclurilor, la aspecte similare, evenimente asemănătoare. Case egale, zodiac tropic, preponderența conjuncțiilor.
Morala nr. 3: O ştiţi deja, iar nu este niciun secret, mâine, este, în definitiv, o altă zi!
٭ ٭ ٭
BERBEC Evită activităţile care nu sunt absolut necesare. Puţină comoditate, o pauză, nu îţi strică, pentru ca repausul, relaxare sunt uneori foarte necesare având virtuţile lor de refacere a vitalităţii. Asta în continuarea unei mici vacanțe. Zi favorabilă corespondenţei, scrie e-mail-uri, poate demodatele scrisori şi ilustrate, socializează pe net, vorbeşte cu cei dragi, cu anturajul, comunică, în general. Acea parte excesivă din natura zodiei se ilustrează astăzi din plin. Trebuie să îţi măsori cuvintele şi să te stăpâneşti cât poţi. Pe de altă parte viaţa ta particulară te oboseşte mai mult decât crezi. Evită tensiunile şi conflictele printr-o atitudine prudentă şi defensivă.
TAUR O veste bună sau profitabilă. Una din zilele favorabile marilor sau mai micilor realizări, începerii sau finalizării profitabile a unor proiecte, afaceri, relaţii. Poziţia lui Venus, protectoarea zodiei, a lui Marte şi a Lunii indică succes, chiar dacă aspectele se referă la o perioadă mai lungă. Selectivitatea şi intuiţia ta sunt la valori pozitive, aproape de maximum. Acest lucru îţi permite să foloseşti bunele oportunităţi, mai ales în domeniul social. Pe plan sentimental, astăzi, ai posibilitatea să te debarasezi de o prejudecată, o frână care era un fel de blocaj mental. Talentele de diplomat, pe care poţi să le foloseşti astăzi cu succes, te ajută, pe seară, să te simţi bine şi echilibrat.

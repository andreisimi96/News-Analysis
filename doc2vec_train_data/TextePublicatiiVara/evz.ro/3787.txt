Un bărbat a fost arestat după ce autoritățile au constatat că acesta pusese la cale un plan diabolic. În vârstă de 23 de ani, bărbatul dorea să comită un atac în masă în parcul Disney World.
Derek Eitel, un bărbat în vârstă de 23 de ani, a postat pe un grup de Facebook care are peste 850 de membri, spunând că „dacă primeşte cinci aprecieri la postare” va comite un atac armat şi apoi „se va spânzura.” Locul ales era Disney World, loc destinat tuturor copiilor.
Două persoane din grup au alertat autorităţile, astfel că poliţiştii din ţinutul Brevard l-au reţinut, ca să îl interogheze. În acest context, Derek Eitel a precizat că a scris respectivul mesaj de pe telefon, în timp ce se afla la muncă. Ulterior, el a fost arestat şi i s-a stabilit o cauţiune de 100.000 de dolari, conform ABC, citat de Newsweek .
Potrivit autorităţilor locale, Eitel locuieşte cu părinţii. Familia acestuia deţine arme, însă părinţii le-au spus poliţiştilor că fiul de 23 de ani nu are acces la ele, pentru că sunt ţinute încuiate.
În ultimii doi ani, de la atacul armat din clubul Pulse, frecventat de comunitatea LGBT, în Florida au fost 51 de atacuri armate, în urma cărora 110 persoane şi-au pierdut viaţa, conform Orlando Weekly.
Pagina 1 din 1

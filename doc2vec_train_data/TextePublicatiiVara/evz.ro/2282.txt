Președintele ALDE Călin Popescu-Tăriceanu a făcut sâmbătă la România TV o declarație ușor confuză din punct de vedere gramatical. Aceasta ar fi trecut poate, nesesizată, dacă staff-ul lui de partid nu ar fiu transmis un comunicat de presă în care sunt reluate vorbele liderului.
„Cred că sute de mii de oameni a căror voce se va face auzită în această seară în București nu va fi în zadar”, a spus Tăriceanu, potrivit biroului de presă al partidului. ”Vocea lor va fi bine auzită și cred că toți cei care azi au o responsabilitate în România vor trebui să țină cont că ei reprezintă milioane și, probabil, alte milioane de oameni care sunt, în egală măsură, îngrijorați, temători, cu privire la ziua de mâine și care vor o Românie mai bună și mai liberă pentru generațiile care urmează”, a mai adăugat șeful ALDE, completând că ”o astfel de manifestație nu poate să rămână fără ecouri, nu vorbesc de România, ci în toată lumea”.
Călin Popescu-Tăriceanu susține că la mitingul PSD vor participa și aproximativ 22.000 de membri ALDE.
Pagina 1 din 1

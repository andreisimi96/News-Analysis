Ministrul austriac de Interne, Herbert Kickl
Deportările celor cărora li s-au refuzat cererile de azil și ale imigranților ilegali au crescut cu 36% față de întreg anul 2017.
În primele cinci luni ale anului 2018, Ministerul austriac de Interne, condus de Herbert Kickl, membru al formațiunii naționaliste Partidul Libertății (FPÖ), a înregistrat 2.926 de deportări de solicitanți de azil cărora li s-au refuzat cererile și de imigranți ilegali, o scădere cu 450 față de înreg anul trecut.
În plus, 2.114 imigranți au plecat de bunăvoie, relatează Oe24, iar numărul cererilor de azil depuse a scăzut cu 40% de la începutul lui 2018.
Anul acesta au fost efectuate 34 de zboruri charter pentru deportări, folosindu-se și două autobuze. Majoritatea curselor au avut drept țintă Kosovo și Nigeria.
În martie, ministrul de Interne Herbert Kickl promitea să restructureze întregul sistem de acordare a azilului, după ce s-a înregistrat un val de agresiuni având ca autori imigranți.
Șeful lui Kickl, cancelarul conservator Sebastian Kurz a anunțat miercuri la Berlin crearea unei „Axe a voinței” între Austria, Germania și Italia, cu participarea miniștrilor de Interne din cele trei țări, pentru a lupta mai eficient împotriva imigrației ilegale.
Pagina 1 din 1

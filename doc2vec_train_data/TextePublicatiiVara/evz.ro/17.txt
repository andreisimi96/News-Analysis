Horoscop Sunt fericit că România este pe ultimul loc, înseamnă că suntem pe primul loc la istețime! Am cam râs când am ajuns la propoziția cu  ”…țara face parte din clusterul de țări cu performanțe scăzute…”. Nimeni nu ia atitudine împotriva prostiei, împotriva romglezei? În țări civilizate, în Franța, de exemplu, sunt legi care protejează limba națională de coruperea cu termeni anglo-saxoni prin intermediul nietkulturnâi, vorba lui Gorki.
Horoscop Pe 26 mai s-au născut John Wayne, Philip Michael Thomas, Lenny Kravitz, Edmond de Goncourt, Vintilă Corbul, Radu Păun, Stan Golestan, Aurel Popa, iar pe 27 mai s-au născut Isadora Duncan, Dashiel Hammett, Henry Kissinger, Cristopher Lee, Louis Ferdinand Celine, Emil Isac, Alexandru Voevidca, Constantin Ionescu-Vovu, Medeea Marinescu.
În calendarul creştin-ortodox, pe 26 mai sunt Sfinţii: Ap. Carp şi Alfeu, din cei 70. Averchie şi Elena. Pe 27 mai sunt Sfinții Eladie, Terapont, Ioan Rusul și Iuliu, veteranul. Sâmbăta este sâmbăta morților, Moșii de Vară. Duminică este Duminica Rusaliilor, o sa aflati mai multe in articolul pentru Cincizecime, de luni. Pentru că a 50-a zi dupa Sf.Pasti nu poate sa cada duminica 7 x 7 = 49, nu Cincizeci!
Horoscop Ziua de 26 mai este zi fastă, iar 27 nefastă, cel puțin așa susține Tristan, un astrolog francez la modă în hexagon. Simbolic 26 mai este ziua Ziarului. Aflată în comunicativa zodia a Gemenilor,  ziua Ziarului exprimă tendinţa explozivă către o comunicare revoluţionară, totală. Tristan continuă și spune că 27 mai este ziua Muncitorului, simbolizând hărnicia dar şi efortul care trebuie făcut pentru supraviețuire și cunoaştere.
Horoscop Ca și domniile voastre, dragi lupi, padawani și hobbiți am primit câteva sute de emailuri de la diverși corespondenți, firme, magazine online, ziare etc etc în legătură cu procesul de protejare a datelor personale. Evident, majoritatea nu a înțeles despre ce este vorba, consideră că este o procedură de formă, nu de conținut. Am avut plăcerea să nu confirm reactualizarea datelor mele și am trecut pe unii corespondenți la spam. Inutil, le primesc în continuare inepțiile, cu toate că, repet, i-am trecut la spam. Cam asta este situația, mai mult, am citit în curierul de Bruxelles că:
România, în continuare pe ultimul loc în UE în domeniul digital
Scorul României a crescut, față de 2017, grație îmbunătățirii performanțelor în patru din cele cinci dimensiuni ale Indicelui economiei și societății digitale (DESI) pentru 2018, publicat de Comisia Europeană vineri, 18 mai, însă România continuă să se claseze pe ultimul loc (28) între statele membre, ea înregistrând progrese lente și nereușind să recupereze decalajele în acest domeniu. Pe ansmablul Uniunii, datele arată că aceasta se digitalizează din ce în ce mai mult, însă progresele realizate sunt insuficiente pentru a-i permite să ajungă din urmă liderii mondiali și să reducă diferențele dintre statele membre.
Andrus Ansip, vicepreședinte pentru piața unică digitală, a declarat: „În domeniul digital se observă o evoluție, fie ea și minoră, în direcția corectă. În ansamblu, UE face progrese, dar acestea rămân insuficiente. Între timp, alte țări și regiuni din întreaga lume avansează mai rapid. De aceea, ar trebui să investim mai mult în domeniul digital și să finalizăm piața unică digitală cât mai curând posibil: ca să stimulăm performanțele digitale ale Europei, ca să oferim conectivitate și servicii publice online de cea mai înaltă calitate și ca să avem un sector al comerțului electronic înfloritor.”
În România, nivelul de digitizare a economiei, precum și competențele digitale ale populației sunt scăzute și îngreunează progresul în ceea ce privește majoritatea dimensiunilor DESI. Pe de altă parte, 44% dintre locuințele din România sunt abonate la servicii de bandă largă de foarte mare viteză (pe locul al doilea ca viteză în UE). Sectorul TIC este responsabil pentru 6-7% din PIB-ul României, iar sectorul digital este în creștere, existând două huburi majore în București și Cluj și investiții semnificative în TIC în alte orașe. Țara face parte din clusterul de țări cu performanțe scăzute din DESI 2018.
La nivel european, DESI 2018 arată că:
conectivitatea s-a îmbunătățit (numărul gospodăriilor care utilizează servicii de bandă largă ultrarapidă s-a dublat în ultimii 2 ani), dar este încă insuficientă pentru a răspunde creșterii rapide a nevoilor din acest domeniu;
numărul de abonamente la servicii de date mobile a crescut cu 57% din 2013;
din ce în ce mai mulți europeni utilizează internetul pentru a comunica, cea mai mare creștere a utilizării serviciilor de internet având în vedere apelurile telefonice sau video;
UE are mai mulți specialiști în sectorul digital decât înainte, dar persistă un decalaj în materie de competențe;
tehnologiile digitale sunt mai prezente în companii, iar comerțul electronic înregistrează o ușoară creștere;
cetățenii europeni utilizează într-o mai mare măsură serviciile publice online.
Indicele economiei și societății digitale (DESI), calculat anual, are drept scop măsurarea progreselor realizate de statele membre ale UE în direcția unei economii și a unei societăți digitale. Acesta ajută țările din UE să identifice sectoarele care necesită investiții și măsuri prioritare. În plus, DESI constituie un instrument esențial pentru analiza evoluțiilor din domeniul digital în cadrul Semestrului european.
Acest instrument monitorizează performanțele statelor membre pe următoarele planuri: (1) conectivitate digitală, (2) competențe digitale, (3) activitate online, (4) digitalizarea companiilor și (5) servicii publice digitale.
Horoscop Bravo România, bravo românilor care nu se lasă așa ușor închiși într-o menajerie de sticlă sub controlul lui Big Brother. Sunt fericit că România este pe ultimul loc, înseamnă că suntem pe primul loc la istețime! Am cam râs când am ajuns la propoziția cu ”…țara face parte din clusterul de țări cu performanțe scăzute…”. Nimeni nu ia atitudine împotriva prostiei, împotriva romglezei? În țări civilizate, în Franța, de exemplu, sunt legi care protejează limba națională de coruperea cu termeni anglo-saxoni prin intermediul nietkulturnâi, vorba lui Gorki.
Horoscop Protejarea datelor personale este un praf în ochi! Nimeni și nimic nu este protejat în menajeria de sticlă! Informatizarea excesivă are doar scop controlul și spolierea oamenilor modești și cinstiți. Ce plăcut, ce frumos, ce folositor este Facebook-ul! Nimeni nu a vrut să vadă fața lui hidoasă și mâncată de lepră. Sunteți mințiți și vă place!
Întotdeauna, în istorie, datele personale au fost protejate. Mai ales când era vorba de persoane foarte importante, împărați, regi, regine, generali. În vechime nu se știau exact datele de naștere ale împăraților Chinei, de exemplu. Istoricul din secolul IV, Chang Qu, arată în ”Cronicile din Huayang”: ”Unul dintre cele mai bine păzite secrete ale regatului de la muntele Hua este data de naștere a împăratului, nobililor, înalților funcționari imperiali și a generalilor. Dacă se știe, de exemplu, data de naștere a unui general se poate deduce ce strategii și tactici poate folosi pe câmpul de bătălie. Un general născut sub semnul Tigrului este mai impetuos și riscă mai mult decât un prudent și înțelept Șarpe, care poate să-și dispună trupele într-o poziție defensivă, o capcană mortală pentru inamic.”
Horoscop Paul Christian, în tratatul său capital ”L’Histoire de la Magie”, volumul II, arată că nașterea unui prunc regal era o adevărată ceremonie. La naștere asista toată curtea regală, toate rudele de sânge, sigur, cu pudoare ascunse după o pânză aproape transparentă, ca să fie martore la naștere, să mărturisescă mai târziu că pruncul s-a născut viu și sănătos, că era de sexul respectiv și că se poate bucura de toate prerogativele rangului și de moștenirea regală. Un singur lucru erau ținuți martorii să nu facă public, data și ora nașterii. Date care, însă, erau notate cu mare grijă de astrologul regal ca să facă, la un an de la naștere, niciodată mai devreme, horoscopul natal al vlăstarului regal, să dezvăluie caracterul și calitățile, defectele și limitele, perioadele bune și rele, obstacole și primejdii. Întotdeauna, spune Paul Christian un mare împărat, sau un mare rege, a avut drept consilier de taină un mare astrolog.
Horoscop O să mai discutăm despre aceste lucruri, pot fi de mare importanță pentru domniile voastre, acum vă invit să-mi consultați sfaturile mele adunate sub forma unui horoscop pe zodii, pentru că avem mereu speranța că mâine mai există o șansă, este, doar, o nouă zi!
٭ ٭ ٭
BERBEC Perioada weekendului îţi este favorabilă în mai toate domeniile. Atenţie la posibila ploaie, la schimbările de temperatură şi presiune, îmbracă-te corespunzător şi totul poate să fie normal! Moderaţie în relaţiile cu Fecioarele şi Vărsătorii. Proiectele începute în această perioadă vor aduce rezultate excelente. Sâmbătă îţi stăpâneşti bine pornirile şi emoţiile. O veste sau o întâlnire îţi aduce aminte de un episod nu prea plăcut din trecut. Amintirile dor, uneori, dar constaţi că nu aşa de tare şi reflectezi că şi emoţiile se cicatrizează. Duminică eşti foarte generos. Eşti mulţumit de bucuria pe care o faci celor din jur, nu ai nevoie de prea mult ca să te simţi bine. Duminică seara poţi să te distrezi la un spectacol, concert, film, sau la un club sigur pentru ca urmează o nouă săptămână densă de lucru şi trebuie să ai rezervă de bună dispoziţie.

ISU Dobrogea și Garda de Coastă au fost alertate să intervină pentru salvarea unui tânăr care, în această seară, a dispărut în valuri pe o plajă din Neptun. El a fost scos din apă și, după încercări de resuscitare, a fost declarat decedat. Un alt bărbat s-a înecat la Tuzla, iar la Corbu, căutările unui minor de 14 ani, dispărut în mare, au încetat din cauza întunericului și a mării agitate.
Tânărul, în vârstă de 18 ani, din Republica Moldova, ar fi intrat în apă în jurul orei 21:00, pe plaja Bali din stațiunea Neptun, deși marea este agitată, fiind arborat steagul roșu care interzice scăldatul. O fată și alți prieteni care au rămas pe mal au cerut ajutor când au văzut că băiatul nu mai apare. Cineva l-ar fi zărit în apă dar apoi ar fi dispărut. Două ambarcațiuni ale Gărzii de Coastă de la Mangalia și echipajul ISU din zonă au început căutările și în apă și pe uscat.
În jurul orei 22:00 tânărul a fost găsit plutind între pietrele de lângă digul plajei. A fost scos din apă și preluat de echipajul medical al ambulanței SMURD B  care a început protocolul de resuscitare, deși nu mai prezintă semne vitale. In final, a fost declarat decedat.Potrivit polițiștilor, tânărul avea 18 ani, și era din din Republica Moldova. El venise pe litoral pentru a lucra, fiind cazat într-u hotel din Neptun. În timpul nopții pe plaja din Neptun nu sunt scafandri.
Și la Tuzla este un posibil caz de înec, potrivit ISU Dobrogea. O persoană s-ar fi înecat în Balta Cainaci, în această seară. Un echipaj de pompieri cu o autospecială ISU și o ambarcațiune de la Stația Tuzla cu mai mulți scafandri au fost trimiși la fața locului. Cele două persoane înecate în această seară la Neptun și Tuzla îi urmează minorului de 14 care, astăzi după amiază, a dispărut în mare, pe plaja Corbu.
Pagina 1 din 1

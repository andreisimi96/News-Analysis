Steaguri în culorile curcubeului şi tricolorul Italiei, cântecul Raffaellei Carrà şi 'Bella Ciaò, transgresivi animatori, mulţime, tineri şi mai puţin tineri de toate orientările, cărucioare, câini şi copii, camioane cu muzica lor. Este o Roma Pride, acea Romă care a defilat ieri pe străzile capitalei Italiei, de bucurie, din orgoliu, dar şi de furie. Mai precis ca o rezistenţă la toţi şi la toate.
Lumii Lgbt nu i-a plăcut debutul guvernului galben-verde cu mult discutatele declaraţii ale ministrului Familiei, Lorenzo Fontana privind familiile al căror steag e curcubeul. Nu le place profilul politic al ministrului de Interne Matteo Salvini. ''Suntem o jumătate de milion - afirmă purtătorul de cuvânt Sebastiano Secci - dar în Italia anului 2018 există încă dubii asupra existenţei noastre. Dacă partizanii sunt astăzi cu noi (au adus-o cu ei pe partizana de peste 90 de ani Tina Costa), asta vrea să însemne că ne aflăm de partea justă a istoriei''. Partizana Costa se urcă în camionul descoperit din faţă şi obţine ovaţii şi aplauze  la scenă deschisă: ''E nevoie s-o spunem noilor guvernanţi - strigă ea - că vor să ne închidă în ghetouri şi să ne ardă în cuptoarele nazismului. Vrem dreptate împotriva fascismului italian în renaştere. Libertatea nu se şterge şi nici nu se fură''. . Poporul Pride, atacă pe primarul Romei, Virginia Raggi (''Virginia, unde eşti?''), apoi, printre cuvântări, o fluieră asurzitor. Mulţimea defilează pe străzile Romei, defilează şi firmele precum Procter&Gamble. De-a lungul traseului se văd şi afişe împotriva preversiunii, dar prevalează muzica, culorile şi ironia: ''Unica fântână pe care o vrem e Trevi'', altă pancartă spune ''Salvini, relaxează-te, Europa o vom schimba noi'', sau ''Iisus îi iubeşte pe toţi'' (în engleză, dar şi în italiană", titrează Il Matino.
Pagina 1 din 1

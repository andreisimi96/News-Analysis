Mai bine de 60 de organizaţii - partide de stânga, sindicate şi asociaţii - au avut initiativa unei manifestaţii îndreptată împotriva preşedintelui Emmanuel Macron ca urmare a efectelor sociale rezultate în urma reformelor promovate de el. Deşi sâmbătă, câteva zeci de mii de francezi au protestat împotriva politicii duse de şeful Statului francez, manifestaţiile nu au avut amploarea dorită de organizatori, potrivit AFP.
Deşi la mitingul îndreptat împotriva lui Macron au fost convocate peste 60 de organizaţii - partide de stânga, sindicate şi asociaţii, manifestaţiile de sâmbătă nu au avut efectul scontat de organizatori, scrie AFP. La Paris, cabinetul Occurrence, angajat de mai multe organizaţii media, printre care şi France Presse, a estimat că au fost 31.700 de participant. Cifra vehiculată de sindicatul CGT este mult mai mare, ridicându-se undeva în jurul a peste 80.000 de francezi nemulţumiţi de reformele lui Macron. Estimarea initială a Prefecturii nu a mers pe participarea a mai mult de 21.000 de oameni. Pentru a se evita incidentele, au fost mobilizaţi 1400 de poliţişti. Chiar şi aşa, oamenii legii au avut serios de furcă, de vreme ce au fost reţinute 40 de persoane al căror comportament s-a dovedit a fi agresiv. Potrivit CGT, manifestaţiile anti-Macron de sâmbătă au adunat, la nivelul întregii ţări, peste 250.000 de manifestanţi. Mai puţin decât pe 22 martie, când protestele de stradă din Franţa au reunit 323.000 de personae, cifră comunicată de Ministerul de Interne, sau chiar 500.000, potrivit CGT.
Pagina 1 din 1

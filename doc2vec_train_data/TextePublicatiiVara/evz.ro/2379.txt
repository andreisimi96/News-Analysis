Vremea din România le poate pune noi probleme locuitorilor, având în vedere avertismentul emis de meteorologi. Ploile torențiale, însoțite de descărcări electrice și grindină, vor fi semnalate în toată țara, în viitorul apropiat.
Administraţia Naţională de Meteorologie (ANM) a emis o informare de instabilitate atmosferică accentuată, valabilă din această după-amiază până luni seara, vizând vremea la nivelul întregii ţări.
Potrivit ANM, în intervalul 10 iunie, ora 14:00 - 11 iunie, ora 23:00, vor fi perioade cu instabilitate atmosferică accentuată în vestul, centrul, nordul şi nord-estul teritoriului, precum şi la deal şi la munte. Vor fi averse ce vor avea şi caracter torenţial, descărcări electrice, intensificări de scurtă durată ale vântului care vor lua aspect de vijelie şi căderi de grindină.
În restul teritoriului, astfel de fenomene se vor semnala doar izolat, iar vremea va rămâne stabilă. Meteorologii avertizează că în intervale scurte de timp sau prin acumulare se vor înregistra cantităţi de apă ce vor depăşi 15 - 20 l/mp şi izolat 30 - 40 l/mp. În funcţie de evoluţia şi intensitatea fenomenelor meteorologice, ANM va actualiza informarea meteo.
Pagina 1 din 1

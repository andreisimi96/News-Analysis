Joi, începe la Torino, Italia, a 66-a reuniune a misteriosului Grup de la Bilderberg, considerat de mulți drept principalul promotor al Noii Ordini Mondiale.
Învăluite în mii de legende și speculații, reuniunile anuale ale membrilor Grupului cu invitații lor sunt considerate a fi punctul de plecare pentru multe dintre politicile publice ale puternicilor lumii sau pentru deciziile luate în marile corporații. Toate astea deși participanții nu au voie să spună ce se discută, cine ce punct de vedere a exprimat sau dacă și ce decizii se iau.
Din 1954 încoace, când primii participanți s-au întâlnit la hotelul Bilderberg, din Olanda, în fiecare an, locul reuniunii se schimbă și este ținut secret cât mai mult timp, pentru că participanții sunt ”vânați” de protestatari de tot felul, ecologiști, anarhiști, anti-globaliști. Anul acesta, până în februarie, s-a răspândit zvonul că reuniunea va avea loc la Veneția, dar, contrar oricărei uzanțe, pe 2 februarie, a existat o ”scurgere” din interior. Premierul sârb, Ana Brnabic, a confirmat că a primit o invitație la reuniunea anuală, care va avea loc în Torino.
Acum se știe oficial că acolo sunt așteptați 131 de invitați din 23 de țări. Ei sunt lideri politici, decidenți din industrie, finanțe, mediul academic sau mass-media.
Marți seară a fost anunțată și ordinea de zi. Unele puncte merită câteva cuvinte și aici, o simplă știre, dar despre fiecare în parte s-au scris cărți. Temele despre care se va discuta în cele 3 zile de reuniune, 7-10 iunie, sunt:
1.Populismul în Europa – susținători ai globalismului, membrii Grupului sunt inamici declarați ai populismului practicat de liderii anti-globalizare, europeni sau americani.
2.Provocarea inegalității – acest concept e intens discutat, fiind promovat drept răspunsul globaliștilor la populism.
3.Viitorul pieței muncii
5.SUA înainte de jumătatea mandatului – referirea este clară la mandatul de la Casa Albă al lui Donald Trump, mandatul său fiind 2016-2020. Și la întâlnirea de anul trecut s-a discutat despre Trump și despre combaterea efectelor politicilor sale. Evident, fără efect.
6. Acordurile de liber schimb – aici ”subiectul” este probabil tot Trump și deciziile sale privind taxarea importurilor sau renunțarea la anumite tratate internaționale.

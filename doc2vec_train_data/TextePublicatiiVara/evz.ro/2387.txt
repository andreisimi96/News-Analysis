Divorţ a la Botoşani
Certurile s-au ţinut lanţ într-o familie din judeţul Botoşani şi au continuat chiar şi după divorţ S-a întâmplat în comuna Truşeşti, unde un bărbat ar fi intrat în curtea fostei soţii cu chef de ceartă
Fiindcă s-a lăsat cu scandal şi ameninţări, botoşăneanul a fost trimis în judecată pentru infracțiunea de violare la domiciliu. Femeia a fost prezentă luna trecută la Judecătoria Botoșani pentru a da o declarație cu privire la cele întâmplate. Astfel, botoșăneanca a povestit că se întorsese de curând din Italia acasă împreună cu fiul ei. Într-o seară însă a avut parte de o vizită nu tocmai plăcută de la fostul partener de viață. „Fostul meu soț a intrat în curte. Ne-am certat. A sărit la mine, m-a prins de  gât, a zis că mă omoară şă că nu mai scap cu zile”, a relatat femeia pentru colegii de la ziarul Botoşăneanul . În continuare, femeia a mai spus că abia în momentul când i-a spus fostului soţ că îl cheamă pe fratele ei în ajutor, a ieșit din curte. Însă surpriză: acesta a revenit câteva ore mai târziu. „A intrat pe poartă spunând că e casa lui, că a muncit acolo. Luase niște pietre şi arunca pe acoperiș”, a mai povestit femeia. Conflictul s-a încheiat în momentul când au ajuns organele de Poliție și fratele femeii. Acum, botoșăneanca cere daune morale în valoare de 10.000 de lei.
Pagina 1 din 1

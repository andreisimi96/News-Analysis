Un lugojean salvează aeroportul din Caransebeș. Au fost depuse deja actele pentru reautorizare și se pregătește înființarea unicului liceu din România care va forma mecanici, categoriile A şi B, pentru avioane. Lugojeanul este prieten cu familia fostului mare industriaș Max Ausnit și dorește să repună pe harta aviației naționale unicul aueroport din Caraș Severin.
Liceul ”Max Ausnit” va fi singurul liceu din România care va pregăti mecanici, categoriile A şi B, pentru avioane. A fost deja depusă documentaţia la Agenţia Română de Asigurare a Calităţii în Învăţământul Preuniversitar, iar luna aceasta ar urma să se obșină autorizarea, susţine omul de afaceri Gabriel Olariu.
Prima generaţie de elevi va studia gratuit. ”După ce vor termina cei patru ani, vor face şi un an de practică, totul pe cheltuiala noastră. Când vor termina, vor putea să meargă să lucreze oriunde în Europa şi America, pentru că e o specializare extrem de căutată”, a explicat Olariu.
De asemenea, pe aeroport va funcţiona şi un parc de dezmembrat avioane. Nu în ultimul rând, la Carsansebeș se încearcă autorizarea unui terminal cargo.
Aeroportul din Caransebeș, înapoi în circuitul național
Situat la 3 km de oraș, aeroportul din Caransebeș are o pista de 2000 metri lungime și de terminal de pasageri. Aeroportul a fost deschis în 1969 ca aeroport de urgență, dar și-a intrat în rolul de aeroport civil abia în 1975. În anul 1994 compania Tarom a suspendat cursele aeriene regulate spre Caransebeș. Instituția a fost privatizată de Consiliul Județean Caraș DSEverin în mandatul lui Sorin Frunzăverde, care a avut grijă ca număriul cel mai mare de acțiuni să ajungă la prietenul spu, Iosif Armaș, cel care a privatizat și pus pe butuci stațiunea Băile Herculane.
Gabriel Olariu a cumpărat acţiunile lui Iosif Armaş şi negociază achiziţionarea acţiunilor Argirom Internaţional, firmă care aparţine tot lui Armaş şi care se află în insolvenţă. De asemenea, acesta negociază cu Excav Prod SRL, firmă aflată şi ea insolvenţă, şi cu încă două persoane fizice care mai dețin acțiuni la SC Aeroportul SA.
Pagina 1 din 1

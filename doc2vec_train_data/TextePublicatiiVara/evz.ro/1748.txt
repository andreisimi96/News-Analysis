Miercuri, 6 iunie 2018, Daniel Horodniceanu, șeful DIICOT, a declarat că dosarul mai vechi de 11 ani, care l-a nemulțumit pe ministrul Justiției, este doar o cauză din cele 24.000 la care lucrează 210 procurori și că, deși s-au cheltuit mulți bani în anchetă, există sechestre de sute de milioane de euro.
După ce anterior ministrul Justiției, Tudorel Toader, a criticat activitatea DIICOT, precizând că în prezent sunt dosare care trenează de 11 ani în cadrul structurii de parchet și că ar vrea să cunoască și sumele cheltuite în anchete,  astăzi, Daniel Horodniceanu, șeful DIICOT, a răspuns că dosarul mai vechi de 11 ani, care l-a nemulțumit pe ministru, este doar una din totalul de 24.000, la care lucrează 210 procurori și că, deși s-au cheltuit mulți bani în anchetă, există sechestre de sute de milioane de euro, arată portalul stiripesurse.ro .
„Referitor la cel mai vechi dosar din DIICOT la care s-a referit ministrul, cu o vechime de 11 ani, trebuie spus că acesta este o disjungere din primul dosar Rompetrol, în care inițial s-a redactat un rechizitoriu. Acesta este doar unul dintre cele 24.000 de dosare aflate în lucru la parchet, la cei 210 procurori care efectuează urmărire penală proprie în aceste cauze. Este un dosar care are aproape 3.200 de volume, cu sechestre aplicate de circa 700 de milioane de euro, în care Inspecția Judiciară, dar și eu, personal, am constatat că s-a lucrat ritmic”, a declarat Daniel Horodniceanu, în cadrul unei conferințe de presă.
Pagina 1 din 1

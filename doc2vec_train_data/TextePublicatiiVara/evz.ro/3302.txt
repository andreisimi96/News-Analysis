Scene incredibile petrecute în fața sediului PSD, din Capitală, la doar două săptămâni distanță după ce alt sediu al social-democraților, cel din Timiș, a fost ținta unor evenimente controversate.
Mai mult persoane, victime ale Mineriadei din 1990, au anunțat că intră în greva foamei și s-au postat în fața sediului PSD.
Aproximativ 15 persoane s-au adunat în fața sediului PSD, notează TVR . Numai că victimele s-au risipit în momentul în care reporterii televiziunii publice au ajuns la fața locului, rămânân pe poziții doar cinci persoane.
Jandarmii au precizat pentru sursa citată că sunt două persoane înăuntru, în sediul PSD, care ar urma să ajungă la o înțelegere cu liderii social-democrați.
Reamintim că s-au împlinit 28 de ani de când autorităţile statului, în frunte cu Ion Iliescu, au plănuit, apoi au pus în practică anihilarea fenomenului „Piaţa Universităţii”, un eveniment sângeros care a rămas în istorie ca Mineriada din iunie 90.  Sute de români au fost bătuți cu bestialitate, iar numărul morților reprezintă o necunoscută și în ziua de astăzi.
Din rechizitoriul întocmit de procurori în Dosarul Mineriadei - în care fostul preşedinte Ion Iliescu a fost deferit justiţiei pentru infracţiuni contra umanităţii, alături de Petre Roman, Virgil Măgureanu şi alţi FSN-işti „de frunte” - rezultă că autorităţile de atunci cunoşteau cu exactitate ce urma să se întâmple pe străzile Capitalei, însă nu au făcut nimic, pentru că nu s-a dorit.
Pagina 1 din 1

Posturile de televiziune din Antena Group și Antena 3 S.A au semnat un contract cu operatorul RCS & RDS și se pregătesc să iasă din lista must carry.
Anunțul a fost făcut luni dimineață pe Bursa de la București, unde sunt tranzacționate acțiunile RCS.
„RCS&RDS si societatile Antena Group au incheiat un contract de retransmisie in baza caruia RCS&RDS va continua sa distribuie canalele apartinand Antena Group in regim pay-tv incepand cu data de la care canalele Antena Group vor renunta la regimul must-carry”, spune anunțul postat pe site-ul Bvb.ro, citat de Pagina de Media.
În același timo, mesajul anunță „Încetarea litigiilor dintre RCS & RDS și Societățile din grupul Antena”.
„Societatea doreste sa-si informeze actionarii si investitorii ca RCS & RDS S.A., filiala din Romania a Societatii (“RCS&RDS”), a incheiat in data de 15 iunie 2018 un contract de tranzactie cu Antena Tv Group S.A. si Antena 3 S.A. (“Antena Group”). Ca urmare a acestui contract se sting toate litigiile dintre RCS&RDS si Antena Group, impreuna cu entitatile afiliate acestuia, cu privire la care am informat in detaliu piata si investitorii nostri in cadrul prospectului de oferta publica initiala din data de 26 aprilie 2017, in cadrul prospectelor de oferte publice de obligatiuni din 2016 si 2017, cat si in cadrul raportarilor periodice publice ulterioare”. Informația despre ieșirea Antenelor din lista must carry a fost făcut și de Profit.ro.
31 de posturi TV cu acoperire națională intră în lista must carry 2018. Sunt nelipsite principalele televiziuni Antena 1, Kanal D, toate posturile de știri, National TV, Prima TV dar și canalele TVR.   Un singur „new entry” în noua listă. Postul TVSudEst, care până acum emitea doar regional. Potrivit reprezentanțiilor CNA, postul, care are și licență de satelit, a fost o lună în măsurătorile TV.
Pagina 1 din 1

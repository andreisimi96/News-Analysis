Parlamentul ungar a aprobat un pachet de legi intitulat „Stop Soros” prin care ONG-urile care ajută imigranți riscă urmărirea penală.
Pachetul de legi votat miercuri, o inițiativă a premierului Viktor Orban, incriminează penal indivizii sau grupurile care oferă ajutor oricărui imigrant ilegal.
Noile acte normative restricționează abilitatea ONG-urilor de a interveni în cazurile de solicitări de azil.
Numele pachetului, „Stop Soros”, este dat de faptul că sunt vizate organizațiile non-guvernamentale finanțate din exterior, în mod deosebit de către George Soros, un mare susținător a imigrației libere, spre deosebire de Orban.
ALERTĂ DE BIOSECURITATE în România! UN VIRUS TERIBIL a lovit pervers. Atenție, NU EXISTĂ VACCIN pentru el. Breaking news!!!
Parlamentul de la Budapesta a aprobat și un amendament constituțional care statuează că „populația străină” nu se poate stabili în Ungaria, scrie The Guardian.
Consiliul Europei și Organizația pentru Securitate și Cooperare Europeană (OSCE) au criticat noile legi ale Ungariei, calificându-le ca „arbitrare” și neclare. În plus, ele ar contraveni legilor europene.
Comisia de la Veneția ceruse Budapestei să nu adopte legile înainte ca un raport al său și al OSCE nu va fi elaborat.

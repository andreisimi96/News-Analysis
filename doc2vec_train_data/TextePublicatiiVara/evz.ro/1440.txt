Fie că vorbim despre Bellu, Ghencea, Sfânta Vineri sau alte cimitire din București, mulți dintre concesionarii locurilor de veci pot să le piardă dacă nu plăteasc o taxă banală de întreținere. Din acest motiv, au fost cazuri în care fii, nepoți sau alți urmași ai celor înhumați au găsit, în locul rudelor, un străin. Cei care au pus mâna pe o astfel concesiune, au donat-o pe bani grei. Administrația Cimitirelor a notifi cat, numai în acest an, peste 600 de persoane, doar în București. La nivelul întregii țări cifra poate ajunge la zeci de mii.
Printr-o acțiune fără precedent, Administrația Cimitirelor și Crematoriilor Umane (ACCU) atenționează concesionarii locurilor de veci din București să se prezinte în 30 de zile pentru a plăti taxa de întreținere căci, altfel, își pierd dreptul de a le deține. Deși oficialii ACUU invocă o Hotărâre a Consiliului General al Municipiului București de acum 15 ani ( HCGMB nr.303/2003), mulți dintre deținătorii de drept ai mormintelor habar nu au despre această inițiativă și pot avea surpriza neplăcută ca, pe locul rudelor înhumate, să descopere crucea unui străin sau un cavou de lux. Situația este asemănătoare în întreaga țară, zeci de mii de concesionari fiind citați să vină să-și achite taxele.
Peste 600 de persoane, pe „lista neagră”
Numeroase anunțuri publicate de ACCU la „Mica publicitate” anunță concesionarii sau urmașii acestora care dețin locuri de veci în cimitire precum Bellu, Sfânta Vineri, Ghencea, Colentina, Iancu Nou, Izvorul Nou, Domnești, Bucureștii Noi sau Străulești să se prezinte, în termen de 30 de zile, la casierii pentru a achita taxa anuală de întreținere. În caz contrar, dreptul de concesiune încetează, susțin responsabilii de la Administrația Cimitirelor.
Numai într-o singură zi – joi, 24 mai - au fost publicate anunțuri, prin intermediul „Evenimentul zilei”, pe numele a 54 de persoane. ACCU susține, într-un răspuns adresat redacției noastre că, de la începutul anului 2018, au fost notificați un număr de circa 667 de concesionari.
Oficialii Administrației Cimitirelor susțin că cei aflați pe „lista neagră” fac parte din categoria celor care nu au achitat tarifele anuale de întreținere pe o perioadă mai mare de 3 ani consecutiv. În context, acțiunea este justificată prin articolul 19 din Regulamentul Cimitirelor și Crematoriilor Umane care prevede că încetează concesionarea și dreptul de folosință dacă, timp de 30 de zile de la somația scrisă sau anunțul din presă, concesionarul nu se prezintă la ACCU pentru achitarea sumei datorate.
Mulți nu știu despre existența taxei
Pe această temă, am discutat cu diferiți reprezentanți din Administrația Cimitirelor care ne-au spus că mulți dintre concesionarii gropilor nu știu despre obligația de a plăti taxa anuală de întreținere și habar nu au că au fost notificați la mica publicitate.
De asemenea, printre cei care nu au mai trecut, de ani de zile, pe la mormintele rudelor decedate sunt oameni fără posibilități materiale, bătrâni sau cei care au plecat din țară ori s-au mutat în alte localități. Și în cazul în care nu mai există urmași, mormântul ajunge în posesia ACCU. Chiar și concesiunea acordată pe termen nelimitat, pentru care a fost plătită o sumă de bani în acest scop, conform prevederilor din Regulament cei care dețin acele morminte, le pot pierde dacă nu plătesc taxa de întreținere. Pe site-ul ACCU nu este niciun anunț referitor la obligativitatea prezentării în 30 de zile pentru plata taxei de întreținere.
Statul poate lua și un sfert din mormânt
Din cele spuse de oficialii pe care i-am întrebat, concesionarii mormintelor pot fi mai mulți moștenitori ai celor răposați. Spre exemplu, la Cimitirul Sfânta Vineri au fost notificate opt persoane pentru aceeași suprafață, de 9,8 metri pătrați, Fiecărui concesionar îi revine, astfel, 1,23 metri pătrați.
Sunt situații, ne-au explicat aceleși surse, în care unul dintre concesionari poate pierde dreptul asupra părții sale de mormânt și, în acest caz, un sfert sau jumătate intră în posesia statului.
Dacă doresc, celelalte rude pot reconcesiona partea cu pricina, plătind taxele. În general, susțin reprezentanți ai autorităților, un loc de veci pierdut, în aceste condiții, poate cu Nou, Izvorul Nou, Domnești, Bucureștii lamentul Cimitirelor și Crem fi repartizat unui alt concesionar.
Monumentele istorice, exceptate de la reconcesionare
În răspunsul transmis de ACCU, la solicitarea „Evenimentul zilei”, oficialii de la Administrația Cimitirelor precizează că, în cimitirele Bellu și Sfânta Vineri „o parte din locurile concesionate, sunt sub incidența art. 19 din Regulamentul Cimitirelor și Crematoriilor Umane”. Mai exact, articolul prevede că sunt exceptate de la obligațiile impuse concesionarilor „monumentele funerare din patrimoniul național și monumentele declarate de către C.G.M.B. de interes istoric și artistic”.
În plus, la Bellu nicio construcție funerară nouă nu se poate realiza decât cu acordul Ministerului Culturii.
A fost distrus monumentul funerar al unui ministru

Vremea. Experții ANM au anunțat că un val tropical de căldură va lovi România în cursul zilei de azi, iar ploile vor înceta.
Marți, vremea va fi frumoasă în cea mai mare parte a țării, cu excepția nord-vestului, unde pe arii extinse vor cădea averse de ploaie însoțite de frecvențe descărcări electrice și izolat de grindină de dimensiuni mici și medii. La începutul averselor vor fi și intensificări ale vântului care temporar pot luă aspect de vijelie. Cantitățile de apa așteptate a se acumula nu vor fi semnificative, însă în Maramureș izolat se vor strânge până la 15-20 de mm.
Spre seară, local își vor face apariția unele furtuni și în Transilvania, Banat și nordul Moldovei. Vântul va suflă slab în cea mai mare parte a țării, cel mult slab până la moderat în vestul extrem și în Dobrogea. Temperaturile maxime se vor situa în general între 26 și 31 de grade în Transilvania, Maramureș, Banat și Crișana (cu valori ușor mai ridicate posibile în sudul Transilvaniei și în Banat), 29-34 de grade în Oltenia, Muntenia și Dobrogea și 27-32 de grade în Moldova.
Locuitorii Capitalei se vor topi la soare, temperaturile depășind 33°C. MInima nopții va fi de 20°C, cerul se menține în mare parte senin, vântul va fi variabil, pe direcția VSV. Nu sunt prognozate ploi, scrie Antena1 .
Cerul se menține parţial înnorat însă nu va ploua. Maxima zilei atinge 28°C, iar minima de 15°C. Nu scăpăm însă de ploi în această săptămână!
Pagina 1 din 1

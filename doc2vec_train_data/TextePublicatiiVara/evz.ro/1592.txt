SUA îi presează pe aliații europeni să pregătească mai multe batalioane, nave și avioane NATO pentru luptă, spun oficialii, făcând referire la dorința de a împiedica una tac din partea rușilor.
Secretarul american al Apărării, Jim Mattis, va căuta joi un acord general pentru planul de la Bruxelles, când se întâlnesc miniștrii apărării alianței, punând bazele aprobării de către liderii NATO la un summit din iulie, au declarat patru oficiali și diplomați americani și NATO.
Planul ar necesita ca NATO să dispună de 30 de batalioane de teren, 30 de escadroane de aviație și 30 de nave marine, cum ar fi distrugătoarele, în termen de 30 de zile de la anun’area  alertei, deși propunerea nu discută numere specifice de trupe sau un termen limită pentru crearea acestei strategii.
Mărimea batalioanelor NATO variază de la 600 la 1000 de soldați.
Aceasta este o provocare pentru guvernele europene, condamnate de președintele american Donald Trump pentru reducerea cheltuielilor militare după Războiul Rece, pentru a remedia problemele pe termen lung cu elicopterele și jeturile care sunt ținute la sol din cauza lipsei de componente necesare funcționării.
„Avem un adversar (Rusia) care se poate deplasa repede în Marea Baltică și în Polonia pentru un atac la sol”, a declarat un diplomat NATO, care a fost informat despre planurile SUA.
„Nu ne permitem luxul de a ne mobiliza în câteva luni” a mai spus diplomatul.
Un oficial din SUA a declarat că inițiativa a avut ca scop principal combaterea Rusiei și a fost însoțită de Strategia Națională de Apărare a Pentagonului din 2018, care acuză Moscova că dorește „să zdrobească NATO”., scrie Themoscowtimes .
Pagina 1 din 1

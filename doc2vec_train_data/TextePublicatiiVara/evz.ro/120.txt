În politica românească, una dintre temele recurente este implicarea miliardarului George Soros în afacerile interne ale țării noastre. Ce putere a câștigat investitorul? Cum acționează? Ce formație politică susține? Aceste întrebări revin în atenția guvernanților. Un jurnalist aduce mai multe informații despre subiectul dezbătut.
Jurnalistul think-tank-ului Capital Research Center, Jacob Grandstaff, este autorul unei serii intitulate „Fantomele lui Soros în România” și a documentat traseul banilor care au venit de la miliardar înspre ONG-uri din spațiul românesc.
Într-o intervenție video la Antena 3, sâmbătă seară, ziaristul a detaliat modul de acțiune al lui Soros în România.
„În noiembrie anul trecut, această organizație (Capital Research Center - n.r. ) mi-a atras atenția la o lege care se dezbătea în Parlamentul României”, a spus jurnalistul.
De aici a început și interesul pentru România. Ziaristul susține că Soros, prin interpuși, a finanțat candidați la europarlamentare, în 2014.
„Domnul Soros nu prea se implică în țări precum România sau Ucraina. El vrea să influențeze toată Europa. El a băgat 5,7 milioane de dolari în campania din 2014 pentru alegerile europarlamentare. Fundația la care a dat bani în România.. el a spus că toți acești bani vrea să fie utilizați pentru alegerile parlamentare și prezidențiale. Au fost două organizații care au primit bani de la Soros”, a afirmat  Jacob Grandstaff.
Totuși, această influență ar avea rădăcini mult mai vechi, conform jurnalistului american. Totul începe după căderea regimului comunist și înființarea primelor ONG-uri în România. George Soros ar fi participat la reuniunea Grupului pentru Dialog Social (GDS), căruia i-ar fi oferit un milion de dolari. Influența a căpătat noi cote după ce Traian Băsescu ajunge, în 2004, la Palatul Cotroceni, iar Monica Macovei ajunge ministru al Justiției. Cheia influenței, în toate statele, este lupta anticorupție, care, în România, a atins un nivel uluitor de agresiv, care nu ar fi permis nicăieri, conform jurnalistului.
Pagina 1 din 1

Daniel Negreanu, românul multimilionar din poker
Românul Daniel Negreanu este jucătorul profesionist cu cele mai mari câștiguri din istorie la masa de poker. Cu ultimul premiul câștigat, românu a ajuns la o avere de aproape 40 de milioane de dolari
Daniel Negreanu a câștigat zilele trecute un premiu fabulos în valoare de 3 milioane de dolari și locul al doilea în finala Super High Roller Bowl 2018, care a avut loc la ARIA Resort & Casino din Las Vegas. Odată cu acest premiu, „Kid Poker”, Daniel Negreanu devine jucătorul profesionist de poker cu cele mai mari căștiguri din istorie, aproape 40 de milioane de dolari, conform All Time Money List.
„Mi-am propus să căștig acest turneu, acesta a fost obiectivul meu, însă sunt bucuros și cu locul al doilea. Am făcut câteva greșeli în timpul jocului și era firesc să se întâmple așa, mai ales după 40 de ore de joc împotriva lui Jason Bonomo, unul dintre cei mai buni jucători de poker din lume,” a declarat Daniel Negreanu.
Americanul Justin Bonomo este câștigătorul de anul acesta al Super High Roller Bowl, el adjudecându-și premiul cel mare în valoare de 5 milioane de dolari și continuând seria victoriilor. De la începutul anului și până în prezent el a acumulat peste 14 milioane de dolari, iar cel mai recent premiul căștigat a fost cel de la Super High Roller Bowl din China, în luna martie.
Până pe 17 iunie Daniel Negreanu continuă să joace poker în Vegas în cadrul celebrului turneu World Series of Poker (WSOP 2018). În august 1998, la doar 23 de ani, Negreanu a devenit cel mai tânăr jucător care a câștigat o brățară WSOP, după ce a căștigat turneul Pot Limit Hold'em de 2.000 de dolari.
Pagina 1 din 1

Un nou jaf de proporții a fost dat zilele trecute la Timișoara. Hoții au dispărut cu câteva kilograme de aur. Atacul la bijuteriile din oraș au început însă în 2016, și continuă, în contextul în care, până acum, nu au fost prinși toți membrii rețelei de spărgători.
Jaful, arată polițiștii, s-a petrecut pe strada Zugrav Nedelcu din Timișoara, în cursul nopții de 29 spre 30 mai. A fost atacată Bijuteria Dinamo, una cu vechime de 50 de ani pe piață. Hoții au urcat pe o schelă și au forțat unul dintre geamurile de acces în clădire. Au reușit să fure din interior aproximativ 4 kilograme de bijuterii din aur și au dispărut înainte ca alarma să alerteze autoritățile. Polițiștii timișoreni au început acum o anchetă și încearcă să stabilească modul exact în care s-a petrecut totul. Ei au deschis acum un dosar penal sub aspectul săvârșirii infracțiunii de furt calificat.
Marile jafuri rămân cu ”AN”
Marile jafuri din Timișoara sunt, toater, cu ”autor necunoscut”. În ultimii ani în Timișoara și în împrejurimi s-au dat jafuri serioase. La fiecare spargere, hoții au plecat cu seif cu tot, iar de fiecare dată acesta era plin cu zeci de mii de euro sau cu kilograme de aur.  Anul trecut hoții au furat sute de telefoane mobile, televizoare smart și 50.000 de lei din showroom-ul Altex din Timișoara. Ca să fie siguri că nu vor fi prinși, au plecat și cu serverele pe care se stocau imaginile surprinse de camerele de supraveghere și au folosit un estinctor, pentru a șterge eventualele amprente. Câteva ziler mai devreme au luat pe sus seiful de la Fan Courier în care se aflau 600.000 de lei. Cu 10.000 de lei, și câteva kilograme de bijuterii din aur și argint cu pietre prețioase au plecat hoții care au jefuit, de Crăciun, în 2016, un magazin de profil. În aprilie același an, hoții au intrat într-o casă de schimb valutar din Timișoara. Au tăiat seiful cu lampa cu autogen și au furat din el 87.000 de euro. Hoții au dat spargeri și la instituții publice: de exemplu la primăria Sacoșu Turcesc sau la Registrul Auto.
Pagina 1 din 1

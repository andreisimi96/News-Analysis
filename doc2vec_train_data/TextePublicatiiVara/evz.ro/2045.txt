Povestea lui Sharon Tate, starleta şi soţia lui Roman Polanski,  una dintre victimele criminalului Charles Manson, va reînvia într-un film în regia celebrul regizor Quentin Tarantino. Povestea care a cutremurat Hollywood-ul va fi rescrisă cu nume grele din lumeaa filmului, precum  Al Pacino, Brad Pitt şi Leonardo DiCaprio.
Filmul se va numi „Once Upon a Time in Hollywood”, iar  Al Pacino, care se află la prima colaborare cu Tarantino, va juca rolul Marvin Shwarz - agentul actorului interpretat de Leonardo DiCaprio în acest proiect.
Din distribuţie mai fac parte şi  Brad Pitt şi Leonardo DiCaprio, în roluri principale, Luke Perry, Damian Lewis şi Dakota Fanning, anunţaţi recent, şi Margot Robbie, Burt Reynolds, Timothy Olyphant, Kurt Russell, Michael Masden şi Tim Roth.
Pe lângă rolul de regizor, Quentin Tarantino este şi scenarist şi producător (alături de David Heyman şi Shannon McIntosh) al peliculei, potrivit site-ului Variety.com, citat de News.ro.
„Once Upon a Time in Hollywood” are în centru un actor fără succes (Pitt) care joacă într-un serial western şi dublura sa (DiCaprio), care încearcă să supravieţuiască la finalul anilor 1960. Coincidenţa face ca personajul lui Brad Pitt, Rick Dalton, să fie vecin al lui Sharon Tate, starleta şi soţia lui Roman Polanski care a fost una dintre victimele lui Charles Manson.
Filmul, care a avut titlul de lucru „#9”, va fi lansat pe 9 august 2019, când se împlinesc 50 de ani de când grupul lui Manson a comis crimele din LaBianca.
Pagina 1 din 1

Andreea Marin a postat pe contul său de socializare un mesaj lung și emoționant în care vorbește despre dragoste și anunța un eveniment extrem de important pentru ea. Imediat fanii s-au gândit că este vorba de o nuntă.  În mesaj, vedeta spune că a ales un loc special și că va avea lângă ea cei mai dragi oameni, urmând să împărtășească momentul și cu fanii, prin fotografii.
”Mi-am dorit să vă spun prin viu grai ceea ce simt în acest moment. Să ne putem privi în ochi şi să ne sprijinim, reciproc,  de privirea celuilalt îndreptata spre noi. Săptămâna aceasta, un moment extraordinar, gândit cu sufletul, va avea loc la capătul firului roşu, unde voi fi de găsit, în miezul zilei de joi. Nu vom putea fi cu toţii acolo. Dar vă promit că vom simţi cu toţii emoţia profundă a momentului, surprins în imagini ce vă vor fi dăruite ulterior şi pe care nu le veţi putea uita uşor. Uneori, nu e nevoie decât de 2 oameni, ţinându-se de mâini, privindu-se în ochi, dezbrăcându-se de orice i-ar putea împiedica să atingă maxima emoţie şi pura sinceritate. Uneori, totul porneşte de la ceva neaşteptat. Căci aşa e viaţa. Şi ajunge, la fel de neaşteptat, până departe. Am ales un loc special pentru mine pentru ziua de joi, cu semnificaţie la nivel personal. Voi avea alături o mână de oameni apropiaţi şi colegi din domeniul meu, doar pe cei ce vor simţi să îmi fie aproape. La capătul firului roşu”, a postat vedeta pe contul său de socializare.
Pagina 1 din 1

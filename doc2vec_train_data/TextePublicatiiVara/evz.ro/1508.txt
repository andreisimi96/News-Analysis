Adrian Alexandrov se află în România, în vreme ce iubita sa, Elena Udrea, care îi poartă în pântece copilul, se află în Costa Rica. Nici prin cap nu îi trecea lui Adrian faptul că iubita sa avea să fie condamnată la 6 ani de închisoare cu executare. Iată ce făcea el cu o zi înainte.
Marți, Înalta Curte de Casaţie şi Justiţie a pronunţat sentinţa definitivă în dosarul "Gala Bute": Elena Udrea a fost condamnată la şase ani de închisoare cu executare pentru luare de mită şi abuz în serviciu, decizie dată şi în primă instanţă. În timp ce Elena Udrea aștepta decizia Curții Supreme, la mii de km de România, în Costa Rica, iubitul său, Adrian Alexandrov, și-a petrecut zilele de duminică și luni la munte, unde s-a relaxat în aer liber cu prietenii și cățelul său.
Nici prin cap nu-i trecea că la o zi distanță, iubita sa, care îi poartă pruncul în pântece, avea să fie condamnată la ani grei de închisoare.
La aflarea tristei vești, Adrian a declarat că se va deplasa de urgență în Costa Rica pentru a-i fi aproape iubitei sale. „Mă duc cât pot de repede. Nu o pot lăsa singură în aceste momente”, a declarat Adrian Alexandrov, pentru revista VIVA!. La rândul său, Elena Udrea a postat și ea un mesaj pe consul său de facebook, în care le mulțumește celor care îi sunt alături. Multumesc tuturor celor care ati crezut si credeti in dreptatea mea, tuturor celor care m-ati sustinut, ma sustineti, v-ati rugat si va rugati pentru mine! Multumesc presei care a dus si duce o lupta mai apriga si mai determinata pentru adevar si oprirea abuzurilor din Romania, decat o duc alesii poporului, cei care ar avea obligatia sa o faca. Sistemul inca exista si functioneaza, Protocoalele si culoarele din justitie sunt in continuare eficiente, sunt inca judecatori si procurori care executa ordinele si comenzile generalilor SRI. Pana decid ce voi face in continuare, va rog sa acceptati ca nu voi da nicio declaratie. Doamne, ajuta tuturor”, a scris Elena Udrea pe contul său de Facebook imediat după aflarea sentinţei.
Pagina 1 din 1

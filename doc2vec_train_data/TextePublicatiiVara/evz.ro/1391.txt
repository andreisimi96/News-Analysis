Prezent la forumul Atlantic-Black Sea Security Forum, eveniment internațional de nivel înalt, care are loc astăzi, la Palatul Parlamentului, adjunctul Secretarului General NATO, James Appathurai, a declarat că regiunea Mării Negre a devenit extrem de importantă pentru NATO.
„Regiunea Mării Negre este acum mai mult ca oricând de la războiul rece încoace pe agenda NATO. Vedem pregătirea militară a Rusiei care și-a mobilizat echipamentele în Crimeea și care folosește Crimeea pentru a-și proiecta puterea în Orientul Mijlociu. Rusia își mută rachetele și fregatele în Marea Neagră”, a declarat oficialul NATO. El a mai vorbit despre  propaganda pe care Rusia o face în regiune: “Propaganda, dezinformarea, finanțarea partidelor politice, destabilizarea regiunii, toate acestea le face Rusia.
Noi  ne uităm la acest spectru amenințător, dar vrem, în același timp, relații mai bune cu Rusia. Avem și un dialog bun și constructiv. NATO acționează defensiv și proporțional în zona Mării Negre, de aceea ne dorim  o operare colectivă și consolidarea relațiilor cu parteneri din regiune. România nu doar vorbește, ci și acționează în NATO, a mai declarat  James Appathurai.
Pagina 1 din 1

Rețeaua de socializare Facebook va fi restricționată timp de o lună într-o țară, pentru a putea fi studiat impactul site-ului de socializare și a știrilor false asupra populației.
Guvernul din Papua Noua Guinee a decis să blocheze accesul la platforma de socializare timp de o lună, pentru a se efectua un experiment în legătură cu impactul acestei rețele de socializare asupra populației.
Această întrerupere va fi un prilej pentru ca autoritățile să analizeze comportamentul persoanelor care folosesc rețeaua de socializare și în ce scop este folosită aceasta.
Guvernul a admis că sunt unele îngrijorări în ceea ce privește folosirea Facebook-ul și bună-starea socială, securitatea şi productivitatea în rândul oamenilor.
„Această perioadă de timp ne va permite să colectăm informaţii despre utilizatorii care se ascund în spatele fenomenului de fake news, utilizatorii care încarcă materiale pornografice, sau utilizatorii care postează informaţii eronate în scopuri de manipulare”, a declarat Sam Basil, ministrul Comunicaţiilor.
Ministrul a mai avertizat că riscurile și vulnerabilitățile pe care Facebook-ul le prezintă pot fi chiar mai periculoase decât atacurile ciberbetice, incluzând și posibilitatea ca Facebook să acționeze ca o rețea de advertising necontrolată.
Pagina 1 din 1

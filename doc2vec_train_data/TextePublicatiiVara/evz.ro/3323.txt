Susanna Feldman și asasinul ei
Violarea și asasinarea unei evreice de 14 ani de către un solicitant de azil irakian a readus în lumina reflectoarelor atrocitățile imigranților în Germania.
Mii de femei și de copii au fost violați și agresați sexual în Germania de când cancelara Merkel a primit în țară mai bine de un milion de imigranți, în special bărbați veniți din Africa, Asia și Orientul Mijlociu.
Ultima crimă, pe deplin evitabilă, este cu atât mai condamnabilă cu cât aruncă o lumină crudă asupra consecințelor insidioase ale politicii imigraționiste a Germaniei – începând prin absența controlului persoanelor primite în țară și repunerea în libertate a infractorilor arestați care ar fi trebuit încarcerați sau expulzați, arată o analiză a Gatestone Institute.
Crima arată de asemenea neglijența clasei politice, care se preocupă mai mult de multiculturalism și de drepturile imigranților prădători decât de protejarea femeilor și a copiilor germani.
Poliția a declarat că Ali Bashar, un kurd irakian de 20 de ani a violat-o pe Susanna Maria Feldman. A sugrumat-o, apoi i-a aruncat cadavrul într-o zonă de pădure în apropiere de calea ferată de la periferia Wiesbaden. Bashar a fugit apoi în Irak cu ajutorul unor documente de identitate false.
Susanna Feldman a fost dată dispărută la Mainz, pe 22 mai. Poliția nu a început să o caute decât după o săptămână, când un adolescent de 13 ani, un imigrant care locuia în același centru de primire cu Bashar, a contactat poliția.
Corpul Susannei Feldman a fost descoperit abia pe 6 iunie.
Bashar a ajuns în Germania în octombrie 2015, pe culmea valului de imigranți, împreună cu părinții săi și cei cinci frați și surori.
S-a dovedit repede că acești „refugiați” nu erau decât imigranți economici. Solicitarea de azil a lui Bashar este respinsă în decembrie 2016. Ar fi trebuit expulzat, însă autoritățile i-au permis să rămână.
În cursul celor trei ani pe care i-a petrecut în Germania, Bashar a fost găsit vinovat de numeroase delicte: agresiuni ale polițiștilor, furturi cu violență sub amenințarea cuțitului și posesie ilegală de arme.
Poliția a anunțat în martie 2018 că Bashar este suspect de un viol asupra unei fetițe de 11 ani care locuia în același centru de primire cu el.
Bashar a putut părăsi Germania sub o falsă identitate profitând de incompetența poliției federale de frontieră, care nu a verificat dacă numele înscris pe biletul de avion corespunde cu cel de pe documentele de identitate.
Bashar a fost arestat în nordul Irakului pe 8 iunie și extrădat în Germania o zi mai târziu. Acum este deținut într-o instituție corecțională din Wiesbaden.
Susanna este a patra adolescentă germană asasinată de imigranți ilegali în cursul ultimelor 18 luni.
16 octombrie 2016 – Maria Ladenburger, de 19 ani, studentă la facultatea de medicină din Freiburg, a fost violată și asasinată la întoarcerea de la o serbare organizată la universitate.
Agresorul său, Hussein Khavari, a pătruns în Germania în noiembrie 2015 fără documente de identitate. El a afirmat că este născut în Afganistan în noiembrie 1999.
Din cauza vârstei sale prezumate (16 ani), a obținut azil ca imigrant neînsoțit și plasat într-o familie de primire.

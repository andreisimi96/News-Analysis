MITING PSD. ALERTĂ de VIOLENȚĂ pentru Capitală. AVERTISMENT de la cel mai înalt nivel
Miting PSD. Ziua de sâmbătă este una plină de manifestații în Capitală, iar Ambasada SUA din București a sesizat acest lucru, venind cu mai multe avertismente. Printre cele mai evenimentele vizate de mesajul instituției se numără protestul organizat de PSD, la care sunt așteptate „sute de mii de persoane”, conform organizatorilor.
În afară de mult discutatul miting PSD, un alte eveniment important este și Bucharest Pride, marșul de vizibilitate a persoanelor LGBT, care a generat și contra-manifestații, făcându-i pe reprezentanții Ambasadei SUA să le recomande angajaților săi să evite pe cât posibil zona. Reprezentanții instituției diplomatice au emis un comunicat de presă în care  raportează toate manifestațiile așteptate sâmbătă în București și le cere angajaților săi să evite pe cât posibil zonele conflictuale.
„Patru demonstraţii şi proteste separate sunt aşteptate sâmbătă, 9 iunie 2018. Locul şi intervalul orar în care vor avea loc acestea se suprapune într-o oarecare măsură şi se aşteaptă un număr mare de participanţi. Se estimează că traficul pietonal şi cel al autovehiculelor în aceste zone va fi afectat în mod negativ.
PROPAGANDĂ NEAGRĂ a PSD. Cum intenționează să SCOATĂ LUMEA ÎN STRADĂ pentru MITINGUL ÎMPOTRIVA ABUZURILOR - VIDEO
Marşul LGBT: 17:30-20:30
Localizare şi rute: Trotuar zona Piaţa Victoriei (punct de întâlnire) – Calea Victoriei – Bulevardul Regina Elisabeta – Piaţa Universităţii (zona cu statui şi punctul final)
„Marşul pentru normalitate” şi Marşul Noii Drepte: 13:00-16:30
Scopul evenimentului: contramanifestaţie şi protest la marşul menţionat mai sus.
Localizare şi rute: Trotuar zona Piaţa Victoriei (punct de întâlnire) – Bulevardul Lascăr Catargiu – Piaţa Romană – Bulevardul Magheru – Bulevardul Nicolae Bălcescu – Piaţa Universităţii – Bulevardul I.C. Brătianu – Strada Halelor – Splaiul Independenţei – Dealul Patriarhiei (la poalele Dealului şi punct final).
Mitingul Partidului Social Democrat (PSD): 20:00-22:00
Număr estimat de participanţi: 200.000 (conform aşteptătilor, mulţi dintre ei vor veni din toată ţara)
Localizare: Piaţa Victoriei
Notă: Restricţiile de trafic se vor aplica începând cu ora 14:00, în special în jurul Pieţei Victoriei şi pe bulevardele şi străzile vecine din acel cartier.
Mitingul de protest împotriva PSD: nu se cunoaşte intervalul orar, însă el va corespunde probabil cu cel al mitingului PSD
Localizare: zona Piaţa Victoriei
„CIUMA ROȘIE” se transformă în „TEROAREA ALBĂ”? CULISELE organizării MITINGULUI PSD
Personalul Ambasadei SUA este sfătuit să evite mulţimile agresive sau agitate şi să rămână constant în stare de alertă, atent la evenimentele din jur”, se arată în comunicatul oficial.
Reprezentanții Ambasadei SUA îi sfătuiesc pe angajați să evite pe cât posibil zona respectivă și să aibă mereu un plan de scăpare rapidă, pentru orice eventualitate.
Identificarea de rute alternative, planificarea programului în concordanţă şi păstrarea în minte a unei căi de „ieşire” în cazul deplasării prin zone aglomerate pentru a evita rănirea în caz de incidente.”, adaugă reprezentanții instituției.
Pagina 1 din 1

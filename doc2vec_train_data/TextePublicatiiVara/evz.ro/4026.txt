Scene groaznice într-un imobil de pe strada Ciurchi din cartierul ieșean Tătărași. Un bărbat de 30 de ani după ce s-a certat cu soția din cauza copilului, ca să-și înece amarul s-a apucat de băut.
Conform Bzi.ro în aproximativ 5 ore a terminat două sticle de whisky. Aburit bine de alcool și având cunoștințe medicale, bărbatul și-a introdus o branulă într-o venă, pe care nu a sigilat-o, și a lăsat să se scurgă sângele aproximativ două ore.
Mai mult decât atât, acesta și-a făcut o poză pe care a trimis-o unui prieten din Anglia pe Facebook, anunțându-l că își va lua viața. Amicul sau a alertat familia, care a apelat la numărul unic de urgențe 112, la fața locului deplasându-se un echipaj de poliție și un echipaj SMURD. Paramedicii l-au găsit pe bărbat conștient, însă au avut nevoie de intervenția unui echipaj cu medic pentru a îl stabiliza.
Pacientul a fost transportat la UPU Sf. Spiridon plin de urme de sânge și palid. După ce a fost tratat de către medicii spitalului, bărbatul a fost trimis la Institutul de Psihiatrie „Socola” pentru evaluarea stării psihice și îngrijiri de specialitate.
Pagina 1 din 1

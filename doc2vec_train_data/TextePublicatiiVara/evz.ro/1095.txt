Autoritățile au intrat în alertă după ce un angajat al unei școli, în vârstă de circa 40 de ani, la de la școala generală din Andrid, județul Satu Mare, ar fi suspectat de pornografie infantilă.
Informațiile au fost confirmate de către colegii bărbatului pentru presaSM.ro , în timp ce surse din Inspectoratul Județean Școlar susțin că ar fi vorba despre chestiuni legate de anumite licitații publice.
Cert este că procurorii Direcției de Investigare a Infracțiunilor de Criminalitate Organizată și Terorism (DIICOT) și luptătorii din cadrul Serviciului de Intervenție Rapidă al Inspectoratului Județean de Poliție Satu Mare au descins joi la domiciliul bărbatului, de unde ar fi ridicat mai mult bunuri.
Mai mult, oamenii legii au descins și la școala generală, de unde au ridicat mai multe calculatoare. Motiv din care activitatea școlii a fost afectată, în condițiile în care unele programe informatice administrative erau instalate pe acele unități confiscate.
Surse din conducerea școlii au declarat pentru PresaSM că situația este una ciudată și nu le vine să creadă că acuzațiile ar putea fi adevărate.
”Au venit polițiștii și ne-au arătat mandatul de percheziție. Au ridicat mai multe calculatoare. Colegul se bucură, totuși, de prezumția de nevinovăție. O să convocăm Consiliul Profesoral și Consiliul de Administrație să vedem ce este de făcut. Colegul nu a fost încă suspendat din activitate”, au declarat surse avizate pentru sursa menționată.
Conform primelor informații, suspectul nu ar fi fost reținut, acesta aflându-se în libertate.
Pagina 1 din 1

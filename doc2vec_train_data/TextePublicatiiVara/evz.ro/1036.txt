Alertă de sănătate în SUA. Un focar de E.coli a lovit țara, omorând cel puțin cinci persoane și îmbolnăvind alte 200. Poate cea mai rea veste este că anchetatorii din domeniu nu au reușit să identifice sursa clară a izbucnirii.
Vineri, la mai bine de două luni de la izbucnirea infecțiilor cu E.coli din SUA, Centrul pentru Controlul Bolilor (CDC) a anunțat bilanțul terifiant al răspândirii bolii. Chiar dacă aceștia au reușit să determine că infecția se datora salatei crescute în zona Yuma din statul Arizona, aceștia nu au reușit să determine o fermă, un producător sau un distribuitor de la care a provenit leguma infectată.
Acum este sfârșitul sezonului, iar legumele au fost deja retrase de pe rafturi, Administrația pentru Mâncare și Medicamente (FDA) ar putea să nu ajungă niciodată la o concluzie mulțumitoare cu privire la infecțiile mortale, comentează The Washington Post.
Aproximativ 197 de persoane s-au îmbolnăvit, iar jumătate dintre aceștia au ajuns la spital. Unii au vorbit cu autoritățile, spunându-le că nu au mâncat legume contaminate, dar au intrat în contact cu oameni care au făcut acest lucru.
Analistul senior Jaydee Hansen de la Centrul pentru Siguranța Alimentelor al FSDA spune că „salata în sine este infectată, apoi ea este împachetată în pungi de plastic și (...) dacă nu este ținută la rece, bacteriile se înmulțesc”.
El atrage atenția, însă, că și celelalte verdețuri produse în Arizona ar putea fi contaminate, „pentru că pot fi transportate cu aceleași camioane în care s-a pus și salata”. 60 de persoane au fost internate în SUA, în luna aprilie, după ce au consumat salată infestată, cele mai multe dintre ele fiind femei. „Prietenii mei bărbați nu mănâncă salată, dar amicele mele și fiice lor da”, a explicat Jaydee Hansen, pentru DailyMail.
El spune că adevărata sursă a infecției este solul în care a fost plantată respectiva salară și că, din păcate, recolta din Yuma va fi compromisă ani buni de acum încolo.
Pagina 1 din 1

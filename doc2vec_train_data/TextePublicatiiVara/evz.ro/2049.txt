Facebook a facut publice, din greșeală, postările private a 14 milioane de utilizatori. Compania a anunțat că un bug a afectat setările de vizibilitate
Astfel, în loc să fie vizibile doar prietenilor, postările în cauză au putut fi văzute de toată lumea.
Conform oficialilor companiei, au fost afectate postările publicate în perioada 18 - 27 mai.
În acest moment problema este rezolvată iar setările au revenit la normal.
Utilizatorii afectați vor primi o notificare pe Facebook care îi va inștiința de cele întâmplate și le va sugera să-și revizuiască setările postărilor din perioada în care acestea au fost alterate de bug.
Bug-ul a afectat inclusiv setările implicite ale postărilor noi care apar inițial vizibile doar pentru prieteni. Ele au fost afișate direct pentru toată lumea, deci ADIO INTIMITATE!
Problema survine pe fondul numeroaselor controverse în care gigantul american a fost implicat în ultima vreme.
Dupa scandalul Cambridge Analytica, când au fost compromise datele a 87 milioane de utilizatori.Rețeaua de socializare Facebook a fost recent acuzată ca a vândut, practic, informațiile pe care le are despre utilizatorii săi producătorilor de smartphone-uri.
Pagina 1 din 1

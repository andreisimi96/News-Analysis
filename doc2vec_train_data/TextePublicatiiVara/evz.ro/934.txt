Rusia va găzdui marele bal fotbalistic în perioada 14 iunie - 15 iulie, cel mai așteptat eveniment din „Sportul Rege”. Jose Mourinho știe deja ce echipe au puterea să triumfe în această ediție a turneului final.
Portughezul Jose Mourinho, tehnicianul lui Manchester United, e de părere că Mondialul din Rusia va putea fi câștigat de Argentina, Portugalia, Brazilia sau Spania. „Jucători precum Messi și Ronaldo pot face minuni. Sunt atât de buni încât pot face echipele lor să fie mai valoroase decât sunt pe hârtie. Cred că Argentina și Portugalia pot face un turneu bun. Brazilia este și ea favorită, deoarece selecționerul Tite este un bun tactician. Va fi o echipă de urmărit. Spania a fost foarte puternică în preliminarii și are jucători cu experiență și calitate”, a optinat Mourinho, într-un interviu acordat revistei GQ.
Cel supranumit „The Special One” a fost întrebat care ar fi cel mai mare fotbalist din istoria Cupei Mondiale, dar a evitat să ofere un raspuns ferm: „Nu pot răspunde la această întrebare. M-am născut în 1963, așa că am văzut prea puține meciuri cu jucători celebri precum Bobby Charlton sau Eusebio. Din 1970 încoace am multe amintiri, dar e greu de ales între Franz Beckenbauer, Pele, Diego Maradona sau brazilianul Ronaldo. Au fost atât de mulți jucători buni și la fiecare patru ani se pare că există o nouă stea. Este imposibil să compărăm jucători din generații diferite”.
Pagina 1 din 1

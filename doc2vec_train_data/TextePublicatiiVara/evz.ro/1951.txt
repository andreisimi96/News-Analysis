Analistul politic Gelu Vişan a avut o reacţie necruţătoare după ce şeful DIICOT a trecut la ameninţări în direct la România TV. L-a făcut „ derbedeu de cartier” în urma comportamentului său în intervenţia telefonică, arătând practic, în opinia lui Vişan, că se comportă ca un „ huligan şi că în orice ţară civilizată ar fi fost demis pe loc”.
"Un derbedeu de cartier amenință un jurnalist", scrie politicianul pe contul personal de socializare. "Aseară un derbedeu cu funcție de la stat a amenințat un jurnalist. In urmă cu vreun an de zile, același jurnalist, alături de vreo cincizeci de colegi au fost chemați la Procuratură de către unul Lazăr, folosit de Laura Codruța Kovesi pe post de fată în casă, bună la toate. Ăștia văd că nu se potolesc, ba se comportă fix ca derbedeii de cartier. Nu prea-l cunosc pe Horodniceanu ăsta, nu știu cu ce se ocupă și ce mari realizări are el, l-am văzut de câteva ori, libidinos, " pupând urma bocancului" Laurei Codruța Kovesi", dar înțeleg din transcriptul unui dialog dintr-o emisiune că l-a amenințat pe Victor Ciutacu.
Trebuia demis imediat după acea ieşire nepotrivită de la RTV
Lăsând la o parte că a mai intrat la o televiziune unde și acolo s-a-ncăierat cu moderatorul, constat comportamentul de huligan al șefului DIICOT. In orice țară civilizată, un astfel de derbedeu ar fi demis pe loc de Procurorul General, de președinte sau de cine dracu o fi șeful lui. Să proferezi amenințări în spațiul public în direct împotriva unui jurnalist, depășește fapta penală, e mai mult, arată un comportament mafiot, ca dealtfel al întregii justiții din România", a mai comentat Vişan.
A ameninţat în stil mafiot, înseamnă că i s-a urcat  funcţia la cap
"Mai înțeleg că și ăstuia i s-a lipit curul de scaun, ca și al șefei lui care s-a prins și cu dinții de tocul ușii și nu se dă plecată, crezând că sunt eterni. Să ameninți intr-un stil mafiot, înseamnă nu că ți s-a urcat funcția la cap, ci că ți-a luat capul cu totul. Cer în mod public demiterea procurorului șef DIICOT pentru proferarea de amenințări în spațiu public împotriva unui Jurnalist. ( aici care dracu o fi procedura, pe-sta poate să-l demită cineva, sau ș' ăsta e pe viață, în calitate de Slujitor al Slujirii Pure Nefertiti? Na' că ăștia sunt într-o gașcă de derbedei de cartier, sunt toți la fel. Atunci să plece dracu-n gașcă din funcțiile publice!", a mai scris politicianul pe contul de Facebook.
Pagina 1 din 1

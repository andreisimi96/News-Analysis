Curtea Europeana a Drepturilor Omului, CEDO, a admis alte 40 de plângeri din România, a publicat şi a comunicat vineri hotărârile din cauzele Iordan vs. România (43899/13 si 43903/13), Giurcanu şi altii vs. România (30369/15), Sidea şi altii vs. România (889/15 si altii) privind împrejurarile în care au fost ucise mai multe persoane între 21 şi 28 Decembrie 1989  la  Bucureşti, Braşov, Timişoara şi Vișina.
Vişina despre care s-a pronunţat CEDO, o localitate de lângă Târgoviște – Boteni, este locul unde s-a prăbușit avionul Tarom în care se afla, pe lângă echipaj, singurul pasager, jurnalistul britanic Jan Parry (cu bagajul său documentar: fotografii şi filme din Decembrie '89). Avionul a fost doborât de o RACHETĂ sol-aer, caz similar celui cu avionul malaiezian atacat de tirul insurgenților ruşi deasupra Ucrainei în 2014!
“Aceste hotărâri CEDO de condamnare a sistemului  judiciar  din România sunt pendinte de dosarul Revoluţiei, a cărui tergiversare fără precedent în istoria recentă a Europei  continuă să fie o referinţă negativă în lumea dreptului penal. Pe lângă obligaţia de diligenţă transmisă Ministerului Public şi procurorilor, Curtea a decis şi  o dezdăunare a victimelor pentru tergiversarea cercetărilor , în valoare de peste 500.000 Euro, dezdăunarea efectivă pentru uciderea atâtor oameni urmând a fi pusă în sarcina instanţelor judecătoreşti naţionale”, declară Teodor Mărieş, preşedintele Asociaţiei 21 Decembrie 1989.
Anterior, Curtea de la Strasbourg a pronunţat mai  multe hotărâri începând cu 2011 în cauza Asociaţia 21 Decembrie 1989, Mărieş, Vlase şi alţii vs. România fiind prima din seria acestor condamnări ale sistemului judiciar român (vinovat de complicitate şi nesoluţionarea justă a dosarelor privind crimele împotriva umanităţii din perioada infracţionala Decembrie 1989 - iunie 1990) şi care a determinat redeschiderea dosarului clasat de procurori încă din 2009 sub pretextul că ar fi intervenit prescripţia.
Pagina 1 din 1

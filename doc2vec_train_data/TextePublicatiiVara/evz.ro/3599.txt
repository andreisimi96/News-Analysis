Mai multe ipoteze privind planurile așa-zise secrete ale președintelui Klaus Iohannis au fost prezentate, vineri seara, în emisiunea de la Antena 3, „Exces de Putere”.
Oana Zamfir și Adrian Ursu au pus în lumină câteva planuri pe care Administrația Prezidențială le-ar avea în vedere în perioada următoare, la Antena 3 .
Unul dintre acestea ar fi declanșarea de alegeri anticipate, cu un an înainte de alegerile la termen, prin invalidarea judecătorului CCR Petre Lăzăroiu.
Un al doilea scenariu înaintat de cei jurnaliști are legătură cu vacantarea unui loc de judecător la Curtea Constituțională a României.
Astfel, scenariul arată că postul vacant ar putea fi preluat de actuala șefă a DNA, Laura Codruța Kovesi.
Ipoteza ca Laura Codruța Kovesi să ajungă judecător la CCR a fost înaintată și de jurnalistul Dan Andronic.
O IPOTEZĂ-BOMBĂ: Laura Codruța Kovesi devine judecător la Curtea Constituțională
Reamintim că judecătorul CCR Petre Lăzăroiu a precizat, vineri, că a fost chemat de unul dintre consilierii preşedintelui Klaus Iohannis, care i-ar fi comunicat că şefului statului i se cere imperios de către o asociaţie emiterea unui decret de revocare a sa din funcţie.
Pagina 1 din 1

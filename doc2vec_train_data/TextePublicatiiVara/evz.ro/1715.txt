Rocco Casalino, responsabil cu relațiile cu presa al partidului condus de Beppe Grillo a dat un interviu, în anul 2004, în cadrul emisiunii “Le Iene”
Emisiunea a fost difuzată la un canal aparţinând trustului Mediaset al mognatului de presă, ex-prim ministru, Silvio Berlusconi.
"Săracii au un miros mult mai puternic. Ai încercat să te culci cu un român sau cu unul din ţările astea, din Est? Chiar dacă fac zece duşuri, tot miroase... au un miros din ăla dulce acru, nu ştiu ce naiba e, dar îl simţi"- iată ce declara acum ceva timp, într-un interviu pentru reporterii de la emisiunea satirică "Le Iene" pe postul Italia 1, Rocco Casalino, actual purtător de cuvânt al senatorilor din "Mişcarea 5 Stele" Movimento 5 Stelle - partid fondat de bloggerul şi actorul Beppe Grillo, relata Italiastiri în data de 13 februarie2014.
"UPDATE: Rocco Casalino a declarat că în interviul acordat emisiunii "Le Iene" este acuzat fără motiv. El a spus că "recita un rol" în timpul interviului, mai precis al unei persoane rasiste şi că nicidecum cele spuse de el nu reprezintă opinia sa personală. A precizat că, în acea perioadă frecventa un curs de teatru iar el trebuia sa intrepreteze acel rol", mai scrie Italiastiri.
“Am investit foarte mulţi bani în educaţia italienilor şi acum ne trezim cu aceşti oameni care nu au cunoştinţe de bază.  Oamenii aceştia nu au educaţie şi îi lăsăm să vină la noi fără niciun filtru. Este un adevărat pericol!”, mai spune Rocco Casalino în faimosul, de acum video care a stîrnit vâlvă în Italia şi România.
Rocco Casalino a avut o evoluţie în crescendo de la populara emisiune de tip reallity-show - Big Brother, varianata italiană,  la Purtător de Cuvânt al Guvernului via M5S(Mişcarea 5 Stele), în care s-a înscris de la înfiinţarea acesteia de către Beppe Grillo.
El a declarata, anterior, că este posesor al unui titlu de Master la o universitate americană care s-a dovedit a fi doar o diplomă a de absolvire a unui curs de vară, fapt care a făcut, de asemenea, mare vâlvă în Peninsulă .
Pagina 1 din 1

Aflată în plin proces de divorț, Birgitte Năstase, soția fostului mare tensimen Ilie Năstase, nu s-a mai putut abține. Amintirile au năpădit-o și a spus toate secretele căsniciei de aproape patru ani, care a adus-o, în anumite momente, până la disperare.
Duminică, 17 iunie, se împlinesc patru ani de când Birgitte și Ilie Năstase și-au promis dragoste eternă și și-au unit destinele. Din păcate, povestea lor de iubire s-a spulberat, din cauza geloziei și a aventurilor fostului sportiv. Totuși, amintirile nu dispar așa de ușor.
„Aș fi vrut să fie etern, ani de zile m-am pus în genunchi să fiu soția lui, cred că o perioadă o să fiu singură, să mă regăsesc. Eu de la 19 ani, foarte puțin timp am fost singură, după ce a murit primul meu soț, câteva luni, e ceva nou pentru mine, nu trebuie să dau nimănui explicații, nu sună telefonul, nu am pe nimeni gelos sau care să mă certe, simt că respir după foarte mult timp, am suferit, normal”, a spus Brigitte, conform B1.ro .
Se pare că totul este aproape de final, având în vedere că Ilie Năstase ar urma să plece definitiv din țară, după divorț.
„Acum Ilie este la un turneu de tenis în Cluj, vrea să se mute dupa divorț în Franța pentru a începe o viață nouă. Îmi doresc de la mine un singur lucru. Să fiu unică și singura din viața unui bărbat și asta, din păcate, în ultimul timp nu s-a mai întâmplat, pentru că eu chiar îmi doresc să fiu unică. M-am supărat la început, în momentul în care am aflat, l-am susținut. Nu-mi vine să cred că s-a întâmplat să ajungem la divorț, am pus preț pe acest gest, că m-a luat de soție, nu aș fi vrut să se spulbere tot”, a comentat Brigitte.
Pagina 1 din 1

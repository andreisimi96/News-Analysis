Din primele informații reiese că sediul PSD din Timișoara a fost atacat cu cocktailuri Molotov. Rămășițele atacului au fost descoperite de un cetățean.
Se pare că în această dimineață, trei sticle incendiare au fost lăsate în fața sediului PSD. Ele au fost observate de un cetățean, care a sunat la Poliție.
„Eu am trecut inițial pe pistă la ora 9:15 și fitilul de la una din sticlele de pe pistă ardea. Nu știu ce este în interiorul sticlelor și nici nu am pus mâna pe ele. Peste drum, chiar în fața sediului PSD se vede cum 3 sticle au explodat. Am anunțat Poliția Locală la ora 10, iar doamna de la telefon s-a supărat pe mine că nu știam adresa sediului PSD – de notat că nici dânsa nu știa. Mi-a spus că va trimite Retimul, iar când a văzut că sunt surprins de ceea ce a zis a mai spus că desigur, înainte va trimite un echipaj. Cert este că la ora 11 nu fusese nimeni pe acolo”, a spus cetățeanul care a descoperit sticlele.
Reprezentanții partidului Timiș au sesizat Poliția, iar un echipaj a fost trimis la fața locului și va investiga acest caz. În zonă există camere de filmat, polițiștii urmând să obțină imaginile pentru a identifica autorul sau autorii, informează B1 .
Reprezentanții PSD Timiș au confirmat incidentul. Ei au comunicat că la acea oră nu se afla nimeni în sediu. Președintele PSD Timiș Călin Dobra a fost informat despre acest incident și rămâne de văzut dacă filiala va depune plângere la Poliție.
Pagina 1 din 1

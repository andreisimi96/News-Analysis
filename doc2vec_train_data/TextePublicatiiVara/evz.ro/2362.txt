Un nou cutremur a fost înregistrat în România, în dimineața zilei de duminică. Magnitudinea mișcării telurice o face să fie cea mai puternică înregistrată până acum în luna iunie a acestui an.
Un cutremur cu magnitudinea de 2,9 grade pe scara Richter a fost înregistrat de experții Institutului Național de Cercetare-Dezvoltare pentru Fizica Pământului (INFP). Seismul s-a produs imediat după miezul nopții, la 00.00.06.
Acesta s-a produs la o adâncime extrem de mică, de doar 5 kilometri sub scoarța terestră, în Marea Neagră. Cel mai mare cutremur recent care să fi fost înregistrat în această zonă a avut loc la sfârșitul lunii aprilie, în data de 2, când un seism cu magnitudinea de 3.9 grade pe scara Richter a fost detectat în regiune, la 27 de kilometri adâncime.
Mai mult, discutând despre mișcarea telurică de la sfârșitul luni aprilie, este important de adus în vedere că aceasta venea după cel mai mare cutremur înregistrat în 2018 în România. La data de 25 aprilie, un cutremur cu magnitudinea de 4,6 grade pe scara Richter a fost înregistrat, la ora 20.15.49, transmitea INFP. Seismul s-a produs în județu Buzău, la o adâncime de 147 de kilometri, și a fost resimțit în mai multe localități din zonă.
Pagina 1 din 1

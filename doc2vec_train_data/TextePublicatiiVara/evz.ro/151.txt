Jean Constantin, unul dintre cei mai mari actori ai României, ascunde un secret care nu a fost dezvăluit multor oameni nici la 8 ani de la dispariția sa.
Jean Constantin a jucat în peste 80 de filme și nu a lipsit de la nici un Revelion. Ne-a părăsit la data de 26 mai 2010, la 82 de ani. Rolurile excepționale ale lui Jean Constantin au fost în „Toate pânzele sus”, seria ”Brigada Diverse” și în ”Nea Mărin miliardar”.
Marele actor a rămas numele ”de scenă”, deși Jean este numele de familie și nu prenumele. Marele actor a povestit de mai multe ori că provine dintr-o familie multietnică, cu șapte copii. ”Mama mea era grecoaică venită cu părinţii de la Salonic prin aproximativ 1880 şi se numea Caliopi Stavreg Zaharia”, a povestit Jean Constantin. ”Tatăl meu era român, Dumitru Jean, şi era conductor arhitect”, afirma actorul, susține Click.ro.
Însă tenul său măsliniu a fost pus pe seama altei etni. S-a vehiculat mult timp ideea că ar fi ţigan de origine,dar  actorul nu a infirmat niciodată aceste zvonuri, ci a făcut haz de ele. ”Eu mi-am jucat foarte bine rolurile de ţigan şi am convins etnia şi nu numai, că sunt de al lor”, spunea Jean Constantin.  De altfel, reprezentanţii ţiganilor din Constanţa au declarat că îndrăgitul actor nu era membru al acestei etnii şi că acesta era cunoscut în oraş ca grec, dar nimeni nu i-a crezut.
Pagina 1 din 1

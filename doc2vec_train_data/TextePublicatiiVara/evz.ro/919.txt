Polițiștii din Timiș au fost nevoiți să tragă cu pistolul ca să aplaneze un scandal izbucnit între vecini. Cearta a început la miezul nopții și a continuat spre dimineață. La un moment dat un bărbat a apelat numărul unic de urgență 112.
Un bărbat din localitatea Dudeștii Vechi din Timiș a sunat la 112 pentru a reclama faptul că i-a fost lovit autoturismul. Ajunși al fața locului, polițiștii s-au trezit între-un adevărat război între vecini. Oamenii legii au fost nevoiți să facă uz de armă pentru a-i potoli pe scandalagiii care ajunseseră în punctul în care, înarmați cu topoare, se atacau intre ei.
Inițial, aproape de ora 23.00, vineri seară, cel care a sunat la 112, un bărbat în vârstă de 35 de ani, a avut un conflict verbal cu un adolescent din aceași comună. Băiatul de 17 ani i-a spart geamurile mașinii vecinului său, după care a spart și câteva ferestre de la casa acestuia, ajutat fiind de un unchi în vârstă de 33 de ani. Poliția a venit la fața locului, iar lucrurile s-au liniștit.
Sâmbătă dimienața în jurul orei 3,00, păgubitul a vrut răzbunare, s-a dus la casa celor doi și a spart la rându-i câteva geamuri. Toate cele trei persoane s-au ales cu dosare penale, iar pentru tânărul de 17 ani autoritățile au stabilit măsura controlui judiciar pentru 60 de zile.
Pagina 1 din 1

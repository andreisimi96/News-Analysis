Dorința fostului premier Dacian Cioloș, de a începe din toamnă lansarea formațiunii „Mişcarea România Împreună”, prin inființarea de organizații locale și pregătirea pentru alegerile europarlamentare, pare a nu se împlini atât de repede.
Cătălin Ioan Berenghi, fost candidat la Primăria Capitalei, a contestat în instanță înfiinţarea partidului "Mişcarea România Împreună".
Acesta a invocat motivul că, prin Constituție, se interzic partidele care militează împotriva statului de drept și consideră că pozițiile exprimate de Dacian Cioloș față de recenta decizie a Curţii Constituţionale contravine principiilor statului de drept.
Fostul premier Dacian Cioloş a declarat, joi, că motivarea deciziei Curţii Constituţionale referitoare la revocarea procurorului-şef al DNA „pune în pericol continuarea luptei anticorupţie şi aderarea României la UE, în condiţiile în care înainte de aderare s-a insistat foarte mult pe independenţa Justiţiei, iar acum CSM devine, prin interpretarea CCR, „un personaj de decor”.
„Veste bună pentru susținătorii lui Dacian Cioloș.
In procesul pentru finalizarea documentelor pentru înființarea partidului "Mișcarea România Împreună", a fost recuzată judecatoarea, iar pe 31-07-2018, se va judeca RECUZAREA, la un alt complet.
Ne ocupam, sa se întâmple ce trebuie, adică sa se aleaga praful!
Domnule Dacian Ciolos, partidul dumneavoastra se încăpățînează sa nu apara!
P.S. Având în vedere că am fost acuzat că ma plătesc cei de la PSD, saptamana urmatoare ne ocupam și de cazul lor. Victor Ponta, dotore, esti pregătit?", a scris Cătălin Ioan Berenghi pe Facebook.
Fostul premier Dacian Cioloş  a mai afirmat, în legătură cu activitatea sa, că nu este "şomer de lux" şi nu se află "în treabă" cu Platforma România 100 din care s-a înființat "Mișcarea România Împreună".
Pagina 1 din 1

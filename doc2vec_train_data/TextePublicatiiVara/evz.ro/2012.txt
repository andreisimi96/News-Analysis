Un nou scandal vizează compania Facebook, care se ocupă de rețeaua de socializare cu același nume. Pentru o perioadă de patru zile, în luna mai, în jur de 14 milioane de utilizatori au avut setările de confidențialitate modificate automat la „public”. Informația șocantă a fost făcută chiar de compania americană.
Eroarea a afectat utilizatorii între 18 și 22 mai și a cauzat ca fiecare postare nouă pe platformă să aibă setarea „publică”, în loc de opțiunea e confidențialitate aleasă în prealabil de utilizator. Totul s-a petrecut din cauza faptului că era testată o opțiunea nouă pe rețea, scrie CNN.
Pentru o perioadă de cinci zile, angajații Facebook au căutat, identificat și modificat toate postările din acest interval de eroare, modificând setarea spre „privat”. Totul a fost însoțit de un mesaj care apărea în secțiunea „notificări”, în care utilizatorul era rugat să își revizuiască mesajele din acea perioadă, pentru a selecta, în mod individual, modul în care le voia distribuite.
La fiecare nou mesaj distribuit, Facebook, în mod normal, păstrează ultima audiență selectată, cum ar fi „familie”, „prieteni” sau „prieteni fără anumite persoane”. Eraoarea nu a afectat mesaje din trecut, iar utilizatorii care observau că mesajul lor urma să devină public puteau modifica acest lucru.
Pagina 1 din 1

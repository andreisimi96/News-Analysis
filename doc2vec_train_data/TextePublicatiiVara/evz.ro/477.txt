Cornel Dinu, glorie a clubului Dinamo, crede că la nivelul acționariatului se petrec fapte dubioase, care ar putea afecta echipa din Ștefan cel Mare.
Cornel Dinu, fost mare jucător al echipei Dinamo, este de părere că lupta pentru transferul de putere la nivelul conducerii este ciudată. „Procurorul” este de părere că problemele administrative au început cu mult înaintea preluării clubului de către Ionuț Negoiță, iar implicarea liderilor galeriei este nocivă.
„Nu e în regulă ce se petrece la Dinamo din punct de vedere al investiţiilor. În condiţiile actuale, singura salvare pentru performanţă în fotbal e ca publicul să fie acţionarul majoritar, la fel ca în Germania. Decadenţa la Dinamo nu a început-o Negoiţă. A început cu mai mulţi ani în urmă. Acum, situaţia la Dinamo are oarecum speranţă, dar nu se ştie dacă va avea scăpare. Se seamănă confuzie pentru a distruge intenţiile benefice. Eu am venit aproape de un proiect cu intenţia de a-i face bine lui Dinamo. E singurul care mi s-a adus. Am văzut că e onorabil şi că se poate realiza. S-a mers până la a se face o acţiune în tribunal cu acelaşi nume, Dinamovişti pentru Dinamo, tocmai pentru a ne bloca şi de a încerca să facă ei Tâlharii la Operă. Nu se poate să te asociezi cu Tararache şi Elias. Cristi Hîldan a venit în Consiliul de Administrație alături de Elias. Este dureros că s-a ajuns aici. Cei de la PCH nu vor să conducă Dinamo, să aducă un suflu nou. Ei vor să stea la căldurică și să păstreze privilegiile imorale și ilegale", a afirmat Dinu la Digi Sport.
Pagina 1 din 1

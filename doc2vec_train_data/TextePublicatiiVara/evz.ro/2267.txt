Președintele PNL crede că PSD își dorește să arate lumii că este un partid unit, dar în realitate el este un partid dezbinat.
Președintele PNL, Ludovic Orban crede că PSD a reușit marea performanță de a face miting împotriva propriei sale guvernări. ”Este limpede pentru orice om cu bun simt. Nu poti sa faci miting contra abuzurilor atunci cand esti la putere. Abuzurile nu pot fi comise decat de cei care detin puterea. Nu poti sa faci miting ca sa protestezi impotriva ta”.
Orban crede că mizele din spatele acestui miting sunt altele, ele referindu-se la dorința PSD de a se impune în ochii electoratului, drept singurul partid român care conbtează. Prima miză, crede președintele PNL este dorința lui PSD și a lui Liviu Dragnea de a le arăta românilor că ei pot să facă un mega miting, pe locul unde în cursul anului trecut și a acestui an, sute de mii de români au ieșit în stradă pentru a critica legile de modificare a justiției. ”In primul rand, alegerea locului de manifestatie arata intentia clara de a confisca locul simbolic in care protesteaza de un an si jumatate cei care sunt impotriva PSD. Aduceti-va aminte ca Firea a mai incercat o data sa confiste locul de manifestatie, inventand un targ de Craciun”.
Alte mize se referă la faptul că PSD își dorește să arate că este un partid unit, chiar dacă Liviu Dragnea așteaptă o sentință din partea Înalte Curți de Casație și Justiție. ”In al doilea rand, sa remarcam faptul ca data a fost aleasa la o zi dupa ce ar fi trebuit ca instanta sa dea verdictul in dosarul lui Dragnea. Deci, scopul de a pune presiune pe judecatorii care trebuie sa ia decizia este evident. In al treilea rand, mitingul este organizat dupa decizia CCR, cu obiectivul de a pune presiune pe presedintele Romaniei”. Ultima miză, mai susține Orban se referă la apropiata moțiune de cenzură care va fi introdusă de PNL, în Parlament. ”In al patrulea rand, mitingul este organizat inaintea anuntatei motiuni de cenzura a PNL si urmareste sa bage frica in oasele oricarui parlamentar din majoritate care ar intentiona sa voteze in favoarea motiunii”, a scris Orban pe facebook.
Ludovic Orban are și o concluzie în legătură cu acest miting pe care îl consideră nedemocratic. ”In concluzie, acest miting este o actiune profund nedemocratica de intimidare a opozitiei, a magistratilor, a oamenilor liberi, a functionarilor si angajatilor din sistemul public care nu raspund la comenzile politice, a jurnalistilor care isi permit sa critice PSD, a oricarui roman care nu accepta sa fie sluga vechilului sef. Ce e val ca valul trece. Nu va lasati impresionati de multimea adunata cu arcanul si pe care comunistoizii din jurul lui Dragnea incearca sa o foloseasca pe post de amenintare psihologica la adresa noastra. Ei vor fi in piata o zi. In rest, Piata Victoriei si victoria ramane a noastra”.
Pagina 1 din 1

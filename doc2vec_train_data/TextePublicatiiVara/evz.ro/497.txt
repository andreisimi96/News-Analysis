Credite preferenţiale, cu dobândă zero. Este vestea pe care au primit-o astăzi, de la vicepremierul Viorel Stefan toţi cei care sunt dispuşi să investească în dezoltare personală, acoperind cheltuieli cu educaţia, sănătatea sau cultura. Potrivit anunţului făcut astăzi de Viorel Stefan, Guvernul urmează să aprobe, in sedinta de săptămâna viitoare, un program prin care va acorda credite fără dobândă, garantate de stat, mai multor categorii de persoane şi pentru diverse cheltuieli - de la cursuri până la abonamente de sport sau amenajarea locuinţei.
8 milioane de romani, potrivit estimărilor făcute de vicepremierul Viorel Ștefan, reprezintă procentul persoanele eligibile să beneficieze de pe urma programului. Pentru a fi totuşi incluşi pe listele celor care ar putea obţine creditele preferenţiale cu pricina, cei opt milioane de români trebuie să îndeplinească anumite condiţii
Beneficiari si conditii
Printre beneficiarii programului se numără două categorii de persoane - tineri între 16 si 26 de ani şi persoanele între 26 si 55 de ani care urmează o formă de învăţământ, cursuri de specializare sau reconversie profesională. Pentru o persoană cu vârsta între 16 şi 26 de ani, valoarea iniţiala a creditului este de 40.000 de lei şi poate fi suplimentată cu 20.000 de lei, în cazul în care persoana respective este angajată sau se angajează în perioada de derulare a programului. În cazul unei persoane cu vârsta între 26 şi 55 de ani, valoarea iniţială este de 35.000 de lei, cu posibilitatea unei suplimentări cu 20.000 de lei în situaţia în care este angajată sau se angajează în perioada de derulare a programului.
Dobanda, din persectiva beneficiarului, este zero, atât dobânzile cât şi comisioanele bancare urmând a fi suportate de Comisia Naţională de Strategie şi Prognoză, pe întreaga perioada de 10 ani, care include şi perioada de graţie din timpul studiilor, cu condiţia ca ratele creditului să fie plătite la scadenţă. Creditul va fi garantat 80% de Fondul de Garantare a Creditelor şi contragarantat de Fondul Român de Contragarantare, diferenţa de 20% revenind în sarcina beneficiarului sau a codebitorului pentru a fi garantată.
Cum funcţionează creditul
Este un credit cu trageri multiple - se pot face oricâte retrageri pentru maxim 5 ani, fiind decontate facturi sau făcute plăţi directe pe bază de proformă.
Proiectul prevede: Dobândă credit: 0%, durată credit: 10 ani, perioadă de graţie: cel mult 5 ani, garantate de stat: 80%
Pagina 1 din 1

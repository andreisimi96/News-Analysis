Ministrul Apărării din Israel, Avigdor Liberman, îl critică pe liderul iranian Ali Khamenei după ce acesta a declarat că țara sa va intensifica capacitatea de îmbogățire a uraniului.
„Declarația lui Khamenei demască tensiunile actuale dintree liderii iranieni. Nu am văzut atâtea lovituri și probleme ca în ultimele luni niciodată”, a spus Lieberman, conform spuselor lui Liberman, citate de Jpost.com.
Totodată, premierul Benjamin Netanyahu a denunţat și el marţi anunţul Iranului de a demara un plan de dezvoltare a capacităţii sale de îmbogăţire a uraniului şi a reafirmat că Teheranul încearcă să obţină arma nucleară pentru a distruge Israelul, relatează AFP.
„Ayatollahul Khamenei, liderul suprem al Iranului, a declarat în urmă cu două zile că intenţia sa este de a distruge statul Israel. El a explicat ieri (luni) cum va proceda: prin îmbogăţirea uraniului fără restricţii pentru a construi un arsenal nuclear', a afirmat Netanyahu la Paris, într-o înregistrare video postată pe reţelele sociale. „Nu suntem surprinşi. Vom împiedica Iranul să obţină arme nucleare”, a adăugat el.
Iranul a anunţat marţi că a adus la cunoştinţa Agenţiei Internaţionale pentru Energie Atomică (AIEA) planul său de a creşte numărul centrifugelor care servesc la îmbogăţirea uraniului.
Îmbogăţirea uraniului permite producerea de combustibil pentru centralele nucleare. Uraniul puternic îmbogăţit poate de asemenea ajuta la fabricarea unei bombe atomice. Iranul dă asigurări însă că activităţile sale nucleare sunt dezvoltate în scop civil.
Ayatollahul Ali Khamenei a postat duminică un mesaj pe Twitter în care afirma că Israelul este o 'tumoare canceroasă' în Orientul Mijlociu, care trebuie 'eradicată'.
Pagina 1 din 1

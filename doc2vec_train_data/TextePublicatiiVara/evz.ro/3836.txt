Fotbalul din țara noastră mai pierde un nume greu. Totul s-a întâmplat din cauza cancerului, într-o formă foarte agresivă, la ficat, care l-a răpus pe fostul fundaș, la vârsta de 62 de ani.
Fostul jucător de fotbal Gheorghe Hurloi. care a activat, pe parcursul carierei sale, la U Cluj (în perioadele 1970 – 1977 şi 1979 – 1980), CFR Cluj (1977 – 1979) și Gloria Bistrița (1980 – 1989), s-a stins din viață, în urma unei bătălii pierdute cu cancerul. La vârsta de 62 de ani, fostul fundaș a fost răpus de cancer, conform Mesagerul.
După ce și-a încheiat cariera de jucător de fotbal, Hurloi nu s-a putut despărți definitiv de joc și a rămas antrenor de tineret la Gloria Bistriţa, Mecanica Bistriţa, Mureşul Topliţa, Unirea Dej, Lacul Ursu Sovata, Vișinul Șieu Măgheruș, Victoria Bistrița, Gloria 2 sau Academia de Fotbal Gloria.
Născut la 24 octombrie 1955, Hurloi a început să joace la Mintiu Gherlii, după care a fost selectat de U Cluj. la 18 ani, se remarca într-un meci împotriva celor de la FC Argeș.
Pagina 1 din 1

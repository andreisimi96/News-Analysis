ANM anunță pentru weekendul următor depăşire a indicelui de confort termic şi temperaturi de circa 34 grade, dar ploile nu vor lipsi.
Atmosfera va fi răcorită de furtunile şi ploile torenţiale care vor apărea în unele regiuni. Totodată, ANM  precizează că vremea rea va continua, fiind transmisă o informare de averse, descărcări electrice, vânt şi grindină, valibilă până sâmbătă seară, la ora 21.00.
În același timp, ANM a transmis o informare meteorologică ce vizează instabilitate atmosferică. „Vineri (15 iunie) şi sâmbătă (16 iunie) vor fi perioade cu instabilitate atmosferică accentuată, la început în regiunile vestice şi sud-vestice, apoi şi în restul teritoriului”, anunţă meteorologii.
Potrivit acestora, vor fi averse cu caracter torenţial, descărcări electrice, intensificări de scurtă durată ale vântului şi căderi de grindină. Cantităţile de apă vor depăşi local 20 l/mp şi izolat 40 l/mp. Informarea meteorologilor este valabilă până sâmbătă seară, la ora 21.00.
Sâmbătă, vremea va fi în continuare în general instabilă în majoritatea zonelor ţării, mai ales după-amiaza şi seara. Local, îndeosebi la munte şi în regiunile estice, vor fi înnorări temporar accentuate, averse ce vor putea avea şi caracter torenţial şi descărcări electrice. Izolat, cantităţile de apă vor fi mai însemnate şi se menţin condiţiile de grindină. Vântul va avea unele intensificări la munte, în est şi în sud-est, dar de scurtă durată şi în timpul ploilor. Temperaturile maxime vor fi cuprinse între 24 şi 34 de grade, iar cele minime între 12 şi 22 de grade.
Vremea va fi în continuare călduroasă, cu o maximă de 32-33 de grade. Cerul va fi variabil, iar spre seară vor fi posibile dezvoltări noroase convective, averse şi descărcări electrice. Vântul va sufla slab şi moderat. Temperatura minimă va fi de 17-19 grade.
Duminică, manifestările specifice instabilităţii atmosferice vor fi mai ales după-amiaza şi seara în zonele montane şi submontane şi pe arii mai restrânse în restul teritoriului. Vor fi înnorări temporar accentuate şi local averse, descărcări electrice şi intensificări de scurtă durată ale vântului. Temperaturile maxime vor fi cuprinse între 24 şi 31 de grade, iar cele minime între 10 şi 20 de grade.
Pagina 1 din 1

Jurnalistul Evenimentul Zilei, Alecu Racoviceanu, a făcut o radiografie a mitingului PSD, organizat sâmbătă seară, în cadrul emisiunii Sorinei Matei, de la B1 Tv.
Cu acest prilej, Alecu Racoviceanu a precizat că discursul, pe care Călin Popescu Tăriceanu l-a avut în timpul mitingului organizat de PSD, a fost unul care să-l propulseze pe liderul ALDE la Președinție.
„Din punct de vedere politic, la acest miting eu am vazut lansarea candidaturii lui Călin Popescu Tăriceanu la prezidențiale, susținut de același popor PSD!”, a declarat Alecu Racoviceanu, la B1Tv.
„Faptul că i s-a lăsat să vorbească...sigur, Dragnea a vorbit cel mai mult...totuși un discurs de președinte, a fost la Tăriceanu! Că-l plac, că nu plac, ăla e un alt film...” a precizat jurnalistul EvZ.
Miting PSD. 200.000 de oameni au ascultat mesajele liderilor social-democraţi! Mitingul S-A ÎNCHEIAT, după intonarea Imnului României - UPDATE Peste 200.000 de oameni s-au strâns sâmbătă seara în Piața Victoriei din Capitală pentru mitingul PSD dedicat abuzurilor din Justiţie. Mulțimea a scandat „Dragnea președinte”. Reporterii Evenimentului zilei au trimis în timp real cele mai noi informaţii și fotografii din locul care a devenit un simbol al protestelor din România.

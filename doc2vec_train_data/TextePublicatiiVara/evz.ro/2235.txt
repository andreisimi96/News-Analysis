Un fost membru important al PSD, care a văzut tranziția de la PDSR la actuala formațiune, a încetat din viață. Este vorba despre Victor Stan. Anunțul a fost făcut de fostul ministru al Transporturilor, Miron Mitrea, de altfel un bun prieten al fostului consilier general al Municipiului București.
Un mesaj scurt, dar plin de omagiu pentru fostul membru PSD, a fost postat de Mitrea, care a dezvăluit că fostul social-democrat a murit din cauza cancerului care îl slăbea de mai mult timp.
„A murit Victor Stan. Un luptător. A luptat și cu cancerul. Lupta asta a pierdut-o astăzi. Bărbate, o să îmi lipsești. Încearcă să te odihnești. Meriți”,a  scris fostul ministru pe pagina sa de pe rețeaua de socializare Facebook.
În 2016, la alegerile locale, Victor Stan părăsea funcția din Consiliul general al Municipiului București. Actualul edil al Capitalei, Gabriela Firea, nu l-a mai pus pe listă, la vremea candidaturii acesteia.
Stan era consilier de fix 20 de ani, din legislatura 1996, fiind ales pe listele PDSR: Ca lider al Sindicatului Şoferilor, fostul politician avea foarte multă influență, iar socialiștii l-au primit cu brațele deschis și l-au propulsat în poziția pe care urma să o îndeplinească pentru aproape un sfert de secol.
Este o veste tristă primită de partidul condus de președintele Camerei Deputaților, Liviu Dragnea, mai ales pentru că vine în ziua în care formațiunea politică organizează un miting de protest față de perceputele abuzuri ale unor magistrați din Justiție, sub ghidarea „instituțiilor de forță”.
Pagina 1 din 1

Gigi Becali, finanțatorul FCSB, a declarat că așteaptă să fie sunat de oficialii formației CFR Cluj, pentru a negocia transferul lui Denis Alibec.
Gigi Becali, finanțatorul celor de la FCSB, este decis să scape de Denis Alibec, atacant care în utlimul sezon al Ligii I Betano a marcat un singur gol. Latifundiarul din Pipera i-a fixat prețul fotbalistului - 1,7 milioane de euro - și așteaptă un semn de la oficialii grupării CFR Cluj.
„Să facă CFR Cluj ofertă pentru Alibec și-l dau. Vând la oricine. Să dea 1,7 milioane de euro pe Alibec și-l vând. Să mă sune cei de la CFR Cluj. Pe Budescu nu-l vând. El va juca doar în cupele europene, că acolo își dă viața. Mă califică în grupele europene și iau 15 milioane de euro. Asta mă interesează pe mine. În campionat îl țin în tribună lângă mine și mâncăm semințe. Poate pleca doar dacă i se plătește clauza de 3 milioane de euro. Budescu este valoros, dar în campionat nu dă tot. El joacă doar în cupele europene și ne va califica în grupe", a spus Becali la Pro X.
Pagina 1 din 1

Vremea rea nu se lasă, iar avertizările alarmante de la ANM curg în continuu în ultimele zile. Joi, meteorologii au emis un nou Cod portocaliu.
Administraţia Naţională de Meteorologie (ANM) a emis, joi, o avertizare Cod portocaliu de furtună, valabilă în localităţi din judeţul Sibiu, pe durata următoarei ore, conform agerpres .
Potrivit meteorologilor, până la ora 16:40, în judeţul avertizat (localităţile: Slimnic şi Loamneş) se vor semnala averse ce vor cumula local 35 - 40 l/mp, grindină de dimensiuni medii şi mici, descărcări electrice şi intensificări de scurtă durată ale vântului.
De asemenea, până la ora 17:30, în zona judeţelor Cluj, Sălaj, Maramureş şi Satu Mare va fi Cod galben de descărcări electrice, ploi cu caracter de aversă care vor depăşi local 20 - 25 l/mp, intensificări de scurtă durată ale vântului şi grindină de mici dimensiuni.
Avertizările de fenomene periculoase imediate (nowcasting) se emit pentru o perioadă de maximum şase ore, menţionează ANM.
Joi vor cădea averse de ploaie (în general slabe cantitativ) însoțite de descărcări electrice și răzleț de grindină de dimensiuni mici pe spații relativ extinse în jumătatea vestică a teritoriului, în timp ce în cea estică astfel de fenomene își vor face apariția doar izolat. Vântul va suflă moderat în sud-est și mai mult slab în restul zonelor țării.
De altfel, ANM a emis în fiecare zi din săptămână avertizări tip cod galben și cod portocaliu de frecvente descărcări electrice, grindină de mici dimensiuni și averse bogate ce au depășit chiar 20..25 l/mp.
Pagina 1 din 1

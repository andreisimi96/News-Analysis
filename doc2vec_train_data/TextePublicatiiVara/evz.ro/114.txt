Atenţie, şoferi! În cazul în care cumpăraţi maşini la mâna a doua şi nu anunţaţi tranzacţiile, riscaţi amenzi uriaşe! Pentru a scăpa de o penalizare nedorită, există și o variantă anunțată oficial.
Odată modificările la Codul Rutier intrate în vigoare de la 20 mai, în cazul în care se schimbă proprietarul unei maşini, înmatricularea acesteia va fi suspendată în mod automat dacă noul deţinător nu solicită la timp Direcţiei de Înmatriculări transcrierea dreptului de proprietate, scrie target="_blank">RTV .
Șoferii vor fi prinşi circulând cu o maşină cu înmatricularea suspendată vor risca amenzi de până la 2.900 de lei. Mai ales că, termenul de transcriere a dreptului de proprietate a fost mărit de la 30 la 90 de zile.
Potrivit noilor prevederi, operaţiunea administrativă de suspendare a înmatriculării vehiculului nu exonerează proprietarul acestuia de la plata obligaţiilor fiscale datorate bugetului local. Suspendarea înmatriculării nu conduce la suspendarea plăţii impozitului asupra mijlocului de transport sau la nedatorarea impozitului pe mijlocul de transport.
Din 20 mai, a intrat în vigoare și prevederea că talonul mașinii se suspendă automat odată cu expirarea IPT -ului.
"Dacă sunteți surprinși în trafic cu ITP expirat, polițistul vă va reține talonul și plăcuțele cu numerele de înmatriculare, vă va da amendă și o dovadă FĂRĂ drept de circulație, așadar nu o să mai luați mașina de acolo decât pe platformă sau împinsă, apoi trebuie să mergeți la RAR... deci, mult mai complicat!", avertizează MAI într-o postare pe contul oficial de Facebook.
"Același lucru este valabil și dacă mașina a fost cumpărată/vândută dar nu a fost trecută pe numele noului proprietar în termen de 90 de zile de la înstrăinare", potrivit MAI.
Pagina 1 din 1

Prin înființarea Fondului Suveran, proiect ”impus lui Liviu Dragnea de către un grup de afaceri din Israel-Rusia”, Camera Deputaților va comite ”cel mai mare furt din averea Statului Român din istorie”, de peste 10 miliarde euro, acuză ex-premierul PSD-ist Victor Ponta, pe Facebook. Ponta susține că acest ”jaf colosal” este girat ”în schimbul unor bani negri dați în Israel lui Dagnea și oamenilor lui și al unei protecții politice pentru aceștia”. Nu în ultimul rând,  fostul premier avertizează că, peste câțiva ani, înființarea Fondului Suveran se va solda cu dosare penale.  EVZ vă prezintă declarațiile lui Victor Ponta.
”Un grup infracțional transnațional!”
”Azi, 6 Iunie 2018 , Camera Deputatilor va vota un proiect de lege prin care se va comite cel mai mare furt din averea Statului Român din istorie – peste 10 miliarde de euro. Scriu acest mesaj (si il voi repeta in plenul Parlamentului) ca un avertisment pentru toti deputatii care azi se vor lasa folositi de catre un grup infractional transnational si vor comite cu mana lor acest furt urias - sa nu poata niciodata sa spuna ca ‹nu au stiut ce fac›! Iar cand va veni momentul sa plateasca in fata legii si a alegatorilor sa nu aiba nicio scuza in afara lasitatii lor!
Mâini private din afara țării
Prin infiintarea Fondului Suveran (o idee impusa lui Liviu Dragnea de catre un grup de afaceri din Israel- Rusia) tot ceea ce mai detine Statul Roman in companiile publice va trece in mod netransparent in maini private din afara tarii! Tot ceea ce au construit parintii nostri in anii 60-70-80 ( si noi am modernizat si am facut profitabil in perioada 2012-2015) va trece in administrarea si apoi proprietatea unor straini care au interese divergente de ale Romaniei - in schimbul unor bani negrii dati in Israel lui Dragnea si oamenilor lui si al unei protectii politice pentru acestia!
”Băieții deștepți din Israel și Rusia”
Actiunile Statului Roman la Hidroelectrica, Nuclearelectrica , Aeroportul Otopeni, Portul Constanta, Salrom , Transgaz, Romgaz, Transelectrica , Electrica, etc - in valoare de peste 10 miliarde de Euro sunt scoase de la Guvernul Romaniei si trecute intr-un Fond administrat total netransparent si necontrolat timp de 6 ani de catre oamenii pusi de Dragnea (prima propunere de Presedinte al Fondului a fost Darius Valcov)/ acest Fond NU mai trebuie sa respecte legile in vigoare privind administrarea societatilor cu capital de stat, nu mai este supus controlului Guvernului sau Curtii de Conturi, poate vinde actiuni si active fara sa respecte Legea Privatizarii si nu va face listari la bursa care presupun transparenta/ practic toate companiile Statului Roman vor fi administrate privat de catre niste oameni ai lui Dragnea - pana cand vor fi vandute bucata cu bucata catre “baietii destepti” din Israel si Rusia cu care a vorbit Dragnea!
O gravitate fără precedent
Este datoria mea de inalt functionar al Statului , fost Prim Ministru, deputat de a va atrage atentia asupra acestui fapt de o gravitate fara precedent! Sunt constient ca nu pot sa opresc azi acest furt colosal dar am obligatia sa transmit public aceasta informatie / deputatii din Pro România vom vota impotriva proiectului bagat ‹pe sest› in perioada in care atentia publica este concentrata pe alte subiecte - Opozitia formala PNL si USR sunt incapabile sa inteleaga semnificatia acestei decizii ( pierd timpul cu apararea lui Kovesi), UDMR nu au niciun interes iar deputatii PSD - ALDE nu au curajul macar sa citeasca ceea ce voteaza.
După niște ani, vor exista dosare penale în acest sens!
Sunt de asemenea constient ca, dupa niste ani, cand ne vom trezi ca am ramas cu mana goala si companiile Statului vor fi deja in maini private, o sa avem scandal politic, dosare penale si cativa tapi ispasitori plimbati prin tribunale ca sa calmam poporul / Privatizarile din anii '90 au transformat ireversibil industria romaneasca in locuri pentru Shopping Mall-uri si proiecte imobiliare asa si “FONDUL lui Dragnea si al prietenilor lui din Israel si Rusia” va distruge infrastructura energetica a Romaniei- peste 10 ani vom importa toata energia ( evident mai scumpa decat azi) de la firme din Rusia prin intermediari din Israel- Dragnea va cheltui milioanele primite prin Brazilia iar noi vom constata mioritic ca tara a fost ( iar) jefuita! Acest mesaj este un avertisment! Si sunt convins ca il vor auzi toti!”, scrie Victor Ponta.
Pagina 1 din 1

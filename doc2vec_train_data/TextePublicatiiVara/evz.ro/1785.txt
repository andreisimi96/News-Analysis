Halep va evolua, astăzi, pentru a treia oară în carieră, în penultimul act de la Roland Garros. Ieri, liderul WTA a jubilat în fața nemțoaicei Kerber, iar acum urmează o luptă crâncenă cu iberica Muguruza, locul 3 mondial.
Simona Halep, numărul 1 mondial, a avut un start greoi în jocul de ieri, din „sferturi”. În fața lui Angelique Kerber (locul 12 WTA), sportiva noastră a părut va ceda cu ușurință primul set.
Dar, după ce a fost condusă cu 4-0, „Simo” s-a apropiat spectaculos la un singur game diferență. Kerber s-a distanțat la 5-3, dar românca a ținut cu dinții de acest set, fiind nevoie de tie-break. În cele din urmă, primul act i-a revenit lui Kerber, 7-6 (2). Cu două finale pierdute deja pe zgura de la Paris, Halep s-a mobilizat incredibil mai departe. Jocul ei trebuia să fie și mai magic, mai ales că s-a ținut scai în primul set de adversara sa. Și a așa a fost.
„Am rămas puternică”
Constănțeanca a turat și mai mult motoarele și a reușit să egaleze situația la seturi (6-3). În „decisiv”, Halep nu a mai stat la discuții cu sportiva din Germania și a „exectuat-o” cu 6-2. „Am fost prea agresivă la început și nu mi-a ieșit jocul pentru că ea dă mingi foarte joase și sunt dificil de returnat, dar apoi am schimba tactica și am reușit să câștig. Am rămas puternică și nu am renunțat”, a explicat Halep secretul revenirii cu Kerber. Așadar, Simona Halep reintră în „careul de ași” al turneului de Mare Șlem din Hexagon (2014, 2017) rundă în care este așteptată de a treia jucătoare a lumii, iberica Garbine Muguruza, cea care tot ieri a dispus fără emoții de Maria Sharapova, cu 6-2, 6-1.
Obligată să o învingă pe iberică
Însă, duelul cu Muguruza este decisiv și în privnța podiumului WTA. Iberica o poate detrona pe româncă, motiv pentru care Simona este obligată să o învingă astăzi, pentru pentru a fi sigură de primul loc în startul săptămânii următoare. La capitloul directe, Muguruza o conduce pe Halep cu 3-1. Cealaltă semifinală se va da între americancele Madison Keys (13 WTA) și Sloane Stephens (10 WTA).
Pagina 1 din 1

După mai bine de patru luni de zile cât a durat emisiunea, încep să fie scoase la iveală părţi din ce în ce mai mari de adevăr despre ceea ce a existat în spatele acestei emisiuni, care a reprezentat un real fenomen televizat al sezonului
"Timp de câteva luni, Exatlon a dat toată piața TV peste cap. Emisiunea de la Kanal D a fost, fără îndoială, fenomenul sezonului. Un fenomen care a schimbat puternic postul pe care a rulat. În sens pozitiv. Cum?
Cifrele mari de audiență sunt o realitate, însă dincolo de rating, marea surpriză a venit nu din numărul de telespectatori, ci din profilul lor.
Cine s-a uitat la Exatlon, program care era pe Kanal D cinci zile din șapte? Ce public a adus în fața televizoarelor emisiunea câștigată de Vladimir Drăghia? Cine a “plecat” de pe post?   Publicitate
Paginademedia.ro vă prezintă o analiză detaliată a publicului Kanal D înainte cu Exatlon (ianuarie-mai 2018), dar și cu un an înainte (ianuarie – mai 2017).
Concluziile, pe scurt:
Cu Exatlon, a crescut numărul bărbaților care se uită la Exatlon. Publicul majoritar al stației a rămas unul feminin.
Foarte mulți copii la Exatlon. Numărul celor între 4 și 12 ani aproape s-a dublat pe Kanal D în perioada în care show-ul a fost pe post. La fel cel al copiilor între 12 și 17 ani
Aproximativ 41% din publicul Exatlon au fost tineri până în 34 de ani. Cu un an înainte, procentul era de 24%
Față de perioada în care nu era pe post Exatlon, Kanal D a atras, cu concursul, un număr consistent de elevi și de studenți. În procente: 20% din publicul Exatlon, dublu față de anul precedent, când în grilă nu era emisiunea.
Scăderile notabile: mai puțini pensionari și, în general, persoane peste 55 de ani.
Situația detaliată, pe fiecare indicator.
Pentru început, două note:
1. Perioadele analizate: ianuarie-mai 2017 vs ianuarie-mai 2018. 2. Intervalul orar luat în calcul: 20.00-23.00.
Gen: Bărbații, atrași de Exatlon
Exatlon a crescut publicul masculin al postului Kanal D. Anul trecut, înainte de Exatlon, media stației era de aproape 400.000 de telespectatori bărbați. Cu Exatlon, s-a ajuns la aproape 700.000, adică un plus de 73%.
În procente, publicul majoritar a rămnas feminin: sunt aproape 40% bărbați (erau 30% înainte de Exatlon) și 60% femei.
GEN: Publicul Kanal D înainte și după Exatlon
Ian.-Mai 2017                Ian.-Mai 2018                                    Persoane    Procent din public         Persoane    Procent din public         Variatie              Barbati    397.000    31         688.000    39         73%              Femei    873.000    69         1.087.000    61         25%
Vârstă: numărul copiilor care se uită la Kanal D, aproape dublu cu Exatlon. Plus mare pe tineri
Cele mai interesante mutații ale publicului vin la analiza după grupele de vârstă. Exatlon a atras un public tânăr și foarte tânăr. Foarte tânăr, adică inclusiv copii până în 11 ani.
Fără Exatlon, Kanal D număra 80.000 de copii între 4 și 11 ani. Cu Exatlon, a sărit la 200.000. Adică 150%.
În zona 12 - 17 ani, se uitau la Kanal D undeva la 60.000 de copii. În perioada Exatlon, în fiecare seară erau în fața televizoarelor peste 150.000, adică un plus de 170%.
Creșterea a fost puternică și pe segmentul 25 - 34 de ani: peste dublu.
Toată structura publicului Kanal D a fost, practic, schimbată: înainte de Exatlon, doar 24% din public avea până în 34 de ani. Cu show-ul pe post, procentul a crescut la peste 40%.
A existat și o scădere: telespectatorii de peste 54 de ani au fost mai puțini în perioada în care postul a difuzat emisiunea concurs filmată în Republica Dominicană.
VÂRSTĂ. Structura publicului Kanal D înainte și după Exatlon pe grupe de vârstă
Ian.-Mai 2017                Ian.-Mai 2018                                    Persoane    Procent din public         Persoane    Procent din public         Variatie              4-11 ani    80.000    6         198.000    11         148%              12-17 ani    56.000    4         152.000    9         171%              18-24 de ani    64.000    5         126.000    7         97%              25-34 de ani    107.000    8         243.000    14         127%              35-44 de ani    175.000    14         301.000    17         72%              45-54 de ani    200.000    16         271.000    15         36%              55-64 de ani    260.000    21         216.000    12         -17%              peste 65 de ani    328.000    26         267.000    15         -19%

Cu un nume recunoscut la nivel mondial, Cleopatra Stratan a avut succes inca de la varsta de 3 ani, cand hit-ul ei „Ghita“ s-a auzit inclusiv in tari ca Japonia, Spania si Mexic. Din anul 2008, Cleopatra Stratan are si propria ei papusa, iar in anul 2009 este inclusa de site-ul oddee.com in topul copiilor minune, unde ocupa locul 4. Cel mai recent single pe care si-a facut auzita vocea este „Mami“, piesa lansata in anul 2017 de Cezar Stratan, fratele Cleopatrei.
Dupa ce l-a tot asteptat pe Ghita la portita si a intrat in Cartea Recordurilor, Cleopatra Stratan, copilul minune al anilor 2000, revine cu un nou single insotit de videoclip, „Te las cu inima“, compus de Sandor Biro.
Povestea de dragoste a copilariei devine povestea de dragoste a adolescentei, iar cele doua momente au un personaj comun: Cleopatra Stratan. Videoclipul piesei „Te las cu inima“, regizat de Roman Burlaca, ne-o prezinta pe Cleopatra Stratan intr-o alta lumina: desi trage dupa ea un geamantan, la fel ca in clipul „Ghita“, ea nu mai este fetita cu ochelari si codite, ci o adevarata domnisoara.
Noul clip al Cleopatrei Stratan prezinta o poveste de iubire neimplinita: frumoasa cantareata este urmarita insistent de un admirator care reuseste in final sa ii atraga atentia cu un buchet de flori. Daca in videoclipul „Ghita“, Cleopatra il cauta pe tanarul ei partener, acum, in “Te las cu inima”, ea este cea cautata.
Artista nascuta in Republica Moldova detine nu mai putin de sase recorduri mondiale: cel mai tanar artist care a lansat un album de success, cel mai tanar interpret care a sustinut un concert live de doua ore in fata unui public numeros, cel mai bine platit artist care a primit 10.000 de euro pentru o singura piesa, cel mai tanar interpret care a primit trei premii MTV, cel mai tanar interpret care a avut un hit no.1 intr-o tara la nivel national si cel mai tanar cantaret de succes.
Pagina 1 din 1

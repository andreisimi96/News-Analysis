Cartea de debut, intitulată „Din călătoriile unei femei cu suflet de copil”, a fost lansată joi, la Bookfest. La prezentare, fostul iepuraș playboy l-a avut alături pe tatăl ei, cândva ambasador al României în Sri Lanka.
Mă uitam la tata cu drag și admirație. Tatăl meu era Superman. La o lună după ce am plecat din Cipru am primit un telefon de la mama.
- Dana, tatăl vostru este la Limassol! Un vas românesc care a acostat din Tripoli a fost deturnat de șapte soldați. Era război în zonă și aceștia au dezertat, au urcat pe vas și, sub amenințarea armelor, au somat echipajul să-i scoată de acolo. Au cerut să fie duși la Limassol. Căpitanul este cu bazooka la tâmplă. Încă nu am vești de la tatăl tău. Au trecut deja 12 ore...”, scrie diva showbizului în cartea ei. Întâmplările legate de tatăl său, cât și de familia lor, sunt numeroase și impresionante.
Tatăl ei i-a dat acceptul să povestească
„Am reușit să o scriu într-un an de zile. Un imbold a fost și faptul că tatăl meu a acceptat să redau în carte câteva dintre evenimentele mai speciale din cariera lui de diplomat, la care noi, familia, am asistat. Deși în lumea mea, văzută din afară ca strălucitoare, un astfel de demers serios ar putea ridica semne de întrebare. Despre asta este vorba în carte. Despre temeri și felul în care am trecut peste ele. Un copil ajuns într-o lume diametral opusă celei pe care o cunoștea, descoperind-o în țări precum Indonezia și Sri Lanka”, a explicat Săvuică.
Tatăl Danei, fostul diplomat George Săvuică, a stat în fața presei și, cu glas ușor tremurat, a spus că o iubește pe Dana și că e foarte mândru de evoluția ei, în special de faptul că a decis să scrie o carte care include amintirile din vremurile trăite în Sri Lanka. Cuvintele rostite de George Săvuică, pe care blonda îl urmărea cu ochi mari și ținându-și respirația, au emoționat-o fantastic.
Dana a dezvăluit în cartea ei și câteva momente erotice petrecute între ea și diverși bărbați pe care i-a întâlnit în călătorii. Un misterios italian, pe nume Matteo, a plimbat-o cu motorul, a dezbră- cat-o pe plajă și au petrecut momente senzuale în apa mării.
Pagina 1 din 1

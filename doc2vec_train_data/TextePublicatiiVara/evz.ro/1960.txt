Vladimir Putin a declarat joi că a avertizat de mult țările europene despre riscul ca SUA să își impună regulile, însă nimeni nu l-a ascultat.
Vorbind în cadrul unei emisiuni televizate anuale, în care răspunde la întrebările adresate de cetățeni, Vladimir Putin a spus că tarifele vamale impuse de Washington săptămâna trecută Canadei, Mexicului și UE la importurile de oțel și aluminiu sunt asemenea unor sancțiuni economice.
„Se pare că partenerii noștri că această politică contraproductivă a restricțiilor și sancțiunilor nu îi va afecta niciodată. Dar acum văd că acest lucru chiar se petrece”, a spus Putin.
Liderul rus a adăugat că a avertizat încă din 2007, cu ocazia unui summit în Germania, despre o creștere a senzației de „excepționalism” a SUA și despre riscul ca acestea să își impună regulile celorlalte țări.
„Exact asta se întâmplă acum. Nimeni nu a vrut să asculte și nimeni nu a făcut nimic să oprească această evoluție. Ei bine, asta este, ați fost loviți. Masa este servită... luați loc și mâncați!”
Putin a acuzat Statele Unite și că strică echilibrul strategic nuclear și a afirmat că nimeni nu ar trebui să facă pași pripiți: „Înțelegerea că ar putea avea loc un Al Treilea Război Mondial ar trebui să ne facă să fim mai reținuți.”
Pagina 1 din 1

Alocaţia pentru copii, sub formă de bonuri cu care se vor putea achiziționa doar produse pentru necesitățile copiilor. E schimbarea majoră pe care o va aduce un proiect de lege ce urmează să fie propus în Parlament.
Schimbare majoră la plata alocaţiilor copiilor din România. Un proiect de lege ce va fi propus în Parlament va prevedea ca alocația să fie oferită prin intermediul unor bonuri cu care se vor putea achiziționa doar produse pentru necesitățile copiilor. Deputatul PSD de Iaşi Silviu Macovei propune ca, în locul banilor, statul să acorde bonuri valorice care să nu poată fi folosite decât pentru lucruri necesare copiilor: mâncare, rechizite şi haine. Prevederea e într-un proiect de lege care va intra în dezbatere parlamentară.
Iniţiatorul actului normativ, deputatul PSD de Iaşi Silviu Macovei, crede că, în cazul în care proiectul va trece cu brio de dezbaterea parlamentară şi va ajunge să fie votat, va fi o soluţie pentru ca banii din alocaţie să ajungă să fie folosiţi în interesul copiilor şi nu în cel al părinţilor care folosesc, adeseori, banii pentru a cumpăra ţigări, cafea sau băutură.
Actul normativ introduce şi amenzi pentru părinţii care ar da aceste bonuri pentru alcool, ţigări şi cafea.
Iniţiatorul speră că o asfel de lege va face ca, în famiile româneşti, copiii să fie mai bine hrăniţi şi îmbrăcaţi, iar cârciumile să fie mai puţin populate.
Pagina 1 din 1

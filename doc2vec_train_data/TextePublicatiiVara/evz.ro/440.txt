Personalul din spitalul Salisbury a descris situația extraordinară cu care s-au confruntat atunci când cei doi au fost aduşi pentru îngrijire de urgență după ce au fost găsiţi inconștienţi pe o bancă din oraș după încercarea de asasinare a acestora, din 4 martie
Unul dintre medicii spitalului din Salisbury care a tratat pe fostul spion rus Serghei Skripal și fiica sa, Yulia, a dezvăluit unui reporter de la renumita publicaţie theguardian.com , că nu credea că cei doi vor supraviețui.
Personalul din spitalul Salisbury a descris situația extraordinară cu care s-au confruntat atunci când cei doi au fost aduşi pentru îngrijire de urgență după ce au fost găsiţi inconștienţi pe o bancă din oraș după încercarea de asasinare a acestora, din 4 martie. Doctorii au spus că sunt rezervaţi cu privire la amploarea potențială a incidentului și nu ar fi exclus să existe mai multe victime ca rezultat al contaminării.   Dr. Stephen Jukes, medic de terapie intensivă, a declarat pentru BBC2 Newsnight într-un interviu: Când au fost aduşi nu ne așteptam să supraviețuiască. Am încercat toate terapiile noastre. Au beneficiat de cea mai bună îngrijire clinică. Dar toate dovezile de atunci ne sugerau că nu vor supraviețui.  La internare, echipa medicală a constatat că cei doi pacienţi fuseseră intoxicaţi cu o supradoză de opioide, dar acest diagnostic sa schimbat repede  constatându-se că e vorba despre o otrăvire.   Odată ce ambii pacienţi au fost diagnosticaţi, a fost pur și simplu o chestiune de menținere a lor în viață. Ei au fost puternic sedați și li s-au administrat doze mari de medicamente menite să-i protejeze de efectele otrăvii, pentru a ajuta la reluarea funcţiilor vitale organismului.  Tensiunea a crescut odată cu aducerea la spital a celui de-al treilea pacient, Nick Bailey, unul dintre ofițerii care au participat la transportul celor doi, care prezenta simptome similare, iar personalul spitalului a început să se întrebe dacă și ei ar putea deveni victimele prafului otrăvitor.  Lorna Wilkinson, asistenta şefă,  a declarat: "Presupun ca momentul cheie pentru mine a fost atunci când Bailey a fost adus cu simptome asemănătoare. Atunci, a fost un moment în care ne întrebam dacă şi noi am putea să fim afectaţi de praful ucigaş.Într-adevăr nu ştiam dacă vor mai fi şi alte victime  La externarea din spital a lui Bailez, dr. Christine Blanshard, directorul medical, a declarat: "Răspunsul cinstit la urmările pe termen lung ca urmare a intoxicării cu acest praf, este că nu ştim. De ceea ce suntem siguri, putem să spunem că încă învățăm", a spus ea.  Atâta timp cât pacienţii au fost trataţi cu praful ucigaş Spitalul  Salisbury a primit ajutorul de la mai mulţi  experți internaționali, inclusiv din laboratorul de cercetare de apărare Porton Down, renumit pentru expertiza armelor chimice  Yulia Skripal a fost eliberată în aprilie și a făcut o declarație mulțumind spitalului pentru ajutorul acordat. La câteva săptămâni a putut fi externat şi tatăl ei. Moscova a negat în mod repetat responsabilitatea pentru atac.
Pagina 1 din 1

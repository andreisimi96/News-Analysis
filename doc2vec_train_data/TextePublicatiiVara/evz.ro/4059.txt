Galeria Romană vă invită la un nou vernisaj, marți, 19 iunie 2018, ora 19:00. În cadrul evenimentului va avea loc şi un recital de muzică live susținut de artistul italian Giovanni Imparato (invitat special: Georgeta Ştefănescu)
Locul ideal pentru Expoziția Internațională de Artă Contemporană „București în Arte“, curatoriată de Sabrina Falzone, în colaborare cu mișcarea artistică spaniolă „Art Nou“, este Galeria Romană din Bucureşti.
Proiectul expozițional se doreşte a fi un dialog între diferite expresii artistice inspirate de arta din diverse părți ale lumii. Nu fragmentarea, ci unitatea și dialogul sunt cuvintele-cheie ale acestei expoziții.
Pentru centenarul pe care România îl sărbătoreşte în acest an, Georgeta Ştefănescu este invitatul special pentru țara noastră. O sală întreagă este dedicată cercetării artistice a Georgetei Ștefănescu, care prezintă o colecție de lucrări în memoria soțului ei.
Inspirație și improvizație
Invitatul de onoare pentru Italia este Folegatti Monica, cunoscut sculptor italian, care îmbogățeşte expoziția cu o sculptură impresionantă intitulată „Dreda“, realizată în teracotă și cupru.
Artistul Giovanni Imparato va susține un recital muzical live, care se inspiră din lucrările expuse într-o împletire unică de artă și muzică. Prin percuție, muzicianul profesionist creează o punte de conexiune multiculturală cu artele vizuale. Muzica lui devine „o deflagrație de lucru bidimensională“, după cum este menționat chiar de Giovanni Imparato, artistul napoletan fiind unul dintre cei mai importanți experți ai patrimoniului afro-cubanez. Absolvent ca „Maestru de Artă“, acesta este fascinat de practica compozițională a „musica istantanea“, bazată pe inspirație și conceptul de improvizație.
Lucrări din toată lumea
O lucrare de Jeannette Rütsche, artistă de origine elvețiană, se inspiră din filozofia orientală, cu referire specială la înțelepciunea chineză. În cele din urmă, din Austria sosesc picturi de Roswitha Schablauer, din Belgia vin lucrările lui Frans Frengen și din Franța cele ale Florencei Pages.
Arta spaniolă, arta italiană
O parte a expoziției este dedicată artei spaniole, reprezentată de Julio Saldaña Manero și de grupul artistic „Art Nou”, format din: Cinta Agell, Esther Arnuelos, Rosalia Colomer, Esperança Garcia, Fina Gimenez-Checa, Clara Gràcia, Higuera, Alicia Miner, Nietto, Ana Solanas și Andres Vijande. O altă parte a expoziției este dedicată artei italiene cu lucrările sculptorilor Monica Folegatti, Chiara Rossato și Daniela Rancati, între alți artişti italieni: Giuseppina Taddei, Liana Degan, Daniela Giovannetti, Silvio Natali, Massimo Rivenci, Moirym și Carmela Scialò.
Pagina 1 din 1

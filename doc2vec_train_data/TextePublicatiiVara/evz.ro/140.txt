„A spune că noi încercăm să obținem un guvern mondial e o exagerare, dar nu e necinstit. Noi, cei din Bilderberg, credem că nu putem lupta la infinit unul împotriva altuia pentru nimic, omorând oameni și lăsând milioane de persoane fără case. Așa că simțim că o singură comunitate pe tot globul ar fi un lucru bun.”
Declarația, șocantă pentru miliarde de oameni, a fost făcută de baronul Denis Winston Healey, un laburist britanic care s-a aflat printre fondatorii Grupului Bilderberg. În rest, puține lucruri clare răzbat din resorturile luxoase în care se adună stăpânii lumii. Asta deși, în teorie, cei care participă la întâlniri ar avea dreptul să folosească orice informație, cu condiția să nu dezvăluie numele vorbitorilor sau al altor participanți.
De altfel, fostul președinte al grupului Etienne Davignon spune că succesul de care se bucură aceste reuniune are la bază faptul că participanții au posibilitatea de a asculta persoane extrem de importante vorbind fără teama că afirmațiile lor ar putea fi scoase din context.
Cu ieșirile publice, conducerea Bilderberg este extrem de zgârcită. Sunt foarte rare ocaziile în care grupul își asumă o poziție publică de genul celei din noiembrie 2009, când a fost organizat un dineu la Chateau of Val-Duchesse din Bruxelles pentru a promova candidatura lui Herman Van Rompuy pentru președinția Consiliului European.
Nici încercările presei de a afla mai multe despre discuții nu au avut șanse de izbanda. Mai mulți ziariști au fost reținuți în vreme ce încercau să se infiltreze în zonele în care au loc discuțiile. Șnsele sunt însă infime. Pentru a se asigura că nimic nu poate afecta întâlnirea, grupul închiriază un întreg resort pentru patru zile. Nimic nu e lăsat la voia întâmplării. Reprezentanții grupului se ocupă riguros de toate aspectele- de la catering și transport, până la măsurile draconice de securitate. Întreg personalul este prelucrat dur- cine vorbește nu își va mai găsi vreodată un job. Costurile sunt imense, dar grupul are fonduri.
Chiar dacă oficial se spune că banii vin din generoasele donații ale unor mari corporații precum Barclays, Fiat Automobile, GlaxoSmithKline, Heinz, Nokia sau Xerox, gurile rele spun că e vorba de sumele puse la dispoziție de cele mai bogate familii din lume, adevăratele proprietare ale Grupului Bilderberg.
De la Daniel Estulin (probabil cel mai prolific autor când vine vorba de Grupul Bilderberg)
și până la Alex Jones (jurnalistul care a reușit să surprindă cu o cameră ascunsă ritualul macabru de la Bohemian Grove), toți adepții teoriilor conspirației cred că acest grup urmărește să obțină puterea absolută pe planetă atât politic cât și economic. Cu fonduri practic nelimitate și un control aproape general asupra establishmentului politic și presei mainstream, Stăpânii Lumii ar folosi mijloace dintre cele mai diverse (de la atentate sângeroase și până la campanii ale activiștilor politici) pentru a dezvolta o stare de insecuritate generală și pentru a limita pe această bază drepturile cetățenești.
Cum probele lipsesc aproape cu desăvărșire, aceste acuzații rămân deocamdată niște speculații. Un lucru este însă cert, reuniunea din iunie de la Torino va schimba încă o dată fața lumii. La ce ar trebui să ne așteptăm, încercăm să estimăm în episodul de mâine.
Opiniile exprimate de invitații EVZ aparțin autorilor și nu reprezintă punctul de vedere al publicației
Pagina 1 din 1

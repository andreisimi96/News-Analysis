Secretarul general al PSD Marian Neacșu trimite organizațiilor județene social-democrate recomandări, dar și obligații privind organizarea mitingul PSD-ALDE împotriva abuzurilor și pentru apărarea statului de drept din România, de sâmbătă, ora 20:00, din Piața Victoriei. Printre indicațiile din documentul PSD primit de EVZ, participanţii trebuie să fie îmbrăcaţi de la brâu în sus în alb, să aibă lanterne mici sau telefoane cu lumină, și, în special, varianta prescurtată a imnului României.
RECOMANDĂRI – deplasare.
„Autocarele si microbuzele se vor deplasa în coloană și vor avea în parbriz: MITING BUCUREȘTI, județul de unde provine, număr mijloc de transport (doar pentru autocare și microbuze) fiind numerotate 1 - __, zona debarcare și zona de intrare București.”, se arată în documentul PSD primit de Evenimentul Zilei.
„- Se respectă punctele de intrare în București
Intrare București pentru județul IAȘI - ora: 17.00
Afluirea participanților din provincie - pe măsură ce ajung la punctul de intrare: De la punctele de intrare București, către locurile de debarcare (conform Anexă 2), se va face pe fiecare mijloc de transport în parte, respectând traseele recomandate spre punctele de debarcare și ulterior spre parcare (la indicațiile Poliției Rutiere), astfel: Intrare București: DN 2
Oră intrare în București: 17:00
Traseu deplasare: Şos. Colentina – Piaţa Obor – dreapta Şos. Ştefan cel Mare – dreapta Calea Dorobanţi – Piaţa Charles de Gaulle Punct de debarcare: Piaţa Charles de Gaulle
Oră debarcare: 18:00
Parcare autocare / microbuze: spre locul destinat parcării vor fi îndrumați de către Poliția Rutieră, spre a eficentiza deplasarea și folosirea spațiului.
Zona destinată parcării mijloacelor de transport pentru județul dumneavoastră este: Romaero Băneasa”, se precizează în sursa citată.
Mai mult, „în ceea ce privește autoturismele nu se vor supune regulamentului de mai sus, privind traseul, debarcarea și parcarea.
Recomandăm ca autoturismele să fie parcare la o distanță de minim 1-2 km de Piața Victoriei, respectând regulile și semnele de circulație, precum și în preajma unor stații de metrou.
Deplasarea cu metroul se va putea face până la stațiile de metrou PIAȚA ROMANĂ, AVIATORILOR, ȘTEFAN CEL MARE și GARA DE NORD (stația de metrou Piața Victoriei, fiind închisă din motive de securitate)”, vor social-democrații.
„RECOMANDĂRI – recuzită:
- vor purta îmbrăcăminte albă (în partea de sus) sau costume populare;
- vor avea un flyer și un steguleț tricolor România (înmânate la urcarea în mijlocul de transport)
- vor purta în piept un autocolant cu logo-ul în formă de cerc, cu diametrul de 7- 8 cm; -
- vor avea un pachet de mâncare și apă - asigurat de către organizația județeană/locală;
- vor avea lanterne mici sau telefon mobil cu lanternă;
- să se asigure că au numărul de telefon al șoferului și al responsabilului mijlocului auto cu care s-a deplasat la București, precum și numărul de înmatriculare;  vor avea tipărit imnul României - varianta prescurtată - strofele 1, 2, 4 și 11.
Fiecare autocar va avea 6 steaguri cu tricolorul României și un steag cu Uniunea Europeană
(grup 50 persoane - 6 steaguri RO și 1 steag UE ), precum și pancarte cu diferite mesaje
(modelele de pancarte au fost transmise pe email fiecărei organizații județene).”, se arată în sursa precizată.
Pagina 1 din 1

Joi, 31 mai, va fi organizată a doua etapă de selecție a celor 100 de câștigători la extragerea lunară la Loteria bonurilor fiscale din data de 22 aprilie, la care au participat bonurile emise în perioada 1 – 31 martie 2018. Fondul de premiere pentru această extragere este de un milion de lei.
În prima etapă a extragerii lunare la Loteria bonurilor fiscale, au fost desemnate ca fiind câștigătoare bonurile fiscale emise în data de 21 martie 2018, cu o valoare de 38 de lei. După centralizarea bonurilor fiscale câștigătoare, depuse în termenul legal de 30 de zile, a rezultat un număr de 578 cereri de revendicare, fiind depășit astfel numărul maxim de premii stabilit prin lege (cel mult 100 de premii).  Lista  bonurilor fiscale pentru care au fost revendicate premii la extragerea lunară din  22 aprilieeste disponibilă pe site-ul MFP, la rubrica Loteria bonurilor fiscale . Detalii despre cea de-a doua etapă de selecție a câștigătorilor la Loteria bonurilor fiscale din 31 mai 2018: Extragerea va fi organizată în data de 31 mai a.c., în studioul TV al Loteriei Române, începând cu ora 18:30, este publică și va putea fi transmisă, în direct, de toate televiziunile interesate, prin preluarea semnalului audio-video de la studioul Loteriei Române.   Aceasta va consta în extragerea cu urnele Loteriei Române a unui număr din intervalul numerelor unice de înregistrare acordate bonurilor pentru care au fost depuse cereri de revendicare a premiilor, respectiv 001 până la 578.  Numărul extras în cadrul acestei trageri va fi primul câștigător. Pentru desemnarea celui de-al doilea câștigător, se aplică crescător la primul număr extras un pas care are valoarea egală cu ziua emiterii bonului fiscal câștigător (21). Pentru stabilirea celorlalți câștigători, pasul se adună succesiv la numărul desemnat anterior ca fiind câștigător.  Dacă în urma aplicării acestei proceduri de selecție se depășește numărul unic maxim atribuit bonurilor fiscale din listă (578), următorul număr câștigător din listă este dat de diferența dintre suma determinată prin aplicarea pasului (21) la baza de referință şi numărul unic maxim atribuit (578), continuând cu aplicarea pasului până la stabilirea numărului maxim de premii prevăzut de lege, respectiv 100. În procesul de aplicare al pasului, numerele selectate ca fiind câștigătoare, sunt eliminate din listă.  După stabilirea celor 100 de bonuri fiscale câștigătoare, acestea vor fi centralizate și transmise în termen de două zile către ANAF în vederea încărcării rezultatelor în "Baza de date privind Loteria bonurilor fiscale", respectiv pentru verificarea autenticității bonurilor fiscale câștigătoare de către Direcţia Generală Antifraudă Fiscală, prin direcţiile regionale antifraudă fiscală.
Pagina 1 din 1

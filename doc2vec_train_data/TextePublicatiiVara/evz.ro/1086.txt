Reacția taximetristului care a lovit o polițistă chiar în Piața Universității i-a lăsat fără cuvinte pe oamenii legii. Femeia are doar 23 de ani și lucrează pentru Rutieră din anul 2017, când a terminat Academia de Poliție de la Câmpina.
Reacția taximetristului care a lovit o polițistă în Piața Universității din Capitală a apărut la o zi după incident. Agenta de la Rutieră a vrut să oprească în trafic o mașină care a trecut pe roșu, suminică, 3 iunie, dar șoferul a lovit-o cu putere. Acesta nu băuse alcool și susține că femeia i-ar fi sărit în faţă.
„Veneam din intersecţie de la Unirii (Piața Unirii – n.r.) şi aici în scuar era o maşină de poliţie. Când am ajuns la 10-20 de metri de maşina de poliţie, o fată din dreapta s-a pus în faţa mea. Eu am pus frână, fiind ud jos. Fata s-a agăţat de capotă şi eu am mai mers un pic până a încercat să alunece pe capotă şi a picat de bordură”, a declarat taximetristul, în vârstă de 40 de ani, pentru stirileprotv.ro .
Polițista rănită în Piața Universității din București, are 23 de ani și lucrează la Brigada Rutieră din București din 2017, după ce a absolvit Școala de Poliție din Câmpina. Din primele informații, medicii spun că tânăra s-a ales cu o fractură la braț.
Pagina 1 din 1

Incidentul a avut loc, luni seara pe o stradă din cartierul Mănăștur din Cluj Napoca. Polițiștii clujeni par depășiți de fenomenul consumul de droguri în rândul tinerilor.
Martorii susțin că luni seara, în zona Minerva, din cartierul Mănăștur, cel mai mare din Cluj Napoca, au văzut doi tineri care stăteau pe o bancă și fumau dintr-o țigară. După aproape două ore, unul dintre locuitorii din zonă a mers la cei doi tineri pentru a vedea ce e cu ei, deoarece erau inerți. ”A trecut un băiat pe aici și când i-a văzut, a vrut să îi miște. Când a văzut că unul dintre ei era vânăt la față și era rece, a sunat la Ambulanță. Când a auzit, celălalt tânăr de pe bancă s-a ridicat și a vrut să fugă în stație, dar l-au oprit și l-au luat cei de la Ambulanță”, a relatat un clujean care locuiește în zonă.
Polițiștii care au venit la fața locului nu au putut stabili identitatea decedatului, și asta pentru că asupra lui nu au fost găsite acte de identitate. Surse judiciare susțin că al doilea tânăr care s-a drogat, a recunoscut în cursul dimineții de marți, după ce s-a trezit din starea în care se afla, că prietenul lui mort se numește Chelemeni Francisc. Locuitorii din Mănăștur mai susțin că decedatul era văzut frecvent, drogat, în timp ce stătea inert, în diferite locuri.
S-a aruncat de la etajul șapte
Un alt caz care ridică mari semne de întrebare, legat de un posibil consum de droguri, este legat de decesul unui tânăr de 17 ani. TRagedia a avut loc, luni seara, tot în Cluj Napoca. Cătălin Șindrilă a fost văzut de martori în timp ce stătea pe o pasarelă, de la etajul șapte a unui bloc aflat în construcție.
Uterior, tânărul a căzut în gol, fără ca Poliția să poată să spună pentru moment dacă acesta s-a aruncat sau s-a dezechilibrat. Unul dintre martori a fugit repede la locul unde se afla tânărul și a început manevrele de resuscitare. Ulterior, cazul a fost preluat de SMURD Cluj, dar medicii nu au mai putut să îl salveze pe Cătălin Șindrilă.
Polițiștii alteaptă rezultatul analizelor toxicologice efectuate la Instititul de Medicină Legală din Cluj Napoca.
Pagina 1 din 1

Vezi galeria foto:
Mai multe ambarcațiuni realizate din materiale reciclate au fost lansate la apă sâmbără, pe Bega. În ciuda ploii, echipajele, care și-au construit singure bărcile, au înfruntat ploaia de la Timișoara.
Pe Bega are loc, sâmbătă, 9 iunie a treia ediție a evenimentului „Make it! Race it! Recycle it!”,  organizată de EcoStuff România. La concurs participă 20 echipaje, care și-au construit bărci din materiale reciclabile, în cele mai neobișnuite forme: una a fost făcută chiar dinb carton și, din cauza ploii, a ratat startul. Alta semăna cu un satelit, una avea forma unui câine, iar în altele s-au îmbarcat luptători din Star Wars sau vikingi.
Ambarcațiunea care va parcurge distanța dată în cel mai scurt timp va câștiga titlul de „Cea mai rapidă ambarcațiune”. Premiile pentru „Cea mai faină temă”, „Cel mai inovator design” și „Premiul special EcoStuff” vor fi decise de juriul competiției. A început și votul online pentru premiul People’s Choice pe pagina de Facebook EcoStuff Romania . Tot pe această pagină de Facebook întregul eveniment este transmis live.
Pagina 1 din 1

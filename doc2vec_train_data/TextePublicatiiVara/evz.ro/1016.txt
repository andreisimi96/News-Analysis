Horoscop Prima reacție a înțelptului din Nishapur a fost să-l sfătuiască pe vizir să-și schimbe, sau să-și mărească haremul. Vorba lui Tomiță Caragiu: ”fetelor, îmi pare rău să vă spun, dar m-am îndrăgostit de alt harem!”  Parcă presimțind vorbele prietenului lui, frate pe viață și pe moarte, vizirul l-a invitat pe înțelept în harem. Ați fost într-un harem?
Horoscop Așa după cum v-am anunțat, ”puțin va trece și nu mă mai veți citi decât săptămânal și iar puțin va trece și o să scriu din nou zilnic”. Cu toate că unii dintre domniile voastre doresc să dau mai mult volum ”articolului” poate chiar să-l despart de horoscop. Nu au înțeles că totul este ”descrierea zilei”, ceea ce știu și gândesc, ceea ce este în consonanță, în sincronicitate cu ziua respectivă, doar scriu la ”Evenimentul Zilei”. Parafrazând și adaptând înțelesul cuvântului ”horoscop”, adică ”descrierea orei”.
Horoscopul prezent aici este tot zilnic, mai concis, dar înseamnă la fel de multă muncă și timp necesar. În perioada menționată vă rog eu frumos și nu mai îmi scrieți pe dom.profesor@gmail.com . Nu sunt disponibil, nici pe net, nici la mobil. Cât despre forum cred că ne-am înțeles să nu mai scrieți, oricum, totul se șterge.
Horoscop Dragi lupi, padawani și hobbiți, iată o poveste, de data aceasta o poveste utilă, un regim de slăbit. Am constatat că lucrurile utile, practice, sunt cele care sunt necesare. Sigur, acum toată lumea dă sfaturi, dar de fapt nu sunt decât ”promoții”, sunt interese comerciale, politice etc.  Cred că v-am mai spus istoria dietei persane, sau nu, în orice caz este adăugită cu ceea ce mai mi-am amintit.
Horoscop Vizirul Al Molok era foarte îngrijorat. Asta se întâmpla în secolul XI, în Persia. Protejatele lui erau cele mai frumoase din Asia, dar cam plinuţe, ca Luna plină, spune cronicarul persan Mansour Farazanafar . Aşa că vizirul îl invită la el pe bunului lui prieten, marele poet, matematician, medic, filosof şi astrolog Omar Khayyam şi îl roagă să rezolve problema frumoaselor şi pufoaselor femei, să le facă să slăbească. Prima reacție a înțelptului din Nishapur a fost să-l sfătuiască pe vizir să-și schimbe, sau să-și mărească haremul. Vorba lui Tomiță Caragiu: ”fetelor, îmi pare rău să vă spun, dar m-am îndrăgostit de alt harem!” Parcă presimțind vorbele prietenului lui, frate pe viață și pe moarte, vizirul l-a invitat pe înțelept în harem. Ați fost într-un harem? Nici eu nu am fost, dar Omar Khayyam a fost! A rămas impresionat de frumusețea femeilor, de bogăția și de bunul gust suveran. Mai mult, zâmbitoarele și pufoșelele tinere au bătut din palme, cu bucurie, când au aflat numele prietenului soțului și stăpânului lor. Au început să recite câteva din rubbaiatele poetului, din cele care slăveau vinul roșu și dulceața buzelor preafrumoaselor persane. Omar a fost încântat, dar a observat că mai peste tot, printre oglinzi și lucruri scumpe erau mari tipsii de argint, frumos încrustate, pline de dulciuri. Iar, puse în apa rece ca gheața, tronau carafe de vin roșu, celebrul numărul 5 de Shiraz. Vin, dulciuri, la discreție? Omar Khayyam i-a promis prietenului lui, vizirul, că va face tot ce poate ca să-l ajute pe el și pe frumoasele lui. Și s-a afundat în tratatele medicilor greci și în povețele astrologilor de prestigiu.
Horoscop După un an de zile vizirul Al Molok avea cel mai zvelt harem din lume!
Se întâmpla în secolul XI, în Persia şi până acum nimeni nu a dezvăluit în întregime regimul de slăbit, pe zodii, al lui Omar. Nici noi nu o să dezvăluim complet regimul de slăbit, grele blesteme fiind pe capul, ochii şi inima infidelului ce va spune taine ce nu-i aparţin. Dar nişte principii generale nu o să supere pe nimeni! Respectaţi-le şi o să vedeţi lumea mult mai bună, din nişte corpuri mult mai zvelte și cu mai multă energie!
În ultimile două luni, respectând regimul lui Omar Khayyam am slăbit 11 kilograme. Cross my heart and hope to die!
Horoscop  Omar le făcea pe frumosele femei să înghită dis-de-dimineață, pe stomacul gol, o lingură de ulei de măsline în care el amestecase doftoriile lui. Nu se mai știe care. Urmare lingurii de ulei, frumoasele nu mai simțeau acea foame permanentă, provenită din plictiseală și lipsa de mișcare. Omar Khayyam le mai trimitea la hammam, la baia de aburi, la sauna orientală, de trei ori pe săptămână. Dar, iată dieta lui Omar Kayyam, pe zodii:
Semnele de foc: Berbecul, Leul, Săgetătorul sunt dinamice, cu o vitalitate mărită şi cu procesele metabolice rapide. Se recomandă o dietă bogată în vegetale, cereale, peşte. Să evite carnea grasă, mâncărurile foarte grele, sărate, picante.
Semnele de aer: Gemenii, Balanţa, Vărsătorul sunt adaptabile şi răspund foarte bine la stimuli externi. Se recomandă supe de legume, nuci şi seminţe, iaurt. Să evite cerealele, alimente neprocesate, grele, patiseria, zahărul sub orice formă.
Semnele de apă: Racul, Scorpionul şi Peştii sunt schimbătoare şi emotive. Se recomandă legume la aburi, fructe care nu fermenteză, linte. Să evite lactatele, uleioasele, patiseria, pâinea cu drojdie, sarea în exces.
Semnele de pământ: Taurul, Fecioara şi Capricornul posedă o mare rezistenţă. Se recomandă salatele, supe şi ciorbe, carnea albă, aromatice ca pătrunjelul, leuşteanul, mărarul. Să evite mâncărurile grele, dulciurile.
Horoscop Să ne reamintim că dieta provine dintr-un spaţiu musulman, unde carnea de porc era interzisă prin tradiți, prin religie, aşa că nici nu se discuta. Omar mai spune că “fericiţii sunt nativii născuţi la cuspe (la trecerea dintr-o zodie în alta) pentru că împrumută din caracteristicile ambelor zodii, fiind mai pregătiţi pentru viaţă”.
Omar mai atrage atenţia asupra faptului că trebuie să mâncăm puţin, foarte puţin şi în mai multe mese. Şi că nimic nu trebuie făcut silnic. Regimul de slăbit trebuie să fie o plăcere, nu o pedeapsă. Iar că tot ce nu este bun, trebuie redus foarte mult, treptat. Fiecare principiu alimentar are rolul lui, spunea omul de ştiinţă. Temperatura alimentelor trebuie să fie “plăcută”, călduță, nici rece, nici fierbinte. Şi mai ales să bem suficiente cantităţi de apă de bună calitate, eventual ceaiuri, dar și sucuri din fructe, între care nectarul de rodii și de piersici avea un rol foarte important. Şi se mai oboseşte să adauge că sănătatea se bazează pe coloanele alimentelor ismaielite: carnea albă, peştele, iaurtul, fructe, vegetale şi seminţe.
Horoscop  Dar ceea ce era caracteristic regimului de slabit al lui Omar Khayyam era ”fix la trei”. Reluat și în ziua de astăzi, dar incomplet și fără rădăcina ezoterică. Mesele erau fixate la trei ore distanță, compuse numai din trei principii alimentare, nu mai multe și nici mai puține. Fix la trei însemna o disciplină riguroasă alimentară guvernată de o clepsidră făcută din sticlă indiană și trasă în lemn de santal ferecat în argint pur. Clepsidra măsura exact trei ore. Un eunuc și/sau o femeie bătrână supravegheau clepsidra și exact când ultimul grăunte de nisip cădea, femeile erau servite cu puțin, dar bun și proaspăt, după zodia fiecăreia.
Horoscop Ceea ce este extrem de interesant este că regimul ”fix la trei” este pomenit, ca recomandare, în ”Scientific Report of the Dietary Guidelines Advisory Committee – Report to the Secretary of Health and Human Services and the Secretary of Agriculture”. Probabil că de acolo s-a răspândit în lume, sub diferite forme și denumiri.
Pe timpul acela, în secolul XI, nu existau otrăvurile frumos ambalate, mezeluri, dulciuri și semipreparate. Mai mult, sistemele de răcire și modernul atentat la sănătate, alimentele congelate, nu existau. Toată lumea mânca mâncare proapătă și nimeni nu făcea cancer la stomac, sau la colon! Bun, cancerul la colon și la extremitatea lui, sunt întîlnite relativ rar și astăzi în Orient, atât din cauza alimentelor, dar, mai ales a unei igiene specifice orientale. Pe care o practic și eu și familia, ba i-am mai învățat și pe finii mei din State.
Horoscop  Omar nu a interzis, total, dulciurile, răsfățatelor femei. Oricum, pe timpul acela nu exista ”otrava cristalină”, zahărul industrial. A poruncit bucătarului vizirului să facă niște prăjituri mici-mici, îndulcite cu miere și asorate cu fistic și vanilie. Când frumoasele frumoaselor au obiectat la mărimea prăjiturilor, înțeleptul din Nișapur le-a spus că prăjiturile sunt făcute pe mărimea gurițelor lor. Ori, în timpul acela, în Orient, circula un proverb vechi despre frumusețea femeilor care trebuia să aibă unele atribune fizice mici, altele lungi, altele negre, altele roșii și așa mai departe. Gurița trebuia să fie mică. Așa că frumoasele persane s-au mulțumit cu câte o prăjiturică, mică-mică. Nu era elegant să ia mai mult de una! De atunci a rămas obiceiul persan al platourilor de prăjituri mici-mici, de toate felurile.
Poetul Omar Khayyam spune într-unul dintre nemuritoarele sale rubbaiate, catrene: “Viaţa este frumoasă, să fim sănătoşi şi s-o trăim, Haide să bem vinul rubiniu de pe buzele frumoaselor, De ce să ne săpăm groapa cu dinţii?”
Vă las să vă gândiți la regimul de slăbit al lui Omar Khayyam, poate îl și aplicați, oricum aveți o săptămână în față, dar în fiecare dintre zilele săptămânii trebuie să acceptați cu bucurie că mâine puteți avea o șansă nouă, poate mai bună, doar este, în definitiv, o altă zi!
٭ ٭ ٭
BERBEC Luni, 4 iunie, ai o zi greoie și intri greu în ritm. Așa sunt începuturile de săptămână! Marți, stelele indică o disponibilitate de a ieşi din cotidian, de a face şi încerca lucruri noi, poate chiar relaţii noi. Drept urmare, miercuri, ziua lui Mercur, patronul comunicării, toate drumurile, porţile şi uşile îţi sunt deschise! Joi, promovează-ţi interesele cu îndrăzneală – stelele îţi sunt favorabile, atît în afaceri cît şi în dragoste. De fapt, pentru un procent dintre Berbeci, pare a fi o nouă relaţie sentimentală. Vineri poți să ai surprize plăcute. Poţi să-ţi îmbunătăţeşti modul de viaţă de o manieră agreabilă. În weekend ai o stare de surescitare cerebrală, provocată de multele gânduri. Dar şi de problemele pe care le ai.  Totuşi, filozofia ta de viaţă te face să vezi lucrurile dintr-un unghi mai favorabil, dintr-o perspectivă mai bună. Luni, 11 iunie, te bucuri de o bună intuiţie care te ajută la rezolvarea problemelor cotidiene. Soluţia unei probleme este la îndemâna ta. Concentrează-te şi așa poți reuşi!
TAUR Luni, 4 iunie, ai o zi care îți pune întrebări. Nu găsești răspunsurile, este ceva mai complicat. Intuiţia, instinctul, prima impresie sunt avantajate, marți, 5 iunie. Dă curs acestor impulsuri ilogice şi poţi avea surprize plăcute. Miercuri, dimineaţa este densă, dar ai perspectiva unei seri plăcute. Evită neglijenţa şi dezordinea în lucrări, fie că este vorba de hârtii sau fişiere electronice. Nu este nimic negativ, eşti în plină formă, dar uneori, influenţa negativă a lui Mercur provoacă dezordine. Joi, nu te implica în proiecte sau în cauze pierdute, evident, de la început. Nevoia de siguranţă şi de stabilitate materială te fac să te gândeşti la viitor, la planuri. Aşa intri sigur în depresie, pentru că nu ai nicio soluţie. Vineri realizezi că adevărul este dincolo de tine, vorba filmului, așa că te duci la cumpărăturile rituale, săptămânale. În weekend te odihnești plenar și filosofezi: uită ieri, trăieşte astăzi, mâine - mai vedem! Luni, 11 iunie, primești o veste, dar nu știi cum s-o interpretezi. Răbdare, toate la timpul lor!

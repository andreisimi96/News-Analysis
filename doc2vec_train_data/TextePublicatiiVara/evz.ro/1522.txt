Legea referitoare la garanția pentru ambalaje este aproape gata, ca proiect, urmând ca în această săptămână să intre în procedura de avizare interministerială, a anunțat ministrul MediuluiGrațiela Gavrilescu.
"Legea este finalizată. Suntem în faza de a scoate OUG de la avizatorii interni ai Ministerului Mediului şi sper să reuşim trimitem, dacă nu vineri, luni, în avizare interministerială. Deja, să spunem, suntem pe ultima sută de metri şi cred că forma finală, care a fost şi prezentată celor care sunt implicaţi în întreg traseul gestionării deşeurilor şi al responsabilităţii sunt cunoscute. Am încercat pe cât este posibil să preluăm toate observaţiile, dar care să meargă într-o anumită cronologie, într-o anumită logică, astfel încât să creştem şi industria de reciclare şi să stimulăm şi cetăţeanul. Trebuie să reuşim să le punem toate la punct, dar o să ne gândim că nu putem să le facem de astăzi pentru ieri. Trebuie să ne gândim la un termen de acomodare în care să ne luăm toate măsurile şi de prevenţie şi de educare şi de ai implica pe toţi cei interesaţi să implementeze legea de la 1 ianuarie 2019, aşa cum trebuie. Inclusiv retailerii care au făcut parte din grupul de lucru, pentru că fără ei nu se poate. Nu se poate fără producători şi nu se poate fără o extindere a responsabilităţii producătorului şi, nu în ultimul rând, responsabilitatea noastră, a tuturor, a fiecăruia dintre noi, pentru că de fapt noi suntem deţinătorii absoluţi, proprietarii deşeurilor. Şi lucrul acesta trebuie să îl înţeleagă fiecare român", a declar5at ministrul, citat de Agerpres.  Viitoarea lege reglementează modul în care consumatorii vor putea să recupereze garanția pe ambalajele reutilizabile în momentul în care vor merge la operatorii economici pentru a le returna. Pe de altă parte, firmele vor fi obligate să evidențieze valoarea ambalajului, în așa fel încât consumatorul să știe că își poare recupera banii de pe ambalajul reutilizabil.
Pagina 1 din 1

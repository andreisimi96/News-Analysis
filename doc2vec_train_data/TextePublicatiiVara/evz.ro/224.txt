270 de cutremure într-o singură zi în Hawaii! Record trist pentru localnicii greu încercaţi de erupţia nimicitoare a vulcanului Kilauea
Bine aţi venit în "Zona Crepusculară": Sute de cutremure au lovit, începând de sâmbată, în zona din apropierea vulcanului Kilauea din Hawaii, scrie Daily Mail
Activitatea vulcanică de ieri a trimis nori de cenuşă de până la peste 4 500 de metri în atmosferă
Ea a provocat îngrijorarea că nivelele periculoase de dioxid de sulf și cenușă ar putea fi combinate cu umiditate și praf în aer pentru a provoca smog vulcanic sau "vog".
Cutremurele legate de vulcan au provocat adevărate falii care se deschid peste regiunea sud-estica a insulei Big Island
Geologii estimează că, dupa trei saptamani de escaladare a activităţii vulcanice, Kilauea a intrat într-o stare de echilibru post-eruptie.
Zeci de case distruse
Numărul caselor şi structurilor distruse de erupţiile vulcanului Kilauea a ajuns la 82, conform Agenţiei Federale de Gestionare a Situaţiilor de Urgenţă, după ce lava a pătruns pe străzile din Hawaii, scrie The Guardian.
În jur de 890 de hectare au fost arse de lavă de pe 3 mai până în prezent, în cea mai distructivă erupţie a vulcanului în ultimul secol.
„Opt case au fost distruse pe această stradă în 12 ore”, a declarat localnicul Ikaika Marzo, făcând referire la complexul Leilani Estates de pe Insula Mare din Hawaii.
Pompierii au mers din uşă în uşă pentru a evacua rezidenţii de pe următoarele două străzi – Kahukai şi Mohala – despre care se crede că că vor fi afectate.
În jur de 37 de structuri sunt deja inaccesibile pentru că sunt înconjurate de lavă iar persoanele care nu-şi vor părăsi locuinţele ar putea rămâne blocate.
„Oricine care încă este prezent în zonele afectate ar trebui să plece imediat”, se arată într-o alertă emisă de Apărarea Civilă din Hawaii.
Pagina 1 din 1

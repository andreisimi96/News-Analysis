Cine nu a urmărit serialul Sex and the city? Este greu de răspuns la această întrebare pentru că, şi după 20 de ani, la fel se vorbeşte despre pelicula care a lăsat femeia să vorbească despre sex exact cum o fac bărbaţii la o bere,  a revoluţionat moda pantofilor cu toc cui purtaţi de celebrul cvartet chiar şi atunci când făceau shopping sălbatic prin Manhattan în amiaza mare.
Poate vă reamintiţi de anul1998, când a debutat serialul TV, care prezenta  poate pentru prima dată povestea năravurilor omeneşti cu îndrăzneţeţe  Carrie, Samantha, Charlotte şi Miranda bântuind prin Manhattan vorbind despre sex în timp ce făceau shopping sălbatic.
Dincolo de subiectele abordate în serial, ceea ce au făcut ele - în materie de modă - a fost o revoluţie pe tocuri cui, semnate Manolo Blahnik, bineînţles. Serialul "Sex and the city" împlineşte pe 6 iunie 20 de ani, iar orizontul New Yorkului s-a schimbat ca şi feţele protagonistelor care erau drăguţe, speciale în felul lor. Şi totuşi Sarah Jessica Parker, Kim Cattrall, Krisitn Davis şi Cyinthia Nixon au marcat istoria unor obiceiuri: privindu-le, produceau veselie şi relaxare. Da, fetele "single" puteau vorbi despre sex ca bărbaţii şi să fie egoiste ca ei, să practice shoppingul sălbatic fără sentimente de vinovăţie. Puteau fi considerate chiar zurlii, dar erau libere.
Acel cvartet în hoinăreală pe străzile din Manhattan, ne-a făcut să avem impresia că lumea se afla la îndemâna tuturor, nu trebuia decât s-o prinzi. Nicio altă serie televizată n-a influenţat moda şi obiceiurile, n-a schimbat modul de a povesti al femeilor ca "Sex and the city".
New Yorkul, celălalt protagonist al serialului, n-a fost niciodată atât de scânteietor. După atentatul din 11 septembrie 2001, serialul HBO şi-a schimbat iniţialele, numele lui Sara Jessica Parker nu mai apare între cele două Turnuri gemene, dintotdeauna simbolul oraşului, ci cu Empire State Building în fundal.
Pe Carrie Bradshaw o cunoşteam după claia de păr neîmblânzit, aşezată la biroul casei sale la Greenwich village: decisa şi senzuala Samantha, romantica Charlotte, carierista Miranda au dispărut, s-au regăsit, s-au îndrăgostit. Ni-i amintitm pe simpaticul bogătaş Mister Big (Chris Noth) cu părul său de culoarea mahonului, dar şi de Baryshnikov, frumos şi imposibil.   Astăzi, între Kim Cattrall şi Sarah Jessica Parker se nasc polemici. Kim o face pe Jessica ipocrită, prăpastia s-a căscat definitiv între ele. Propunerea Jessicăi de a relua filmările este refuzată dur şi proiectul cade. Cynthia Nixon a încercat cariera politică, dar nu e suficient să fi fost protagonistă în "Sex and the city" pentru a deveni guvernatorul New Yorkului. Doar 5% dintre democraţi o susţin în cursa sa, Andrew Cuomo pare deja să se creadă câştigător. Despre Kristin Davis, Charlotte în serial, perfecţiunea eleganţei, este singura care ştie ce vrea - să facă pe soţia şi să aibă copii -, dar discreţia de care dă dovadă a făcut ca urmele să i se cam  piardă.
Pe ecran, păreau prietene, dar la filmări s-au aruncat şi înfipt pumnale. Indiferent de ce se spune, succesul a fost răsunător: din 6 iunie 1998, data debutului, până în 22 februaire 2004, când a avut loc ultimul episod, din India până în România şi  din Africa de Sud până în Suedia, femeile, o dată cu "Sex and the city", visează la independenţa lor şi la shopping fără să dea socoteală cuiva, ca prietenele inseparabile din film, notează editorialista Silvia Fumarola.
Cu ce au rămas femeile după vizionarea acestui serial destul de controversat la acea vreme: că femeile nu e necesar şi obligatoriu să-şi găsească fericirea în căsătorie. E totuşi foarte complicat de explicat că fericirea o poţi afla fiind singură, dar nici căsătorită. Pentru a fi fericiţi trebuie să te hotărăşti  cum să fii deşi, de cele mai multe ori este imposibil...
Pagina 1 din 1

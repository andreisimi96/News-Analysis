Americanca Sloane Stephens (25 de ani) este adversara Simonei Halep din ultimul act de la Roland Garros. Sportiva din SUA a avut o reacție surprinzătoare înaintea duelului programat mâine, de la ora 16:00 (în direct la Eurosport 1).
Tenismena de peste Ocean va juca în cea de-a doua finală de turneu major din carieră, după cea de la US Open 2017, unde a cucerit titlul. Aflată pe locul 10 WTA, Stephens a surprins înaintea finalei de la Paris și și-a permis să fie puțin arogantă cu Simona Halep, liderul WTA: „Niciun avantaj pentru Halep pentru că eu am un titlu, iar ea nu are nicunul”. Sloane s-a referit în special la cele trei finale de turneu de Mare Șlem pierdute până acum de româncă, la Roland Garros, în 2014 și 2017, și anul acesta la Australian Open.
Pe lângă acest lucru, americanca nu s-a bucurat nespus de mult de faptul că indiferent de ce va face în finala de la French Open va urca pe locul 4 în ierarhia mondială: „Obiectivul meu a fost top 10. Eram pe locul 11 şi era important. Acum îmi voi reaminti de fiecare dată când sunt pe 10 că e un lucru important. Eu nu cred că-i pasă cuiva de asta, sincer”.
Pagina 1 din 1

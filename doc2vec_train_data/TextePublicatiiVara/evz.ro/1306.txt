Una dintre cele mai îndrăgite vedete din România se confruntă cu un blestem care se repetă în fiecare an din ultimii șapte.
Ștefan Stan a bătut pentru prima dată la porțile celebrității în urmă cu șapte ani, când i s-a și deschis. A câștigat ”Vocea României”, iar startul în lumea muzicii a fost rezolvat. Concerte, nunți, botezuri, toate au devenit posibile pentru de acum cunoscutul Ștefan Stan, notează cancan.ro.
Artistul are parte de un adevărat „blestem” de șapte ani: calcă strâmb în fiecare an, în aceeași lună, decembrie, și rămâne fără permis de conducere!
Ștefan Stan este unul dintre cei mai iubiți cântăreți din România și, de ceva timp, și-a făcut intrarea și peste hotare, unde a fost foarte bine primit. Londra și Napoli sunt orașele în care a concertat în ultimele luni și unde a ridicat publicul în picioare.
Artistul calcă pe bec în privința șofatului. Da, are mania vitezei și o recunoaște deschis. De aceea, nu există an în care să nu-i fie suspendat permisul. Comic este că mereu o pățește în aceeași lună, decembrie. De șapte ani, Ștefan Stan rămâne fără permis de sărbători.
”De șapte ani încoace, dinainte să câștig Vocea României, pe 26 decembrie 2011, în fiecare an Poliția mi-a luat permisul! De atunci mi se întâmplă mereu în luna decembrie! Atunci rămân mereu fără permis! Preconizez un decembrie negru și anul ăsta… Tot timpul am rămas fără carnet din cauza vitezei, pentru nimic altceva… Nu alcool, nu ilegalități…”, a dezvăluit Ștefan Stan pentru cancan.ro.
Ștefan Stan a făcut un adevărat maraton în ultimele două săptămâni. A avut concerte, dar și nunți, ba într-o zi a ținut buna dispoziție chiar la două astfel de evenimente. A ajuns într-o noapte de la Piatra Neamț, unde a cântat, la Aeroportul Otopeni cu accelerația călcată până la fund. A scăpat de radar, că doar luna decembrie e aceea fatidică pentru el. ”A fost un adevărat maraton pentru mine! Unul de două săptămâni. Înainte să plec în Italia, am avut un eveniment la Piatra Neamț. La 5 dimineața aveam avion spre Italia. Am plecat noaptea, la 4 cel târziu trebuia să fiu la aeroport… Nu-ți imaginezi cu ce viteză am mers. Am ajuns bine, buf, viteză, Italia”, a povestit Ștefan.
Pagina 1 din 1

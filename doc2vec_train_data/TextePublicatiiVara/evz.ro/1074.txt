Adolf Hitler şi Benito Mussolini, etichete pe sticlele de bere şi vin într-un foarte cunoscut minimarket de pe malul mării, la Rimini. Centrul de coordonare antifascistă Rimini, le-a fotografiat şi denunţat forţelor de ordine. Nu se întâmplă prima dată: în trecutul recent, alte episoade de acest gen au forţat primarul Andrea Gnassi să intervină în aşa fel încât parlamentul a înăsprit normativa actuală. Dar refrenul nu se schimbă.
''Până când o nouă lege nu va fi aprobată, toate tentativele prefecturilor, ale procurorilor, ale oricui, nu pot face practic nimic'', spune publicaţiei Resto del Carlino administraţia din Bologna, care săptămânile trecute a aprobat o deliberare pentru interzicerea expunerii şi vânzării gadgeturilor fasciste şi naziste în magazine.
''Un fapt scârbos - comentează pentru presa locală consilierul pentru Activităţi economice, Jamil Sadegholvaad. Din păcate, noi, primăria, nu putem face paşi înainte în absenţa unei normative naţionale adecvate. Primăriile au încercat să intervină direct, în Justiţie, dar exact lipsa acelei normative la nivel naţional a permis judecătorilor să dea hotărâri în favoarea comercianţilor'', notează La Repubblica.
Pagina 1 din 1

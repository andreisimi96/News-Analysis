Comentarii | 87 Vizualizari
Minte cineva sau pur și simplu asistăm la o masivă neînțelegere pe care judecătorul constituțional Petre Lăzăroiu avea interesul să o adâncească?
Potrivit unui comunicat emis de Palatul Cotroceni, Simina Tănăsescu, care exercita funcția de consilier prezidențial, a demisionat în urma scandalului provocat de demersurile acesteia pe lângă judecătorul constituțional Petre Lăzăroiu: ”Având însă în vedere că este inadmisibil ca la nivelul opiniei publice să planeze orice suspiciune că ar fi fost posibilă o încercare de imixtiune în activitatea Curții Constituționale, pentru a nu prejudicia instituția Președintelui României, doamna Elena-Simina Tănăsescu a înaintat astăzi, 20 iunie a.c., Președintelui Klaus Iohannis demisia din funcția de consilier prezidențial.”
ALERTĂ DE BIOSECURITATE în România! UN VIRUS TERIBIL a lovit pervers. Atenție, NU EXISTĂ VACCIN pentru el. Breaking news!!!
Dar, ținând cont de nuanțele comunicatului, ar fi mai potrivit să vorbim de o demitere. O pedeapsă care pare la prima vedere destul de drastică, dacă ținem seama de faptul că Simina Tănăsescu nu a întreprins nimic fără acordul președintelui. Așa cum se știe este vorba de întrevederea pe care consiliera președintelui a avut-o cu judecătorul Petre Lăzăroiu la inițiativa primeia și cu știința președintelui Iohannis, așa cum singur a recunoscut: ”doamna Tănăsescu mi-a spus că există o sesizare din partea unui ONG și dacă îi dau voie să-i spună și domnului Lăzăroiu că există această solicitare. Este una publică, înregistrată la noi. Și mi s-a părut că este corect, dacă persoana respectivă este vizată de o solicitare, măcar să știe, fără ca această chestiune să fie interpretată drept presiune sau drept o inițiativă nepotrivită. Deci întreaga chestiune a fost denaturată din motive pur politice. Habar nu am de ce judecătorul Lăzăroiu a intrat în acest joc, dar poate îl întrebați dumneavoastră.” (www.presidency.ro)
De fapt povestea aceasta nu are niciun sens. Un ONG nu poate ”sesiza” președinția, și nici o persoană particulară nu poate face acest lucru. Se pot face cel mult petiții sau cereri de audiență, dar, chiar admițând că președintele a utilizat termenul în sensul său mai general cu sensul de ”a informa” sau ”a aduce la cunoștință”, tot nu e clar ce s-a întâmplat. În orice caz, într-un mod care complică și mai mult lucrurile, ONG-ul de care fusese vorba, Asociația Ve Dem Just a dezmințit toată povestea. Judecătorul Cristi Dănileț, membru fondator, a declarat pentru G4Media.ro că asociația Ve Dem Just nu a trimis la Cotroceni nici un fel de adresă și nici n-a cerut președintelui să emită decretul de revocare al judecătorului Petre Lăzăroiu. Ceea ce făcuse asociația cu pricina a fost o solicitare adresată președintelui Curții Constituționale, Valer Dorneanu, privitoare la clarificarea situației mandatului lui Petre Lăzăroiu.
Minte cineva sau pur și simplu asistăm la o masivă neînțelegere pe care judecătorul Lăzăroiu avea interesul să o adâncească? Să ne amintim totuși că președintele Iohannis a lansat personal suspiciunea cu privire la mandatul ”ilegal” al unui judecător al Curții Constituționale la începutul săptămânii trecute, sugerând de pe atunci că decizia Curții ar putea conține un viciu. Spera președintele să găsească o ieșire?

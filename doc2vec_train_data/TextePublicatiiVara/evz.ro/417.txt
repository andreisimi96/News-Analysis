PERICOL MAJOR PENTRU ROMÂNIA. Serviciul Român de Informaţii a intrat pe fir. Detalii de ultimă oră
Marea Neagră este din ce în ce mai importantă pentru decidenţii la nivel internaţional, fiind o zonă de confluenţă cu actori importanţi - Rusia, NATO şi Uniunea Europeană,
Marea Neagră este din ce în ce mai importantă pentru decidenţii la nivel internaţional, fiind o zonă de confluenţă cu actori importanţi - Rusia, NATO şi Uniunea Europeană, a afirmat rectorul Academiei Naţionale de Informaţii "Mihai Viteazul", Adrian Ivan, luni, în deschiderea programului "Securitate în Regiunea Mării Negre. Provocări comune, viitor sustenabil" - SBSR, ediţia 2018, informează Agerpres, preluată de replicaonline.ro
Întrebat dacă este Marea Neagră o apă fierbinte, Ivan a spus că este "din ce în ce mai fierbinte".
"Este din ce în ce mai fierbinte. (...) Este din ce în ce mai importantă pentru decidenţii la nivel internaţional. De ce? Pentru că aici e o zonă de confluenţă, e Rusia - un actor destul de important care are politicile sale şi, în acelaşi timp, avem NATO şi avem Uniunea Europeană, lăsând la o parte ţări care sunt în zona aceea, hai să spunem, nedefinită, ţări din fosta Uniune Sovietică sau ţări din apropierea acesteia, a Asiei Centrale. Marea Neagră devine din ce în ce mai importantă strategic, devine din ce în ce mai importantă şi din perspectivă economică şi, cu siguranţă, vom asista în următoarea perioadă la confruntări. Bine ar fi ca aceste confruntări să fie unele doar economice şi unele, să spunem, bazate pe idei, pe concepte. Noi ne dorim cooperare şi acesta este scopul de fapt, sub acest semn se desfăşoară şi conferinţa începută astăzi, pe ideea aceasta, că la Marea Neagră se poate face cooperare", a spus rectorul Academiei Naţionale de Informaţii "Mihai Viteazul".
El a arătat că UE şi NATO sunt pregătite pentru a face faţă confruntării cu Rusia, opinând că cel mai important atu pe care îl au aceste entităţi sunt cele legate de democraţii în ţările lor membre.
"Aici, NATO şi UE sunt pregătite pentru a face faţă confruntării cu Rusia, însă cred că cel mai important atu pe care îl au aceste entităţi sunt cele legate de democraţii în ţările lor membre. Dacă noi vom consolida democraţiile în aceste ţări, dacă vom pune accent pe respectarea drepturilor fundamentale, pe dezvoltarea unor economii libere, cu siguranţă Rusia va trebui să joace în această arie, pe aceste principii. Rusia, dintotdeauna, de la Petru cel Mare încoace, să nu mă duc şi mai departe în istoria sa, a avut politicile sale vizavi de Europa. Este o ţară foarte mare care, practic, acoperă aproape două continente şi va avea întotdeauna un cuvânt de spus în zonă. Însă şi Rusia îşi va modela politica în funcţie de reacţiile pe care ţările democratice din UE şi din NATO le vor avea în viitor", a mai spus Ivan.

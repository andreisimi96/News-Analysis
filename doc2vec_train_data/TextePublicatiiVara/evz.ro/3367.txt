Un aliment tradiţional în gastronomia românească, mămăliga, continuă să fie subiect de cercetare pentru specialişti. Deocamdată, niciun studiu nu a scos în evidenţă o contraindicaţie în folosirea ei.
Un aliment tradiţional în gastronomia românească, mămăliga, continuă să fie subiect de cercetare pentru specialişti. Deocamdată, niciun studiu nu a scos în evidenţă o contraindicaţie în folosirea ei, potrivit click.ro
„Deşi figurează mai rar pe lista meniului nostru cotidian, mai ales la oraş, faimoasa mămăligă românească s-a dovedit un aliment-medicament cu ajutorul căruia se tratează o varietate de boli. Ea nu trebuie să lipsească din alimentaţia suferinzilor, dar nici din hrana oamenilor sănătoşi, când aceştia vor să-şi menţină starea de sănătate", precizează Eugen Giurgiu, doctor în biochimie cu competenţă în fitoterapie şi nutriţie.
Iată care sunt cele mai importante dintre acestea.
Potrivit nutriţioniştilor, mălaiul natural (nu cel grişat, care este mult mai sărac în substanţe nutritive) nu ar trebui să lipsească din lista alimentelor de bază, deoarece proprietăţile terapeutice îl recomandă pentru mai bine de 70 de afecţiuni.
Printre altele, acest aliment reduce aciditatea (având o acţiune calmantă şi sedativă în gastrita hiperacidă şi în ulcer), contribuie la detoxifierea ficatului, creşte imunitatea, reglează nivelul colesterolului din sânge şi combate obezitatea.
În acelaşi timp, dieta cu mămăligă reduce stresul, ameliorează anexita, incontinenţa urinară, reumatismul şi diabetul, iar lista beneficiilor este mult mai lungă.
Leac pentru...viaţă lungă
Cei care mănâncă zilnic fie mămăligă, fie produse din porumb, se bucură de longevitate. Aceasta este concluzia unor studii desfăşurate pe parcursul mai multor ani.
În cazul unei serii de boli grave (diabet şi ateroscleroză), cura cu mămăligă reduce nivelul colesterolului „rău" şi reglează concentraţia de glucoză din sânge. În astfel de cazuri, mămăliga este folosită în scopuri curative şi înlocuieşte pâinea pe termen lung.
Pagina 1 din 1

Iurie Roșca anunță, într-o înregistrare video, că, pe 31 mai,  procurorul de la Procuratura Anticorupție de la Chișinău a finalizat ancheta penală și
Ca și candidatul susținut de PNL la Primaria Chisinaului, Andrei Năstase, și Dorin Chirtoacă și Iurie Roșca arată la fel cu degetul spre Guvernul “proeuropean” de la Chișinău, controlat de oligarhul Vladimir Plahotniuc. E același guvern care l-a îndepărtat din poziția de ministru al Justiției pe Alexandru Tănase, vîrful generației de tineri din Republica Moldova care au studiat în universități din România după 1989.
“Cazul care mi se reproșează ar fi avut loc în 2009, în momentul când eu deja pierdusem alegerile și toate funcțiile oficiale, nemaifiind nici deputat, nici vice-premier, ci șomer fără vreo minimă influență în stat. La guvernare deja se instalaseră cei pe care îi criticasem dur pentru tentativă de lovitură de stat la 7 aprilie 2009. De ce respectiva plângere penală iese la suprafață abia în 2017 și de ce insul cu pricina n-a căutat dreptate anterior, ridică noi semne de întrebare.
Amintesc tuturora că am fost și rămân un critic dur al actualului regim. Îl consider unul nelegitim, abuziv și periculos pentru interesele noastre naționale. Este bine cunoscut faptul că țara noastră se află în starea de uzurpare a puterii de stat.
Am publicat și public în permanență articole în limbile română, rusă, engleză și franceză, în presa de la noi și de peste hotare,  cu critici ferme împotriva actualei guvernări. Fac emisiuni TV și înregistrări video pe Internet, care nu convin puterii de azi. Am editat și continui să scot de sub tipar cărți  care nu se încadrează în linia de partid a celor din vârfurile ierarhiilor statale. Sunt inițiatorul și organizatorul Forului de la Chișinău, o platformă de dezbateri cu vizibilitate internațională, la care participă zeci de intelectuali de pe întregul continent. Sunt jurnalist, editor, traducător și militant pentru valorile conservatoare, tradiționale, ortodoxe. Am avut parte de o îndelungată carieră politică. Niciodată nu am căutat să evit confruntările publice cu mai marii zilei. Și de această dată îmi voi păstra verticalitatea și  nu mă voi dezice de crezul meu.
Precizez că în perioada anchetei, când am fost supus interdicției de a părăsi țara, procurorul Mihail Ivanov m-a împiedicat să particip la o serie de conferințe internaționale, unde urma să iau cuvântul. Astfel, aș putea deduce că măsura respectivă a fost luată pentru a zădărnici activitatea mea pe plan internațional”, transmite Iurie Roșca în înregistrea apărută AICI .
Pagina 1 din 1

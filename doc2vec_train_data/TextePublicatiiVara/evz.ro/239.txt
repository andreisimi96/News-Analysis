Cercetătorii au ajuns într-un loc neexploatat până în prezent, iar descoperirea este una uriașă au anunțat specialiștii. Aceștia au găsit trei canioane vaste într-o zonă virgină pentru cercetători, sub gheaţa de la Polul Sud.
Craterele se propagă pe sute de kilometri, însă nu pot fi observate la suprafaţa continentului îngheţat. Conform BBC, dr. Kate Winter din cadrul Universităţii Northumbria şi colegii săi au reuşit să descopere structurile ascunse prin intermediul radarelor.
Conform specialiştilor, canioanele joacă un rol important în controlarea fluxului de gheaţă. Dacă stratul de gheaţă din Antarctica se subţiază din cauza schimbărilor climatice, cercetătorii consideră că aceste canale ar putea accelera fluxul de masă ce se va propaga către ocean, astfel fiind crescut nivelul apei oceanelor, notează descopera.ro.
''Dacă schimbările climatice vor continua să se modifice în Antarctica, ne putem aştepta ca gheaţa din aceste canale să ajungă mult mai rapid către ocean. Sunt extrem de importante, însă nu ştiam că există anterior,'' a declarat Winter.
Cel mai mare canion a fost denumit ,,Foundation Trough'', are o lungime de 350 de kilometri şi o lăţime de 356 de kilometri. Celelalte două au mărimi aproape egale. ,,Patuxent Trough'' are o lungime de 300 de kilometri şi o lăţime de 30 de kilometri. Tot acest relief este îngropat sub sute de metri de gheaţă.
Pentru a ajunge la ,,Foundation Trough'', de exemplu, trebuie să treci de doi kilometri de gheaţă. Cele trei canioane se situează în regiunea riftului ce desparte Polul Sud de vestul Antarcticii. Modelele computerizate vor fi utilizate pentru a determina modul în care încălzirea globală va acţona asupra unor astfel de formaţiuni.
Pagina 1 din 1

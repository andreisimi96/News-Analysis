Dosar „Noi suntem Statul!” Dosar Arhiva SIPA Dosar Alegeri 2009
Universitatea de Ştiinţe Agricole şi Medicină Veterinară a Banatului „Regele Mihai I al României” din Timișoara. FOTO: Adrian Pîclișan
Cu un număr de 660 locuri bugetate și 805 cu plată, pentru studii de licență în noul an școlar, Universitatea de Ştiinţe Agricole şi Medicină Veterinară a Banatului „Regele Mihai I al României”, din Timișoara, dispune de un campus universitar modern și bine dotat, menit să asigure condiţii optime de studiu şi de dezvoltare studenţilor.
La ciclul de licenţă sunt șase facultăți, unele cu extensii dedicate studenților străini: Facultatea de Agricultură, Facultatea de Horticultură și Silvicultură, Facultatea de Management Agricol, Facultatea de Tehnologia Produselor Agroalimentare, Facultatea de Zootehnie şi Biotehnologii, Medicină Veterinară, Medicină veterinară în limba engleză, Agricultură în limba engleză. Urmează la forma de învăţământ cu frecvenţă redusă următoarele facultăţi: Facultatea de Agricultură, Facultatea de Horticultură şi Silvicultură, Facultatea de Management Agricol, Facultatea de Tehnologia Produselor Agroalimentare, Facultatea de Zootehnie şi Biotehnologii.
Judecător Andreea Ciucă: „Dizolvarea Asociației Magistraților din Cluj, o înscenare”
Colaborări internaționale și dotări de top
În prezent, universitatea are acorduri bilaterale cu peste 121 de universități din toată lumea, inclusiv SUA șii Asia. În acest context, un număr semnificativ de studenţi şi cadre didactice au putut studia sau preda în universităţi din străinătate.
Pentru cazare, universitatea dispune de 5 cămine, cu peste 1.500 de locuri. Instituţia asigură cazarea în cămine pentru toţi studenţii admişi în anul I care solicită acest lucru. În plus, universitatea are și o cantină, cu o capacitate de 500 locuri, dar și o bază sportivă cu patru terenuri de sport şi o sală de sport, cu teren multifuncţional având suprafaţă sintetică pentru volei, baschet, tenis, o sală de kinetoterapie şi de testare, fiind destinată activităţilor didactice şi competiţionale, activităţilor de cercetare ale disciplinei de Educaţie Fizică şi Sport şi cercurilor sportive studenţeşti, precum şi activităţilor recreative.

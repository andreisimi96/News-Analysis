Atacurile asupra Curții Constituționale a României sunt de netolerat. Acest lucru reieșea din raportul Comisiei de la Veneția privind situația CCR, în anul 2012, după scandalul care a explodat în politica românească privind demiterea din funcție a președintelui de la acea vreme, Traian Băsescu. Ca și acum, CCR era supusă unor atacuri venind din partea unor aleși sau a unor oameni care ocupă funcții publice. Ce spunea atunci Comisia pentru democrație prin drept?
Marți seară, realizatorul TV Mihai Gâdea a prezentat, la Antena 3 ,  documentul de acum șase ani care fusese trimis celor mai importanți oameni în stat, făcând apel la respectarea democratică a deciziilor CCR și la încetarea atacurilor venind din partea persoanelor publice la adresa Instanței constituționale.
CCR s-a adresat Consiliului Europei şi Comisiei de la Veneţia. MUTARE ISTORICĂ a judecătorilor Curţii. Răspunsuri pentru toate atacurile
„Aviz Comisia de la Veneția cu privire la organizarea și funcționarea Curții Constituționale a României. Avizul nr. 685/2012 privind compatibilitatea cu principiile constituționale și statul de drept în România adoptat de Comisia de la Veneția, Sesiunea plenară din 14-15 decembrie 2012.
EXPLICAȚII după SESIZAREA EXPLOZIVĂ înaintată de CCR Comisiei de la Veneția. „Este un ATAC CONCENTRAT”
Punctul 61. Delegația Comisiei de la Veneția a aflat despre declarațiile făcute de către oficialități prin care acestea au arătat lipsă de repesct față de Curtea Constituțională. Prin astfel de declarații s-a solicitat chiar demiterea judecătorilor Curții Constituționale.
Puntul 62. Declarațiile, fie că au provenit de la Președinte, membrii Guvernului sau Parlament, subminând credibilitatea judecătorilor, constituie motiv de reală îngrijorare, chiar dacă nu împiedică în mod efectiv judecătorii de la îndeplinirea atibuțiilor lor constituționale. Chiar dacă astfel de declarații sunt retrase ulterior, prejudiciul adus instituțiilor statului și, astfel, întregului stat, este deja produs.
Tăriceanu dinamitează Justiția, după sesizarea CCR către Comisia de la Veneția: „Asistăm la CONTESTAREA DEMOCRAȚIEI și a regulilor STATULUI DE DREPT”
Punctul 63. O autoritate publică, în calitatea sa oficială, nu se bucură de aceeași libertate de exprimare ca și o persoană care nu deține funcții publice. Organele statului pot, bineînțeles, să își exprime public dezacordul cu privire la o decizie a Curții Constituționale, dar, în același timp, trebuie să afirme clar că vor pune în aplicare decizia respectivă și trebuie să își limiteze criticile la decizie în sine. Atacurile personale asupra tuturor judecătorilor sau a unora dintre judecători sunt în mod clar inadmisibile și pun în pericol poziția sistemului judiciar și încrederea și respectul public pe care acesta trebuie să îl inspire.
Punctul 64. Independența și neutralitatea Curții Constituționale sunt în pericol atunci când  alte instituții ale statului sau membrii acestora o atacă public. Astfel de atacuri sunt în contradicție cu poziția Curții în calitate de garant al supremației Constituției (art.142.1 din Constituție) și, sunt, de asemenea, problematice din punctul de vedere al independenței garantate constituțional și al inamovibilității judecătorilor Curții (art.145 din Constituție)”, transmitea, în urmă cu aproape 6 ani, Comisia de la Veneția.
Reamintim că, marți seară, CCR a anunțat că a sesizat secretarul general al Consiliului Europei, Comisia de la Veneţia şi preşedintele Conferinţei Curţilor Constituţionale Europene în privința atacurilor grave, prin care unii reprezentanţi ai unor autorităţi publice, precum şi ai unor partide parlamentare au discreditat şi delegitimat autoritatea instituţiei.
Pagina 1 din 1

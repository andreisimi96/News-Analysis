Furtuna subtropicală Alberto va lovi, în următoarele zile, statele Alabama, Florida și Mississippi din SUA. Ciclonul se îndreaptă spre Golful Mexic, iar guvernatorii statali au decretat stare de urgență.
Guvernatorul din Florida, Rick Scott, a emis o declarație care vizează toate cele 67 de comitate din estul SUA, în timp ce omologul său din Mississippi, Phil Bryant, a autorizat folosirea Gărzii Naționale, scrie CNN.
În Alabama, guvernatorul, Kay Ivey, a emis un decret prin care stabilește stare de urgență în 40 de comitate, începând cu ora locală 6.00 dimineața, activând, totodată și centrul de operare pentru cazuri de urgență și echipele de evacuare în caz de inundații ale Gărzii Naționale din stat.
Alberto ar urma să producă ploi torențiale și inundații în partea de est a Cubei, în sudul Floridei și în Arhipelagul Florida Keys, conform Centrului național pentru uragane. În zonele vizate din SUA, cantitatea de apă ar putea ajunge și la 25 de centimetri pe metru cub.
Ultimul incident major produs de uragan a fost în 1994, când Alberto a lovit Florida, Georgia și Alabama, cauzând pagube de peste 1,65 miliarde dolari, și omorând 32 de oameni.
Pagina 1 din 1

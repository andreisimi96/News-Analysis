Sursa: La Repubblica
Iată cum italienii ne copiază. Deoarece o astfel de iniţiativă s-a petrecut şi în România când mai mulţi tineri au plantat paseluţe în gropile din Tulcea. Iniţiativa  consilierei din Buccinasco a funcţionat: florile au fost îndepărtate de către pompieri fiindcă au fost considerate - periculoase - pentru circulaţie, dar primarul a promis o rapidă intervenţie la gropi.
Flori pentru a umple găurile stradale de prea mult timp ''uitate'' de primărie: iniţiativa Caterinei Romanello, şefa grupului de opoziţie din Buccinasco, de lângă Milano, n-a trecut neobservată. Mai ales pe reţelele de socializare.
Într-un video postat pe Facebook, consiliera s-a lăsat filmată în timp ce planta în gropile de pe stradă, clasicele gălbenele. Primul cetăţean din Buccinasco, Rino Pruiti, i-a mulţumit ironic consilierei (''în sfârşit, propune ceva folositor, contribuind astfel la îmbunătăţirea simţului umorului în administraţie''), dar s-a grăbit s-o asigure că gropile cu pricina vor dispărea în foarte scurt timp.
Între timp, soluţia perfect estetică a consilierei din lista civică ''BucciRinasci'', a fost considerată ''periculoasă'' de către agenţii de poliţie locali: florile, au explicat ei în timp ce le făceau să dispară, reprezentau un obstacol pentru o circulaţie normală. Gropile erau în schimb inofensive, ba chiar ajutau cetăţenii să-şi verifice calităţile de şoferi, notează La Repubblica.
Pagina 1 din 1

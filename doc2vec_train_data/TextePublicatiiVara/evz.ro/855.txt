Un individ dat în urmărire generală ia în tărbacă Poliţia Română, postând dezinvolt pe Facebook mai multe imagini în care arată cum se distrează în Marea Britanie. Grămezi de bani au fost fotografiate în mâna bărbatului care, în semn de sfidare la adresa oamenilor legii care îl caută, a făcut public până şi numărul de înmatriculare al maşinii pe care o conduce.
Luis Cătăin Cionca, a fost dat în urmărire naţională iar, mai nou, pe întregul continental pentru o serie de infracţiuni grave, arată spynews.ro.
Bărbatul din Iaşi le râde acum în nas poliţiştilor, ştiindu-se la adăpost în Anglia. În ultimele zile, el a postat pe pagina de Facebook mai multe imagini în care arată luxul exorbitant în care trăieşte: grămezi de bani, maşini de lux şi chefuri de cinci stele. Totul în timp ce oamenii legii îl caută sau ar trebui să facă acest lucru.
Dovadă că interlopul nu este deloc speriat de perspectiva gratiilor şi a cătuşelor constă într-una din imaginile din postare în care apare, în clar, numărul de înmatriculare al maşinii pe care o conduce. Pentru autorităţi, notează jurnaliştii de la spynews.ro ar fi floare la ureche să îl identifice în Marea Britanie după numărul maşinii. Nimeni, însă, nuj pare a-I deranja afacerile, iar ieşeanul îşi vede în continuare liniştit de postările lui.
Pagina 1 din 1

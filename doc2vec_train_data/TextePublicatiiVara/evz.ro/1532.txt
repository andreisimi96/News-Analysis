Renate Weber, europarlamentar, a dezvăluit următoarea mișcare a șefei DNA, Laura Codruța Kovesi. Cum plănuiește aceasta să scape basma curată din situația în care se află?
Potrivit europarlamentarului Weber, Kovesi face negocieri pentru a ieși onorabil din situația în care se află.
Renate Weber spune că „în mod normal, o decizie a CCR se respectă, indiferent dacă cineva este de acord cu ea sau nu este de acord cu ea. Se respectă aşa cum se respectă orice decizie a unui Tribunal”.
Europarlamentarul crede că e posibil ca şefa DNA să-şi dea demisia: „Eu nu cred că preşedintele Iohannis va risca 100% să nu respecte decizia Curţii. Cred că mai degrabă inclusiv zvonurile lansate pe piaţă zilele acestea au menirea să testeze puţin publicul. Cred că în realitate, se poartă un intens proces de negociere, pentru ca ieşirea din scenă a doamnei Kovesi să fie una onorabilă, preşedintele probabil să nu mai dea nici un decret de revocare, doamna Kovesi să-şi dea demisia, la schimb urmând să primească altceva”, a spus Renate Weber, pentru RFI.ro .
Pagina 1 din 1

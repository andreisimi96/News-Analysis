Liderul PSD, Liviu Dragnea, așteaptă sentința din dosarul angajărilor fictive de la DGASPC Teleorman. După ultima amânare, decizia ar putea fi dată pe 21 iunie. Totuși, care sunt șansele ca această decizie să fie una dreaptă? La această întrebare a răspuns jurnalistul Ion Cristoiu.
Ziaristul Ion Cristoiu a vorbit despre o nouă amânare în dosarul lui Dragnea, în emisiunea „Ediție specială”, de la Antena 3, de duminică seară.
„Cred că va fi amânare pentru că judecătorii, și asta e o dovadă că nu există justiție independentă, orice decizie ar lua este cu mari efecte politice. Nu e bine democratic să transformi o chestiune de justiție într-un eveniment crucial.
După părerea mea, sentința aceasta este unul dintre cele mai mari evenimente. Avem două posibilități: una este achitarea, care înseamnă o resetare a vieții noastre politice - imaginați-vă un Liviu Dragnea achitat! Ați văzut ce avânt a luat Ponta, ce avânt a luat Călin Popescu Tăriceanu. Darămite el! În PSD se face liniște. Ponta începe să aibă mari probleme, pentru că oamenii nu vor mai pleca, din momentul în care PSD este resuscitat. Lui Dragnea i se dă o șansă să fie aproape realeas”, a spus jurnalistul Ion Cristoiu.
Ziaristul a discutat și problema revocării șefei DNA, Laura Codruța Kovesi, prin decret semnat de președintele Klaus Iohannis, ca urmare a deciziei CCR din cazul conflictului între puterile statului. Din perspectiva lui Cristoiu, am putea asista  la demiterea procurorului în aceste zile.
„Nu este exclus ca Iohannis să semneze decretul de revocare zilele următoare. Nu cred că domnul președinte a făcut vreun calcul. (...) Cred că în cazul lui a acționat și orgoliul uriaș pe care îl are, ca să nu îi spun vanitate. El s-a romanizat puțin pentru că a lăsat și el amânare. Atenție, e foarte important, el nu a spus nu. A zis că se mai gândește. Se poate oricând să motiveze că totuși Constituția nu prevede expres. Din punctul ăsta de vedere, poate să o semneze oricând și dacă încep suspendarea.
Nu vor avea curaj să îl suspende. Din punct de vedere electoral, e mai bine așa. Încetul cu încetul, el încalcă totuși Constituția. (...) E limpede că nu îl suspendă. În momentul în care deja a trecut atâta timp, se termină. În momentul în care a apărut în Monitorul Oficial, în următoarele cinci minute, președintele semnează. În momentul în care a trecut deja atâta timp, este gata, s-a terminat. Numai dacă ei acum dădeau un ultimatum.(...) Când a apărut prima dată comunicatul au zis toți că președintele va semna.
Nu e vorba de suspendare ca sancțiune.

Promisiunea En Marche din campania electorală a fost aprobată.  O dată cu începrea noului an şcolar elevii nu vor mai avea voie cu celularele în incinta şcolilor şi liceelor.
Adunarea Naţională de la Paris a aprobat propunerea partidului premierului, La République En Marche, care introduce o ''interdicţie efectivă'' a celularelor în şcoli şi licee începând cu anul şcolar viitor. O prevedere definită de guvern ''un semnal pentru întreaga societate'' şi adoptată la prima lectură, mulţumită votului partidului lui Macron şi al centriştilor MoDe, şi Udi. Împotrivă, toate celelalte formaţiuni politice care au vorbit despre o ''propunere inutilă'', ''o înşelătorie'' care devine ''o simplă operaţiune publicitară'', titrează toată presa franceză.
Hotărârea, care prevede şi excepţii ''pentru uz pedagogic'', sau pentru copiii cu handicap, priveşte practic toţi elevii, având în vedere că potrivit datelor, 93% dintre francezii cu vârsta cuprinsă între 12 şi 17 ani posedă un telefon celular. În septembrie trecut, ministrul Instrucţiunii, Jean-Michel Blanquer, a citat exemplul că la Elysée există situaţii când miniştrii sunt obligaţi să-şi depoziteze telefoanele într-un dulap la intrare: ''Să fim deschişi tehnologiilor viitorului nu înseamnă că trebuie să acceptăm toţi folosirea lor, în orice situaţie''.
Actualmente, jumătate din şcolile franceze au interzis oricum folosirea celularelor prin regulamente de ordine interioară, în unele cazuri pe tot teritoriul şcolilor, în altele doar în clase. Printre altele, potrivit codului Educaţiei, să telefonezi în timpul lecţiilor este interzis încă din 2010. Noua lege umple golul în acele situaţii în care nu există un regulament de ordine interioară în unele şcoli.
Pagina 1 din 1

Julen Lopetegui a fost dat afară, astăzi, de la naționala Spaniei, după ce antrenorul a semnat un contract cu Real Madrid.
Oficialii echipei Real Madrid au anunțat, marți seara, că au ajuns la un acord cu Julen Lopetegui, iar selecționerul Spaniei îi va lua locul lui Zinedine Zidane. Conducătorii Federației de Fotbal a Spaniei au luat foc când au auzit, iar astăzi au anunțat că Lopeteguie a fost dat afară de la prima reprezentativă, chiar cu o zi înaintea debutului Campionatului Mondial. Spania a câștigat Campionatul Mondial în 2010, iar la această ediție va debuta, vineri, contra Portugaliei, de la ora 21.00.
„Îi mulțumim lui Julen pentru tot. Este responsabil de prezența noastră în Rusia, dar ne vedem obligați să-l demitem. Trebuie să dăm un mesaj clar pentru toți cei care lucrează la Federație. Este foarte important să câștigăm, dar sunt lucruri mai importante, precum modul de lucru. Lopetegui este un antrenor de top, dar ne vedem obligați să luăm această decizie" Federația nu putea face altceva. Nu am ales noi ceea ce se întâmplă acum. Selecționerul nu poate face astfel de lucruri. Nu știm cine va veni, dar trebuie să mișcăm lucrurile cât mai puțin posibil. Vom comunica atunci când vom ști ceva”, au anunțat oficialii într-un comunicat.
Pagina 1 din 1

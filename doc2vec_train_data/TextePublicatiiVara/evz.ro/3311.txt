Tensiunile din Justiție sunt întinse până la limită, după decizia CCR care îl obligă pe Klaus Iohannis să o revoce pe șefa DNA, Laura Codruța Kovesi. După apariția motivării oferite de judecătorii Curții, Iohannis nu a luat încă o decizie, iar așteptarea generează dispute din ce în ce mai aprinse în spaţiul public. Procurorul General al României, Augustin Lazăr, aduce ultimele precizări despre ce trebuie să facă Iohannis și când trebuie să o facă.
Pentru Lazăr, care a vorbit cu jurnaliștii joi dimineață, la sediul CSM, situația pare destul de simplă. Întrebat cum privește întârzierea actului de revocare a Laurei Kovesi, șeful de la PÎCCJ a spus: „Întrebarea este sugestivă. Președintele apreciază când dă decizia. Decizia îi aparține”.
Iohannis a declarat, marți, că trebuie să înțeleagă toate implicațiile deciziei pe care urmează să o ai, așa că este în procesul de analiză a motivării Curții, oferind mai multe motive pentru care este greu de luat o decizie imediată.
„PSD încearcă să amputeze puterile președintelui. Un partid încearcă să amputeze puterile președintelui României. De ce? Că actualul președinte are altă părere decât majoritatea social-democrată din Parlament. PSD, văzând că nu poate să pună Președintele României, încearcă să amputeze puterile președintelui.
Situația de față naște anumite întrebări. Cât de independeți mai sunt procurorii?
Avem un nou super-ministru al Justiției care nu ține cont de avizul CSM-ului. Cum poate CSM să își îndeplinească rolul principal, de garantare a independenței justiției dacă nici nu mai contează în procedura de demitere a unui procuror-șef? Sunt multe întrebări la care trebuie să primească un răspuns după o dezbatere publică, clară, sănătoasă, extinsă. Eu sunt dispus să pun aceste întrebări într-o dezbatere publică. Referendumul poate fi un final al acestei dezbateri.
Poate este nevoie de o clarificare în Constituție, poate trebuie să fie introduse noi mecanisme care ne garantează că nu ne îndepărtăm de la valorile democratice. E o speță foarte complicată, nu putem face greșeala să aplicăm mecanic anumite lucruri. Am zis că o să citesc cu atenție motivarea, nu am spus că o să iau o decizie. Nu va exista nicio suspendare, nu există niciun temei pentru suspendare. Asta chiar dacă mulți de la PSD se trezesc să vorbească la televizor. Nu îmi doresc să ajungem într-un stat care se bazează pe o formă fără fond. Trebuie să ne lămurim înainte de a face un pas
Lupta anticorupție trebuie să continuie, trebuie să avem un ministru care să nu dicteze președintelui României ce să facă. Eu nu încalc Constituția, eu veghez la aplicarea Constituției”, a  spus Iohannis.
Pagina 1 din 1

Generalul Marcel Opriş
Austriecii din Grupul S&T AG care acționează pe piața de IT din România l-au înlocuit pe Dumitru Octavian Nicolau, prietenul generalului Marcel Opriş, fostul şef al STS, de la conducerea firmei S&T România şi vor să-i răscumpere partea de acţiuni pe care o deţine.
După ce Grupul S&T AG a decis la finalul anului trecut încetarea mandatului lui Dumitru Octavian Nicolau ca președinte executiv al sucursalei din Romania pentru rezultate manageriale si de business proaste, zilele acestea se decide pe axa Viena – Bragadiru, localitățile unde își au HQ-urile acționarii S&T Romania, respectiv Grupul S&T AG care are 70% si QBS - firma lui firma prietenului generalului Opriş care deține 30%, scoaterea sa și din acționariatul S&T România.
Austriecii au trimis la București, curând după încetarea mandatului de președinte executiv al lui Nicolau, ‘’corpul de control al grupului’’ condus chiar de către șeful auditului Grupului austriac pentru a lămuri suspiciunile de business realizat între S&T Romania și QBS, în cei trei ani de mandat la conducerea S&T Romania ai prietenului generalului Opriş, ne-au au declarat surse din interiorul companiei.
Austriecii au descâlcit mecanismul prin care sucursala din România a înregistrat pierderi atât în 2016 cât și în 2017, în timp ce QBS, subcontractorul devenit favorit în orice deal făcut de S&T Romania, făcea profit chiar și cu un număr extrem de redus de angajați. Nicolau nu doar ca interpunea propria companie QBS în aproape toate tranzacțiile S&T Romania, dar, pe deasupra, își mutase aproape toți angajații din QBS în S&T Romania, de unde lucrau în continuare pentru QBS, susţine aceeaşi sursă.
Acțiunea austriecilor de curățare a subsidiarei din România și care constă în a-și recupera firma înapoi de la prietenul generalului Opriş a continuat cu numirea la finalul lunii martie 2018 a unui nou Director General în persoana Nicoletei Macovei care a mai lucrat în trecut ca Director de vânzări în cadrul S&T Romania.
Pagina 1 din 1

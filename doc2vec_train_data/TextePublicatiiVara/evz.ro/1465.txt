Comentarii | 0 Vizualizari
Conform unui jurnalist spaniol, motivul demisiei lui „Zizou” de pe banca formației Real Madrid are la bază un episod scandalos, petrecut la finalul campionatului.
Zinedine Zidane și-a anunțat plecarea de la Real Madrid, săptămâna trecută, la cinci zile de la câștigarea Ligii Campionilor. Anunțul antrenorului a surprins lumea fotbalului, chiar dacă a explicat că vrea să se împlice întrun nou proiect, pentru a găsi motivație suplimentară.
Și-a titularizat fiul
Enigmatic a fost mesajul: „E vina mea. Nu voi da vina pe alții. Eu trebuie să plec”. O posibilă explicație pentru demisia francezului a fost oferită, însă, de jurnalistul Cristobal Soria. Spaniolul a povestit un episod incredibil, petrecut înaintea meciului Villarreal - Real Madrid, disputat în ultima etapă a Primerei Division. Tehnicianul „galacticilor” l-a lăsat pe banca de rezerve pe Keylor Navas, titularul postului de portar, și l-a introdus pe Luca Zidane, fiul său. A sărit din schemă cel de-al doilea portar din lot, Kiko Casilla, cel care a vrut să-l bată pe Zidane.
A ratat un bonus consistent
„Casilla avea un bonus de 600.000 de euro dacă juca acest meci. A fost nevoie de intervenția oamenilor din staff pentru a-l opri pe Casilla să nu-l lovească pe Zidane”, a povestit Cristobal Soria. „Zizou” ar fi vrut să-l dea afară pe jucătorul recalcitrant, dar s-a lovit de opoziția conducerii și a decis să demisioneze după finala Ligii Campionilor.
Pagina 1 din 1

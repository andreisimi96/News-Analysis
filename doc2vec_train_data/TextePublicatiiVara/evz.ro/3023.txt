Pentru a diminua problemele de imagine generate de faptul că primarul Capitalei – am numit-o pe Gabriela Firea – a fost huiduită de 20.000 de bucureșteni pe Național Arena, mai multe organizații ale PSD au găsit o ”soluție” cel puțin halucinantă: nici mai mult, nici mai puțin, social-democrații insistă că, în realitate, campioana Simona Halep ar fi fost huiduită pe stadion, nu Gabriela Firea!
Mai exact, pe paginile de Facebook ale filialelor PSD din Giurgiu, Tulcea, Mehedinți, Constanța și Ilfov a fost postat, marți seară, un colaj foto în care se afirmă că ”Simona Halep, marea nostră campioană, huiduită de 20.000 de ‹fani› pe Arena Națională”, dar ”aplaudată de sute de mii de români, în Piața Victoriei, pe data de 9 iunie”, adică la mitingul PSD. Facem precizarea că acest colaj nu a fost scos de pe paginile respective la inițiativa social-democrației, ci doar fiindcă românii au sesizat Facebook-ul cu privire la aceste dezinformări. Multe alte organizații ale PSD – în frunte cu PSD București – au postat, tot pe Facebook, un clip video care proferează mesajul „Ruşinea ţării #Rezist”, în care se susține că Simona Halep a fost huiduită pe Arena Națională.
Pagina 1 din 1

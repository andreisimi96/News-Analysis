La judecarea prelungirii arestării preventive, Bogdan Ionel a avut un avocat desemnat din oficiu, onorariul în cuantum de 130 lei fiind plătit din fondurile ministerului Justiției
Astfel, marţi, 12 iunie 2018, magistrații au decis ca adolescentul să rămână în continuare în arest, iar elevul a avut la dispoziție 48 de ore de la comunicare pentru a depune contestație. Însă, apărătorul adolescentului nu a făcut apel, informează colegii de la ziarul Botoşăneanul . De altfel, nici la termenul de pe 18 mai 2018, când s-a pus și atunci în discuție prelungirea arestării preventive, nu s-a contestat decizia magistraților de la Tribunalul Botoșani.
Reamintim că tânărul este acuzat că pe data de 25 aprilie 2018 ar fi omorât în păduricea de la Pacea o elevă de la Colegiul Economic în vârstă de 18 ani. Iniţial, băiatul şi-a asumat întreaga vină, susţinând că el a omorât-o cu un cuţit de bucătărie pe Petronela Mihalachi, pentru ca ulterior să îşi schimbe de mai multe ori declaraţiile. El a aruncat vina pe o gaşcă de tineri aflaţi din zonă, pe un bărbat cu multe tatuaje şi, în final, chiar pe prietena sa. Anchetatorii nu i-au dat însă crezare şi nu au acuzat pe altcineva în acest dosar.
Pagina 1 din 1

Preşedintele Iohannis a anunţat că nu ia în calcul revocarea șefei DNA, chiar dacă decizia CCR a menționat că se impune această decizie.
Declarațiile lui Iohannis au născut replica dure, una dintre ele venind chiar din interiorul CCR. Fostul judecător CCR, Toni Greblă, afirmă că declaraţiile preşedintelui sunt iresponsabile şi pun în pericol funcţionarea statului român.
"Este o declaraţie absout ireponsabilă. Prin gravitatea consecinţelor care decurg din această poziţie, pune în pericol funcţionarea sau chiar rezistenţa statului român. Personal, nu mă aşteptam la o asemenea atitudine. Consecinţele sunt absolut imprevizibile. Preşedintele a transmis clar că nu va respecta decizia CCR, dar formal a motivat că ar mai avea nevoie de timp, până la finalul acestei dezbateri, care ar fi un referendum. Asta înseamnă prelungirea până la infinit a nerespectării deciziei CCR. Este nevoie acum de o reacţie fermă, de o reacţie energică şi de acţiune din partea tuturor decidenţilor politici, spre a menţine coerenţa în funcţionarea statului român. Este cea mai iresponsabilă declaraţie a unui lider politic român dn ultimii 30 de ani", a declarat Toni Greblă la Antena 3.
Toni Greblă a susţinut nevoia suspendării preşedintelui.
"Cred că e un şantaj intern exercitat de cineva asupra preşedintelui României. Un alt posibil scenariu este că de undeva din afara ţării s-a primit o asemena solicitare, lucru şi mai grav. În ambele varinate, Parlamentul ar trebui să reacţioneze imediat. Eu aş prelungi programul de săptămâna aceasta a Parlamentului pentru ca să dezbată şi să adopte măsurile care se impun faţă de această declaraţie absolut iresponsabilă", a mai precizat fostul judecător CCR.
Pagina 1 din 1

Horoscop Dragi lupi, padawani și hobbiți, pregătisem un articol despre ”Sfântul Duh, ființele de lumină și astrologia cu un trandafir în floare”. Într-o doară am prezentat rezumatul pe Dimineața Astrologilor, nu pentru aprobare, ci pentru informare.
Horoscop Pe 28 mai s-au născut Ian Fleming, Thomas Moore, George I, Edvard Beneş, George Macovescu, Ion Popescu-Puţuri, Wanda Mihuleac.
Horoscop Pe 28 mai, în calendarul creștin-ortodox fix sunt Sfinţii: Eutihie  din Melitina, Nichita Mărturisitorul şi Alexandru. În cel mobil este Sf. Duh. Zi liberă.
Horoscop Zi nefastă. Simbolic este ziua Fântânii. O mulţime de cuadraturi şi grupul de presiune Soare, Mercur, Jupiter fac ziua complexă şi contradictorie.
Horoscop Nimic în „kalendar”, aşa că o să vă atrag atenţia asupra unuia dintre cei care şi-ar fi sărbătorit astăzi ziua de naştere: Ian Lancaster Fleming „tatăl” lui Bond, James Bond, unul dintre personajele mele preferate, desigur, după Hercule Poirot. Se împlinesc astăzi exact 110 ani de la nașterea sa. Nu, nu l-am întâlnit pe Fleming, ar fi fost cam greu, el a încetat din viaţă în 1964. Anul în care am plecat spre Pamir, ca să-l fotografiez pe Yeti. Am ajuns până la Ruse. Este o poveste lungă, aşa că o să v-o spun altă dată!
Horoscop Opera lui Ian Fleming este aproape autobiografică, el fiind ofiţer în serviciile de informaţii ale marinei. Amintesc că Marea Britanie este o insulă... care se pierde în ceață, după Brexit. „Golden Eye” a fost, de exemplu, numele de cod al unei operaţiuni secrete din al Doilea Război Mondial. Douăzeci şi şapte de filme şi opt actori au personificat operele lui Fleming. Fără să-l pomenesc pe Johnny English!
Personal, prefer filmele de început, cele cu Sean Connery şi Roger Moore. Scoţianul juca serios, te trecea un fior când se uita la tine din marele ecran. Femeile îl adorau, atât în film cât mai ales în afara lui. Un tip care trăiește periculos, un agent secret autorizat să ucidă, dar care nu este chiar rău şi ştie să se poarte cu doamnele! Roger Moore, Dumnezeu să-l odihnească, a adus acel zâmbet şi ochii rotunzi a mirare că cineva chiar doreşte să-l împuşte! Și modul acela voit comic, jocul dublu – ei, haide-haide, nu este decât un film, trebuie să ne simțim bine!
Am toate cărţile lui Fleming, unele în ediţii rare, în original, cât şi ecranizările. Ele fac deliciul nopţilor când amintirile nu mă lasă să dorm. O amintire îmi aduce aminte de un film, anumite scene din film îmi evoca alte amintiri...
„God Speed, Mr. Bond!”
Horoscop Dragi lupi, padawani și hobbiți unii dintre domniile voastre mă întreabă despre vechea semnificație a Rusaliilor. Nu este mult de spus, pentru că Rusaliile nu sunt vechi și nu sunt de pe aceste meleaguri. În primul rând pentru că este o sărbătoare mobilă, raportată la Sf. Paști, deci creștină, târzie. De proveniență slavă, Rusalcele, nu m-au încântat niciodată și nici sincretismul slav prezent în presa de stânga cu miros de șlapi murdari și fard ieftin, care mă face să vărs. Atribuirea unei vechimi milenare prin aglutinare cu ”Sărbătoarea trandafirilor” practicată încă din timpul Republicii Romei, este forțată și problematică. Repet, încă odată, ESTE O SĂRBĂTOARE MOBILĂ, creștină târzie, care urmează și se raportează la Sf. Paști. Toate sărbătorile vechi, antice, erau FIXE raporate la echinocții, sau solstiții, sau la 40 de zile distanță de ele ca, de exemplu, sărbătorile celților. Altceva este cu Drăgaica, noaptea de Sânziene, o sărbătoare veche, foarte veche, din preajma solstițiului, sărbătoarea este fixă, pe 24 iunie. Dar, toate la timpul lor!
Horoscop Dragi lupi, padawani și hobbiți, pregătisem un articol despre ”Sfântul Duh, ființele de lumină și astrologia ca un trandafir în floare”. Într-o doară am prezentat rezumatul pe Dimineața Astrologilor, nu pentru aprobare, ci pentru informare. Nu mă așteptam să primesc, aproape imediat, o reacție atât de prietenească și de categorică, din partea unui personaj foarte discret, dar foarte puternic. Care mă ruga să nu public ceea ce am descoperit, să mă consult, mai întâi, cu unul și cu altul. Așa că am primit o invitație ”all inclusive” pe care nu pot să o refuz, în perioada 7-10 iunie. O să fac horoscopul în avans, o să-l public pe EvZ probabil că pe 5 iunie, pentru perioada 6-11 iunie. Am mai fost de câteva ori la astfel de întâlniri, cu mama celui care mi-a scris, am făcut parte din suita ei. Poate, odată și odată, o să vă povestesc, ard de nerăbdare să vă spun adevărul, din nefericire neînțeles și de aceea călcat în picioare de aceiași presă isterică și anarhistă de stânga.
Horoscop  Spuneam că, acum, astrologia este ca un trandafir în floare. Nimic mai adevărat, niciodată în istoria omenirii astrologia nu s-a bucurat de o asemenea răspândire, mai ales din cauza exploziei mijloacelor de comunicație și multimedia. Sau, cel puţin, ceea ce se răspândeşte sub numele de astrologie!
Horoscop În Occident şi în America, publicul are o oarecare experienţă în a a evalua, cât de cât, corect, subiectele cu caracter astrologic. Pe acele „pieţe” au existat aproape permanent „produse astrologice” în ultimii două mii de ani. Sigur, în America în ultimii cinci sute de ani, pentru că nu am date că pieile roşii s-ar fi ocupat cu astrologia.
Maya, toltecii, inca, aztecii însă aveau cunoştiinţe astronomice avansate. Nu prea le-au folosit la ceva... decât ca să-şi prevadă sfârşitul. Este un exemplu de ceea ce nu este astrologie. În cazurile amintite era vorba despre religie!
Horoscop Dar nu acelaşi lucru se întâmplă în proaspăt trecutele la capitalism republici din Estul Europei. Publicul nu are experienţă, nu şi-a format un sistem imunitar care să depisteze impostura şi şarlatania.
Bănuiesc, poate paranoic, că în România ca şi în alte părţi, nici nu s-a dorit să se lămurească problemele astrologiei. Mulţi văd în astrologie doar o metodă uşoară de a face bani. Aşa că lasă lucrurile la voia întâmplării, mai mult, se acreditează false criterii.
Horoscop Unul dintre criteriile false, şi cu atât mai reprobabil, este criteriul „împlinirii profeţiei”. Conform acestei concepţii, care este foarte departe de astrologie, un astrolog este bun dacă „ghiceşte” ce o să se întâmple. Ce o facă subiectul, nativul.
Horoscop Unul dintre marii teoreticieni ai astrologiei a fost britanicul William Joseph Simmonite, medic, matematician şi herbalist, care a trăit în prima jumătate a secolului al XIX-lea. Posed un exemplar destul de rar al operei sale capitale „The Celestial Philosopher”, ediţia din anul 1847.
Simmonite arată: „...mii de ani singurul „client” al astrologului era regele sau împăratul. Capetele încoronate aşteptau de la astrolog sfaturi înţelepte despre cum să evite neplăcerile şi în ce momente să ia decizii importante”.
Horoscop Nu ştiu cum să mă exprim, ca să fiu mai bine înţeles, pentru că ceea ce spun o fac din inimă şi cu dorinţa de a pune corectitudinea, profesionalismul, cinstea şi responsabilitatea la locul care li se cuvin, să fie respectate!
Dar, în România ca și în alte țări, considerate colonii, s-a reuşit compromiterea capitalismului, a democraţiei, a patriotismului... ce pretenţie să am că publicul nu este educat ca să deosebească un astrolog, de un şarlatan şi că nu ştie ce este astrologia şi cum să consulte un horoscop, de fapt și până la urmă! Până la urmă și numerologii care fac horoscoape (sic) și astroloagele la care nu mă pot uita fără să mă pufnească râsul, uneori sunt ridicole și departe de subiect, dar nu au nicio vină, câștigă o pâine în industria distracției, toți sunt performeri, histrioni, cum spunea prietenul meu, regretatul Jonathan Cainer. Unii joacă destul de bine, au certe calități actoricești. Repet, câștigă și ei o pâine, nu fac nimic rău, nimic ilegal, imoral, sau care îngrașe! Ați văzut că și horoscopul meu, este în EvZ la capitolul ”Divertisment”. No problemo, am spus întotdeauna că ”Astrologia este o metafizică veselă!” am fost mereu un prieten al umorului, pentru acest lucru Corneliu Mănescu mă poreclise Nastratin Hogea!
Horoscop Mâine este o altă zi, şi, poate, dacă așa o să vrea Domnul, voi folosi toate zilele de mâine ca să încerc să lămuresc problemele astrologiei, aşa cum o să mă pricep mai bine. Astrologia este importantă astăzi, pentru mulți oameni şi în societatea de mâine poate fi decisiv de importantă. Milionarii nu au un astrolog personal, miliardarii au, spune o vorbă din State. Poate, astrologia va face diferenţa dintre succes şi eşec... mâine, mereu mâine, pentru că este o altă zi!
NOTĂ Vă rog să-mi iertați greșelile cele fără de voie, dar scriu de șapte ani de zile, în fiecare zi, în fiecare zi, în fiecare zi - fără corector, minte limpede, șef de pagină și editor - și este vorba numai de creație, subiecte deosebite, de calcule complicate și interpretări dificile. Așa că dacă aveți ceva de spus NUMAI la dom.profesor@gmail.com , cine scrie pe forum este un fraier pentru că totul se șterge mai devreme, sau mai târziu, am explicat de ce și cum, în repetate rânduri, astea sunt regulile rubricii mele. Take it, or leave it!
٭ ٭ ٭
BERBEC Astăzi, pentru unii zi liberă,  plictiseala şi nervozitatea poat fi alungate şi prin cumpărături. Sau macar printr-o activitate ce mimează cumparaturile, dacă nu ai bani suficienţi. Sfârsitul lunii mai este apoteotic, cu toţi Berbecii convertiţi la noua religie a cumpăratului, dar nu cu orice preţ. S-ar pute să fie catarsisul de care ai nevoie în lumea asta anapoda. Sănatatea este bună, atenție la durerile de cap si la pierderea de energie. Simți nevoia de solitudine, de atingere a divinului si treci pargul templului, fie ca se numeşte biserică, sinagogă sau moschee. Sau, dacă ai o „legătură personală” cu Divinitatea şi nu îţi plac ceremoniile, poţi stai acasă, sau pe o bancă într-un parc, Domnul îți aude rugăciunea de oriunde! Gândeşte de bine, vorbeşte de bine, fă lucruri bune!

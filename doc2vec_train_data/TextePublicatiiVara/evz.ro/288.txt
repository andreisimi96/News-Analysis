Polonia face toate eforturile pentru a obține o prezență militară americană permanentă. După aflarea informației, Rusia vine cu un răspuns rapid. O figură importantă de la Moscova a avertizat că Varșovia se transformă într-o țintă principală, într-un conflict între Est și Vest, prin această măsură propusă.
Un senator important din Rusia, Vladimir Dzhabarov, a recomandat, voalat, Poloniei să reconsidere oferta de două miliarde de dolari înaintată SUA, cu scopul obținerii unei prezențe militare permanente care să descurajeze „agresiunea potențială” a Moscovei.
„Polonia devine obiectul unei lovituri represive prin a-și amplasa baza”, susține Senatorul, prim-vicepreședintele Comisiei pentru Afaceri Externe al Federației, conform The Moscow Times.
Acesta a avertizat că prezența permanentă a NATO „face Polonia să devină una dintre principalele ținte, în cazul unui posibil conflict”.
Kremlinul a avertizat că baza militară americană nu ar face decât să crească riscurile de securitate din regiune.
„Cu cât se apropie mai mult de NATO, cu atât este pusă mai mult în pericol însăși existența Poloniei”, a mai spus senatorul din Rusia.
„Când vedem extinderea graduală a structurilor militare ale NATO înspre granițele noastre…, acest lucru cu siguranță nu crează în niciun fel securitate și stabilitate în regiune”, a  spus purtătorul de cuvânt al administrației prezidențiale din Rusia, Dmitry Peskov.
Pagina 1 din 1

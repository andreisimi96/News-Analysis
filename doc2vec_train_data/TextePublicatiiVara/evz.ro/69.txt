Vasile Geambazi, ruda scoasă în scenă de Gigi Becali, a declarat că Denis Alibec a fost o mare dezamăgire în acest sezon și nu va mai evolua la gruparea „roș-albastră”.
Vasile Geambazi, omul confecțioat de Gigi Becali drept noul patron al FCSB, a vorbit despre problemele echipei antrenate de Nicolae Dică. „Vasi” a spus că a fost dezamăgit de prestațiile și atitudinea lui Denis Alibec, iar atacantul nu va mai continua la FCSB și în sezonul viitor. De asemenea, Constantin Budescu a dezamăgit și el atunci când a cerut să fie rezervă.
Calcă pe bec prea des, nu știu care este problema lui. Speram cu toată inima că Alibec intră în ultimul meci, cu Astra, dă golul victoriei, luăm campionatul, toată lumea cântă și el se urcă iar în peluză ca anul trecut la meciul cu Craiova. Asta speram de la Alibec. Băi, măcar în ultimul ceas să faci diferența. I s-au dat atâtea șanse, a fost titular. Trebuie analizat foarte atent, dar nu cred că mai rămâne. Strică grupul. El a venit din postura de salvator, din postura de marcator, face Alibec, drege Alibec, el e marele Alibec. Trebuie să înțeleagă că este o meserie bazată pe rezultate. Nu e fotbalul amical, nu jucăm la amatori.
„Nu mi-a plăcut că Budescu s-a cerut rezervă. A ieșit el cu declarație că, decât să-l schimbe la pauză, mai bine să fie rezervă. El a zis-o cu gura lui și după ce l-a pus rezervă nu i-a convenit nici asta, nu? A spus că nu poate vorbi după meci că a jucat doar 25 de minute. Vedeți, astea-s niște aroganțe. Nu aroganțe, nu știu cum să le spun, e o atitudine necorespunzătoare. E vorba aia Dacă tăceai, filozof te numeai. Nu contează că ai jucat 30 de minute, dacă tu intri și dai gol meci de meci, cum era Inzaghi. Era rezervă, intra și dădea gol. Nu cred că Budi s-ar duce la CFR Cluj, chiar nu cred treaba asta. Cred că poate să aibă oferte mai bune decât de la CFR Cluj, ar fi cazul să se ducă și el pe-afară. Dar nu sunt oferte, deocamdată”, a spus Geamvazi pentru „Fanatik”.
Pagina 1 din 1

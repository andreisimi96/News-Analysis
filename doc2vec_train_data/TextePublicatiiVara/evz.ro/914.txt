Dosar „Noi suntem Statul!” Dosar Arhiva SIPA Dosar Alegeri 2009
Câștile adânc băgate în urechi și muzica dată cât mai tare, asta e mania extrem de periculoasă a tinerei generații
O generație întreagă riscă să surzească, pentru că cei cu vârsta sub 30 de ani preferă să asculte muzica dată tare în căștile de la smartphone-uri, atrag atenția experții. Ei spun că dăm muzica atât de tare încât are aproape atâția decibeli cât produce un avion când decolează.
Generația sub 30 de ani riscă să surzească pentru că preferă să asculte muzica dată tare în căștile de la smartphone-uri, atrage atenția ORL-istul Rosbin Syed. Șeful Secției pediatrice de ORL de la Spitalul Central Middlesex spune că muzica dată tare emite cam tot atâția decibeli câți sunt în momentul în care un avion decolează.  El atrage atenția că numărul persoanelor sub 30 de ani care au dezvoltat probleme permanente de auz a crescut alarmant în Marea Britanie în ultimii ani.  Nivelul maxim considerat sigur pentru auzul uman și care poate fi suportat pe perioade lungi este de 85 de decibeli, în timp ce avioanele produc la decolare în jur de 110 decibeli, arată expertul.
„Nu e greu de imaginat ce va produce expunerea îndelungată la astfel de niveluri”, spune dr. Syed. „Tipul de pierdere de auz pe care-l tratăm în ziua de azi în urmă cu 10-20 de ani îl găseam doar la persoane peste 50 de ani. E o problemă la nivel global. (...) E cu adevărat tragic pentru că atunci când cei afectați ajung la doctor, auzul le e deja distrus”.
Pierderea auzului este ireversibilă și se estimează că o mare parte din cei care ajung să surzească o fac din cauza expunerii la zgomot.
În acest moment, în Marea Britanie, dintr-o populație de circa 65 de milioane de oameni, 11 milioane au probleme de auz, urmând ca până în 2035 umărul lor să crească până la peste 40% din populație.
Managerul de politici pentru sănătate Ayla Ozmen spune că „tinerii își periclitează singuri auzul pentru că ascultă muzică mult prea tare. În 2015, Organizația Mondială a Sănătății a atras atenția că aproape jumătatea dintre tinerii între 12 și 35 de ani se expun singuri unor niveluri ridicate de zgomot”.
Oficialul britanic crede că o soluție pentru a reduce problemele cauzate de muzica ascultată în căști ar fi ca toate materialele audio să aibă pe ele un avertisment . Apoi, „trebuie să existe un soi de reglementare care să ne asigură că toate căștile sunt la un standard acceptabil”, a arătat  Ayla Ozmen.
Un al doilea factor de risc sunt cluburile de noapte, unde muzica trece ușor de 100 de decibeli, nivel la care o putem asculta fără să rămânem cu sechele doar maximum 15 minute.
Dr Ozmen adaugă: „Nu zice nimeni să stați acasă și să nu mai mergeți nicăieri. Dar dacă vă duceți în club, mai bine vă luați niște dopuri de pus în urechi care atenuează din decibeli. (...) Nu e atât de incomod pe cât credeți, și e mai bine să luați aceste măsuri de precauție înainte ca auzul să vă fie afectat ireversibil”, notează DailyMail Online .
Cea mai comună manifestare a afectării auzului este tinitusul. Acesta este descris de pacienți ca fiind un țiuit, șuierat, bâzâit, foșnet, țârâit care se aude în absența unei surse externe de sunet. El poate fi auzit în ambele urechi, numai într-una sau undeva „în craniu”. Poate fi mai tare sau mai încet (tonalitate diferită). Poate fi permanent sau intermitent. Se estimează că 10%-15% din populație s-a confruntat, măcar temporar, cu acest simptom. Mai mult, 85% dintre pacienții cu boli ORL prezintă ca manifestare asociată și tinitusul.
În România, în 2016, erau în jur de 30.000 de copii și adulți cu pierdere de auz.
Pagina 1 din 1

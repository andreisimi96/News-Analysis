Exporturile de gaze ale Rusiei către Europa vor fi liberalizate, mai devreme sau mai târziu, a declarat  Săptămâna trecută președintele rus, Vladimir Putin, în cadrul Forumului Economic Internațional de la Sankt Petersburg.
Putin a adăugat că, în prezent, cinci companii europene participă la proiectul Nord Stream 2. "Dacă Total va deveni cea de-a șasea companie - acest lucru înseamnă că va participa direct la transportul gazelor din Rusia", a susținut acesta. "Desigur, ne vom gândi la liberalizarea livrărilor de gaze către Europa, prin conducte ", a spus Putin. "Da, putem vorbi despre acest lucru, putem discuta. Mai devreme sau mai târziu, acest lucru se va face într-un mod absolut liberal", a adăugat șeful statului rus. Discuțiile privind acceptarea producătorilor independenți de gaze pe piața exporturilor au avut loc de mult timp. În prezent, Gazprom deține monopolul exportului de gaze către Uniunea Europeană ,și  furnizează  34% din gazele consumate în Uniunea  Europeană. În anul  2017, Gazprom a majorat volumul exporturilor  de gaze naturale spre Europa cu 8,1%, ajungând  la o valoare  record de 193,9 miliarde de metri cubi.
Gazprom va inaugura  anul viitor un gazoduct care îi va permite să livreze  Chinei  gaze naturale şi are intenţia ca până în  anul 2025, atunci când ar urma să fie construită un nou gazoduct , să aibă cel puţin 10% din piaţa gazelor naturale din China.
Pagina 1 din 1

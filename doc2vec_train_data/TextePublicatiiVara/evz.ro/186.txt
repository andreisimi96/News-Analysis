Fostul premier Victor Ponta a vorbit în seara aceasta despre planurile de viitor ale partidului pe care îl conduce, Pro România. Acesta a anunțat că își dorește o alianță cu PSD, dar și faptul că Ecaterina Andronescu ar putea fi un candidat potrivit la alegerile prezidențiale din partea partidului său.
Fostul premier Victor Ponta a criticat în seara aceasta, la emisiunea "Controverse cu Andrei Bădin" de la postul de televiziune B1 Tv, atacurile liderului PSD Liviu Dragnea la adresa sa: “Metodele de înfierare au fost bolșevice. Domnul Dragnea și ceilalți puteau să fie mai civilizați. Pe vremuri mă făcea Băsescu în toate felurile, acum mă face Dragnea. Este un semn de slăbiciune din partea lui că își pierde cumpătul în felul acesta”.
El făcut și o declarație surprinză toate, susținând că și-ar dori ca partidul său, Pro România, să facă alianțe cu PSD: “În viitor sper să facem alianțe cu PSD, când nu va mai fi domnul Dragnea acolo. Suntem un partid de centru stânga. Rolul domnului Dragnea este să distrugă PSD-ul și rolul meu este să salvez social-democrația”.
Ponta a fost întrebat și dacă fostul ministru Ecaterina Andronescu va trece la partidul său, în contextul în care acest lucru a fost speculat în ultimele zile. Fostul premier nu a confirmat știrea, dar a recunoscut că a avut o discuție cu ea: “Am discutat cu doamna Andronescu cum am discutat cu toți foștii mei colegi din PSD, în afară de domnul Dragnea”.
Totuși, Ponta spune că Andronescu ar putea fi un candidat potrivit din partea Pro România pentru alegerile prezidențiale. Fostul premier a mai dezvăluit că a refuzat mai mulți lideri locali ai PSD care au vrut să treacă la partidul său. El al a mai anunțat că s-a consultat cu Adrian Năstase și Ion Iliescu în ultima perioadă.
De asemenea, în ultima săptămână s-a speculat faptul că partidul lui Victor Ponta ar putea susține o moțiune de cenzură a Opoziției la adresa Cabinetului Viorica Dăncilă. Fostul premier a explicat că va susține un astfel de demers doar dacă noul prim ministru va fi tot de la PSD: “Guvernul Dăncilă este foarte slab, dar nu pot să o înlocuiesc cu domnul Orban. Nu cred că un Guvern  condus de Orban e mai bun decât ce avem acum. M-aș alia cu alte partide să dărâmăm acest Guvern, dar cu condiția ca noul premier să vină tot de la PSD”.
Fostul premier a mai anunțat că nu susține Referendumul pentru Familie: “Noi nu susținem referendumul domnului Dragnea pentru familia tradițională. El nu este cel mai bun exemplu pentru familia tradițională”.
În închedierea intervenției sale, fostul premier a făcut și o dezvăluire despre întâlnirile organizate de Liviu Dragnea pe insula Belina de pa Dunăre: “Am văzut șefi din Servicii secrete la întâlnirile organizate de domnul Dragnea la Belina. Nu am văzut-o pe doamna Kovesi acolo. De aceea nu pot să îl cred acum pe domnul Dragnea că spune că el se luptă cu Statul Paralel”
Fostul premier a spus că după ce a fost pus sub învinuire de către DNA, în vara anului 2016, nu s-a mai văzut cu șefi din servicii secrete. "Colaborarea a fost inexistentă. Ne-am văzut doar la ședințele CSAT, cât timp am mai condus Guvernul", a spus Ponta.
Pagina 1 din 1

Cu siguranţă aceste rânduri au fost scrise cu mare amărăciune şi dezamăgire faţă de justiţia din România de către Elena Udrea după aflarea sentinţei definitive în dosarul Gala Bute. Totodată fostul ministru mulţumeşte celor care au crezut şi cred în nevinovăţia sa, în special presei care luptă mai determinat ca niciodată pentru a opri abuzurile din această ţară.
Elena Udrea îşi exprimă regretul faţă de actuala clasă politică care nu face nimic pentru a opri abuzutile, arătând că prin sentinţa de astăzi se vede cum Sistemul încă funcţionează, Protocoalele sunt încă eficiente şi că se răspunde la comenzile generarilor SRI.
"Mulţumesc tuturor celor care aţi crezut şi credeţi în dreptatea mea, tuturor celor care m-aţi susţinut, mă sustineţi, v-aţi rugat şi vă rugaţi pentru mine! Mulţumesc presei care a dus şi duce o luptă mai aprigă si mai determinată pentru adevăr şi oprirea abuzurilor din România, decât o duc aleşii poporului, cei care ar avea obligaţia să o facă. Sistemul încă există şi funcţionează, Protocoalele şi culoarele din justiţie sunt în continuare eficiente, sunt încă judecători şi procurori care execută ordinele şi comenzile generalilor SRI.
Până decid ce voi face în continuare, vă rog să acceptaţi că nu voi da nicio declaraţie. Doamne, ajută tuturor!", este mesajul fostului ministru MDRT, Elena Udrea.
Pagina 1 din 1

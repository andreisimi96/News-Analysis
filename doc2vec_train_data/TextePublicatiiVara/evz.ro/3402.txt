Strategia naţională de educaţie parentală 2018-2025 nu a picat direct din cer pe site-ul Ministerului Educaţiei Naţionale. Documentul a fost elaborat, potrivit surselor noastre, în laboratoarele ONG-urilor din ograda lui Soros şi livrat ministerului.
Şi cum nimic nu mişcă în guvernul Dăncilă fără aprobarea preşedintelui PSD, punerea în dezbatere publică este urmare a unei înţelegeri între George Soros şi Liviu Dragnea, prin intermediul unei celebre intelectuale, ong-istă şi jurnalistă, ale cărei articole sunt, în ultima vreme, foarte înţelegătoare faţă de politicile liderului PSD.
Potrivit târgului dintre cele două părţi, organizaţiile neguvernamentale din siajul miliardarului evreomaghiaro-american îi vor asigura liniştea dorită. Dar, şi câtă protecţie sunt în stare să-i acorde lui Liviu Dragnea, care la rându-i are de dus la îndeplinire următoarele: renunţarea la referendumul pentru familie, legalizarea parteneriatului civil între persoane de acelaşi sex, adoptarea legii vaccinării obligatorii şi încredinţarea programelor educaţionale, ONG-urilor de care vorbeam, finanţate de la buget. De altfel, acest ultim punct transpare cu vârf şi îndesat din conţinutul Strategiei.
Astea fiind zise, am speranţa că parlamentarii PSD, care mi-au spus că nu înţeleg de ce guvernul lor s-a apucat să promoveze un proiect menit să-i scape pe părinţi şi copii, majoritar creştin-ortodocşi, de „mentalităţile conservatoare”, au înţeles cum stă treaba. Să zăbovim un pic şi asupra activităţii premierului Dăncilă de la Bruxelles şi Strasbourg. Căci nu e prima dată când PSD dă o lovitură valorilor tradiționale. Viorica Dăncilă şi colegii ei de partid au votat în Parlamentul European în favoarea Raportului „Estrela” care prevedea adoptarea de programe de educaţie sexuală pro-homosexualitate în ţările UE.
Pagina 1 din 1

Ministerul Transporturilor din Germania a solicitat, luni, grupului Daimler să recheme imediat în service un număr de 774.000 de automobile Mercedes din Europa. Aceste vehicule echipate cu dispozitive capabile să falsifice nivelul emisiilor poluante în timpul efectuării testelor de laborator.
Daimler, firma-mamă din Germania care produce automobilele marca Mercedes, a fost scutită până acum de scandalul „Dieselgate” provocat de compatriotul Volkswagen însă în ultimele două săptămâni a intrat în vizorul autorităţilor germane, conform AGERPRES .
Ministrul Transporturilor, Andreas Scheuer, a precizat că un număr total de 774.000 de automobile Mercedes din Europa, în special dubele Vito şi versiunile echipate cu motoare diesel ale modelele GLC 4x4 şi C-class sedan, sunt afectate de această rechemare la service.
Directorul Daimler, Dieter Zetsche, a fost convocat luni pentru discuţii cu Ministrul Transporturilor din Germania pe tema neregulilor identificate la vehiculele companiei. „Daimler a comunicat că aplicaţiile din programul software al controlului motorului pe care Guvernul le-a identificat ca fiind în neregulă vor fi eliminate în cel mai scurt timp posibil”, a subliniat Scheuer.
După ce Volkswagen a recunoscut că, în perioada 2005 - 2015, a echipat 11 milioane de vehicule vândute la nivel mondial cu un soft care falsifică rezultatele testelor antipoluare ale motoarelor diesel, Guvernul de la Berlin a ordonat efectuarea de teste de emisii la toatele modelele de autovehicule aflate în prezent în circulaţie în Germania.
Analiştii susţin că la vehiculele incriminate sistemul de filtrare a emisiilor poluante este dezactivat când temperatura exterioară coboară sub un anumit nivel. Conform normelor europene în vigoare, această procedură nu este permisă decât în situaţia în care permite evitarea unui accident sau pagubelor produse motorului. În consecinţă, Guvernul german a cerut producătorilor auto să revizuiască acest mecanism.
În România, Daimler are două unităţi de producţie, în Cugir şi Sebeş.
Pagina 1 din 1

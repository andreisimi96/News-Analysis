Președintele României, Klaus Iohannis, a reacționat la scurt timp după ce Simona Halep a câștigat finala de la Roland Garros.
Într-o postare pe Facebook, Iohannis a felicitat-o pe tenismena noastră, precizând că Simona Halep a luptat pentru fiecare minge și nu a renunțat în niciun moment. „Felicitări, Simona Halep, pentru victoria extraordinară obținută la Roland Garros! Primul trofeu de Grand Slam din carieră a venit după o finală în care campioana noastră a luptat pentru fiecare minge și nu a renunțat în niciun moment. Bravo, Simona!”, i-a transmis președintele Simonei Halep.
Simona Halep, lidera WTA, a devenit, sâmbătă, campioana turneului Roland Garros, după ce a învins-o în finală pe americanca Sloane Stephens, scor 3-6, 6-4, 6-1. BREAKING NEWS. Zi ISTORICĂ pentru România!!! Simona Halep A CÂȘTIGAT turneul Roland Garros. Constănțeanca, la primul titlu de Mare Șlem Simona Halep și-a îndeplinit visul de-a deveni campioană în cadrul unui turneu de Mare Șlem. Sâmbătă, sportiva din Constanța a câștigat finala Roland Garros, după ce a învins-o pe Sloane Stephens (locul 19 WTA), scor 3-6, 6-4, 6-1. Lidera WTA n-a avut viață ușoară în ultimul act și a înfruntat opoziția unei adversare dârze. Stephens a câștigat primul set, cu 6-3, iar în cel de-al doilea a avut 2-0 la gameuri.
Pagina 1 din 1

,,Miss America” renunţă la proba costumelor de baie. Fetele nu vor mai fi jurizate în funcţie de aspectul fizic. Nu mai vrem fete pe tocuri şi în costum de baie. Vrem să transpară frumuseţea interioară a fetelor şi femeilor.
Miss America este un concurs de tradiţie din SUA care s-a desfăşurat neîntrerupt încă din anul 1921 şi acum se transform în altceva. Corectitudinea politică impune renunţarea la canoanele de frumuseţe feninină.
La origine, un concurs de frumuseţe deosebit de popular, la care candidatele defilau în costume de baie, Miss America va deveni o tribună a unei noi „revoluţii culturale”, după cum explică Gretchen Carlson, fostă Miss America în 1989.
În comunicatul de presă al organizației, organizatorii au descris Miss America ca fiind „o imagine care oprimă femeile din toate domeniile în care se pretinde că ne reprezintă”.
Instrumentele de tortură a femeilor, eliminate
Washington Times publică un editorial pe această temă: „nu vor mai exista costume de baie, bikini sau pantaloni scurţi. Chiar și moda rochiei de seară nu este destul de modestă. Femeile musulmane vor fi eligibile. Dacă vor să poarte burqa, este în regulă. Judecătorii, dacă sunt nebuni și curioși, vor trebui să ghicească ce este sub faldurile groase”. Poate chiar o bunică de 90 de ani sau o tânără de 130 de kg, frumoase, ambele, pe interior.
Poate fi, însă, şi o decizie de marketing şi vânzări. Concursul se afla în scădere de popularitate şi în hemoragie de sponsori. În epoca accesului facil la materiale deocheate şi a existenţei unei industrii pentru adulţi în valoare de miliarde, interesul pentru frumuseţi în costume de baie nu mai era la fel ca în 1921. Acum devine interesant un concurs dedicat transformării femeii într-o făptură fără o identitate sexualizată. Femeia iubeşte natura şi mediul, combate încălzirea globală şi conduce afaceri importante şi acest concept este promovat de multinaţionalele care aduc bani serioşi în orice proiect se implică pentru susţinerea corectitudinii politice.
Gretchen Carlson declară, de altfel, că aşteaptă alături de organizatori noi şi noi sponsori. O notă separată merită şi o altă mişcare, oarecum diferită. Este vorba despre acei transgender sau transexuali care doresc, la rândul lor, să fie incluşi/incluse, în normalul cotidian.
In 1979, s-a organizat la Costineşti, sub deviza „Munca, Tinereţe, Frumuseţe”, primul şi singurul concurs de frumuseţe feminină de pe vremea comunismului din România.
Titlul a fost adjudecat de Matilda Pascal Cojocăriţa, născută la 4 octombrie 1958, la Negreşti, în judeţul Vaslui. Concursurile de frunuseţe din perioada comunistă se asemuiau cu întrecerile propagandistice, „sănătoase, muncitoreşti, naţionale” din Germania epocii Kraft durch Freude. Iată tineretul BDM(Bund Deutscher Mädel) la raportul de activitate (foto).
Pagina 1 din 1

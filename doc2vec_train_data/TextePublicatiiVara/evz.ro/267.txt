În satul Pohrebeni, raionul Orhei din Republica Moldova, trei copii plecați la scăldat nu s-au mai întors. Cei trei copii de 7, 9 şi 11 ani, care au murit înecaţi într-un lac din localitate, sunt fraţi.
În satul Pohrebeni, raionul Orhei din Republica Moldova, trei copii plecați la scăldat nu s-au mai întors. Cei trei copii de 7, 9 şi 11 ani, care au murit înecaţi într-un lac din localitate, sunt fraţi. Nenorocirea a avut loc in Duminica Rusaliilor, în jurul orei 18:00. Corpurile neînsufleţite ale celor trei copii au fost găsite azi-dimineaţă, potrivit publika.md
40 de salvatori şi 12 scafandri au efectuat căutări toată noaptea pentru a recupera cadavrele. Potrivit reprezentanţilor Inspectoratului General pentru Situații de Urgență, copiii au fost văzuţi, ieri, într-o barcă trecând iazul, iar ulterior hainele acestora au fost găsite pe mal.
După aproape 12 ore de căutări, salvatorii au recuperat dimineață cadavrele băieților cu vârstele de 9 și 11 ani. "S-a lucrat practic toată noaptea. Pe timp de noapte lucrările subacvatice nu se fac însă am mers la riscul nostru şi am efectuat lucrări de căutare a înecaţilor pe timp de noapte. Acest risc a fost motivat prin faptul că poate totuşi până la urmă ne reuşea pe cineva să salvăm", a menţionat Mihail Harabagiu, "Primul cadavru a fost găsit în jurul orei 07:00. Următorul în jurul orei 7 şi 40 şi al treilea copil a fost scos în jurul orelor 09:00. Copii au fost depistaţi la o adâncime de un metru jumătate, doi", a precizat Vitalie Rudico, salvator.
Scafandrierii lucrează în continuare pentru a recupera trupul băiatului în vârstă de 7 ani. "Corpurile neînsufleţite le-am transmis bunelului. După cum am înţeles copii nu aveau tată, aveau doar mamă, dar mama nu este la moment", a declarat Oleg Chişlari, salvator.
Poliţia investighează cazul pentru a stabili toate circumstanţele în care s-a produs tragedia.
Pagina 1 din 1

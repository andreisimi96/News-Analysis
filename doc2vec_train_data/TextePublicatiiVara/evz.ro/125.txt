Yusuf Alekperov este cel mai bogat moștenitor din Rusia, potrivit revistei Forbes
Revista Forbes a întocmit lista celor mai bogați moștenitori din Rusia. În fruntea clasamentului rămâne tot Yusuf Alekperov, fiul CEO-ului de la Lukoil, care la doar 26 de ani, are o avere estimată la 17 miliarde de dolari.
Yusuf Alekperov, fiul lui Vagit Alekperov, directorul general şi cel mai mare acţionar de la grupul petrolier Lukoil, se află în fruntea topului celor mai bogaţi moştenitori din Rusia, potrivit revistei Forbes, relatează agenţia rusă de ştiri Tass. Yusuf are 26 de ani și a studiat la Universitatea Gubkin de petrol și gaze.
Tânărul este foarte mândru de averea pe care o posedă, pe care o afișează frecvent pe conturile de socializare. Cel mai bogat moștenitor din Rusia postează frecvent pe contul său de Facebook poze cu mașini scumpe dar și cu sume mari de bani.
În clasamentul Forbes Magazine sunt 20 de familii din Rusia şi 46 de moştenitori, unde fiecare copil se bucură de cel puţin 2,3 miliarde dolari în avere personală.
Locurile 2 şi 3 sunt ocupate de copiii proprietarului companiilor de gaze Novatek şi Sibur Leonid Mikhelson a căror avere ar fi estimată la 8,9 miliarde de dolari de fiecare.
Pe locul 4 și 5  se află descendenţii proprietarului EuroChem, Andrei Melnichenko a căror avere însumează 7,3 miliarde dolari fiecare, relarează Tass Russian News Agency.
Pagina 1 din 1

Gigi Becali a povestit că a trăit intens finala disputată și câștigat de Simona Halep în cadrul turneului Roland Garros.
Gigi Becali, finanțatorul echipei FCSB, a fost prins de miza partidei disputate de Simona Halep contra americancei Sloane Stephens. Latifundiarul din Pipera a afirmat că s-a rugat pentru succesul sportivei din Constanța, pe care o admiră pentru că e româncă.
„Am trăit meciul Simonei Halep în lacrimi și rugăciune. Îl țineam pe Hristos la piept și mă rugam să câștige Simona punctul. Abia la finalul punctului respiram. Pe mine nu mă interesează tenisul, mie îmi pasă de ea. Nu neapărat că e machidoancă, ea e româncă. Mă rugam foarte tare în timpul meciului. Vorbea nevasta cu mine și i-am zis Lasă-mă să mă rog. Mă rugam și zicem Doamne, să câștigăm noi, ortodocșii, nu cei care sunt veșnic bogați. Oile lor umplu drumurile când trec. Vorbeam direct cu Hristos și mă rugam să câștige meciul. Am vrut să îi dau mesaj înainte de meci și să îi spun Tu fă crucea, că mai departe mă rog eu în genunchi ca să câștigi. Dar m-am gândit că nu se uită și nu are chef de mesaje. Lumea vorbește după ce a triumfat Simona și întreabă Ce am câștigat noi? E victoria noastră. Să vă zic de ce. Așa cum zicea ea acum șase că va câștiga Roland Garros, ziceam și eu acum 10 ani că vom juca în Liga Campionilor. Acum voi spune, iar voi o să credeți că sunt nebun, că în 10-12 ani voi câștiga UEFA Champions League. Vă promit, o să vedeți. În 10-12 ani  sau când va crede Dumnezeu că merit. Simona ne-a dat putere. Vă promit că voi câștiga Liga Campionilor!”, a spus Becali la Pro X.
Pagina 1 din 1

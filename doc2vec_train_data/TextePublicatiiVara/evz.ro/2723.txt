Gelu Vişan face un scurt istoric, pe BLOGUL personal , despre toată activitatea ambasadorului SUA, Hans Klemm, în România. În opinia sa, a fost cel care a susţinut toate abuzurile DNA şi  se întreabă pe ce mână va alege să meargă Iohannis: ori o revocă pe LCK și merge pe mâna lui Donald Trump, ori merge pe mâna Angelei Merkel.
Așa cum am spus la finele anului trecut, ambasadorul SUA în România va fi schimbat înainte de terminarea mandatului. La data la care scriam, decizia fusese luată, înlocuitorul stabilit, și se părea că va fi schimbat foarte repede. La momentul respectiv, inclusiv Hans Klemm a făcut orice pentru a mai rămâne în funcție, a dat și declarații în sensul că își va duce la bun sfârșit întreg mandatul în România. S-a pornit un întreg angrenaj pentru a arăta că susținătorul nr 1 al Laurei Codruța Kovesi în România va rămâne până la finalul mandatului pe poziție. Obișnuiții ambasadorului, care și-au făcut un obicei în a lua lumină de la ambasada SUA înainte de a exprima public vreo poziție, au negat că ar fi vreo problemă în acest sens.
Hans Klemm inducerea în eroare a Departamentului de Stat privind critica modificării de către Parlament a legilor justiției
După schimbarea șefului Departamentului de Stat al SUA și numirea în această poziție a lui Mike Pompeo, schimbarea lui Hans Klemm a devenit o chestiune de timp, el remarcându-se în mod special pentru pozițiile de susținere fățișă a politicii de încălcare a Drepturilor Omului în România promovată de Laura Codruța Kovesi.
Niciunul dintre abuzurile Securității și a procurorilor DNA nu a fost văzut sau amendat de Hans Klemm. Mai mult, inducerea în eroare a Departamentului De Stat privind critica modificării de către Parlament a legilor justiției, dar mai ales susținerea fățișă a manifestațiilor # Rezist, cele care în SUA dar și în Piața Victoriei sunt critici vehemenți ai lui Donald Trump, alături de creșterea sentimentului antiamerican în România, sunt tot atâtea motive de schimbare a ambasadorului SUA.
În opinia lui Gelu Vişan "Hans Klemm s-a dovedit prin pozițiile publice din România un adversar al politicii oficiale a SUA, și un susținător al # Rezist din România, o aripă a # Rezist din SUA finanțată de George Soros".
Domnul ambasador a făcut mai mult politica lui George Soros și a lui Hilary CLINTON, decât a lui Donald Trump, președintele în funcție a SUA. Gestionarea scandalului existenței închisorilor CIA de pe teritoriul României se pare că a fost ultimul scandal care a determinat, dacă mai era nevoie, luarea deciziei de înlocuire a ambasadorului. Faptul că Laura Codruța Kovesi și-a folosit funcția de Procuror General, în afara atribuțiilor sale, pentru a se implica în acest scandal, iar ulterior pentru a șantaja, așa cum face și cu Klauss Werner Iohannis, probabil a fost picătura care a umplut paharul.
Politicianul confirmă informaţia dată de Dan Andronic, având garantat surse diferite

Anunţul a fost făcut de noua preşedintă, Gretchen Carlson, în ton cu campania #MeToo, împotriva hărţuirilor sexuale. Întrebarea care se naşte după această decizie este dacă concursul va mai avea farmec şi audienţă deoarece frumuseţea participantelor - dacă mai rămâne un concurs de frumuseţe - se putea contempla la apariţia în costume de baie, moment aşteptat de toată planeta.
Pentru prima dată, în aproape un secol, concurentele la Miss America nu vor mai apărea pe scenă în costume de baie din acest an, au anunțat ieri organizatorii, în timp ce concursul încearcă să-și redefinească rolul într-o eră a femeilor puternice și a egalității de gen.
Concurentele de la Miss America nu vor mai trebui să defileze în bikini. Unda de proteste, izbucnită în urmă cu câteva luni prin campania #MeToo, împotriva hărţuirilor sexuale şi-a făcut efectul şi asupra concursului de frumuseţe cel mai faimos al Statelor Unite.
Stoparea obiceiului de până acum, denumit ''o revoluţie culturală'', a fost anunţat de preşedinta concursului, Gretchen Carlson, 51 de ani, fostă prezentatoare la Fox News şi câştigătoare a concursului în 1989. Ea a fost numită la conducerea concursului după demisiile lui Lynn Weidner şi a administratorului delegat, Sam Haskell, provocate de scandalul e-mailurilor sexiste trimise altor manageri ai Miss America, privind învingătoarele.
''N-o să va mai apreciem pentru aspectul vostru exterior'', a explicat Gretchen Carlson, menţionând faptul că schimbarea a început deja la nivel managerial: acum sunt 7 femei din 9 membri ai boardului, printre care învingătoarele Laura Kaeppeler Fleis (2012), Heather French Henry (2000) şi Kate Shindle (1998). Câştigătoarea din 2018, Cara Mund, 24 de ani, din  Bismark, North Dakota, o frumuseţe cu ochii albaştri, s-a declarat imediat după concurs împotriva preşedintelui Trump privind schimbările climatice.
Miss America și costumele de baie vor fi istorie, lumea nu va mai vedea acele femei în costume de baie pe totcuri defilând în toată splendoarea frumuseţii lor. Primul  concurs s-a ţinut în 1921 la Atlantic City Boardwalk. Atunci, concurentele au purtat costume de baie dintr-o singură bucată iar evoluţia a fost spectaculoasă, notează nytimes.
Pagina 1 din 1

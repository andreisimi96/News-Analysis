Sâmbătă, Donald Trump şi-a retras brusc sprijinul în comunicatul final al summitului G7, desfăşurat în ultimele zile la Malbaie (Québec, în estul Canadei), anulând fragilul compromise în privinţa comerţului. Deşi preşedintele american şi delegaţia sa au aprobat într-un final documentul în 28 de puncte penibil negociat de "Grupul celor şapte" (Statele Unite, Canada, Regatul Unit, Franţa, Germania, Italia, Japonia), sâmbătă, Donald Trump ş-a întors la 180 de grade. Liderul de la Casa Albă s-a răzgândit în acest weekend contra aliaţilor din Europa şi Canada, pe care i-a ameninţat cu taxe vamale mari, după summitul G7 care s-a încheiat în fiasco, scrie AFP, conform news.ro.
Sâmbătă, Donald Trump şi-a retras brusc sprijinul în comunicatul final al summitului care a durat două zile la Malbaie (Québec, în estul Canadei), în ciuda compromisului privind comerţul. Documentul a fost totuşi aprobat de Trump şi oamenii săi în 28 de puncte.
Prim-ministrul Canadei, ţară lovită ca şi Europa şi restul lumii de noile taxe vamale impuse de americani pentru oţel şi aluminiu, a considerat că taxele impuse de americani sunt "o insultă". Ca şi Uniunea Europeană, el a confirmat represalii în iulie.
"Canadienii sunt politicoşi şi rezonabili, dar nu ne vom lăsa îmbrânciţi", a declarat prim-ministrul.
Acestea au fost, se pare, cuvintele care l-au deranjat pe liderul de la Casa Albă care, câteva ore mai târziu, a scris pe Twitter, din Air Force one, că a ordonat reprezentanţilor săi să retragă sigiliul american din comunicatul final.
El l-a numit totodată pe Justin Trudeau o persoană "necinstită şi slabă"... după ce a spus înainte că relaţiile bilaterale nu au fost niciodată mai bune în istoria celor două ţări.
Donald Trump nu s-a oprit aici. El a reînnoit ameninţarea asupra tarifelor pentru maşinile europene şi străine importate de Statele Unite.
Liderii G7 au părăsit Malbaie după ce Donald Trump a decis să rupă acordul de la finalul summitului.
Printre alte subiecte de discordie s-a aflat şi respingerea de către G7 a propunerii lui Trump de a reintegra în "club" Rusia, exclusă în 2014 din cauza anexării peninsulei Crimeea, cerând Moscovei să înceteze "să submineze sistemele democratice".
Donald Trump va ateriza la ora locală 20.00 la Singapore, duminică, pentru un alt summit, cu Kim Jong Un, şi despre care s-a arătat "cu adevărat încrezător".
Pagina 1 din 1

În ultimele două săptămâni, procurorii DIICOT au intervenit în diferite zone din județul Maramureș, în special în orașul Sighetu Marmației, și zona localității Baia Sprie, și au confiscat importante cantități de droguri.
Ultima acțiune a avut loc, vineri dimineața, în stația CFR Sighetu Marmației, unde au prins în flagrant două persoane care aveau asupra lor cantitatea de 700 de grame de cannabis. ”La data de  15.06.2018  procurorii  Direcţiei de Investigare a Infracţiunilor de Criminalitate Organizată şi Terorism – Biroul Teritorial Maramureş au dispus reţinerea pentru o perioadă de 24 de ore a suspecţilor  K.I. şi I.I. pentru săvârşirea infracţiunilor de introducere în ţară fără drept de droguri de risc, trafic de droguri de risc şi deţinere fără drept de droguri de risc în vederea consumului propriu.Din activităţile specifice desfăşurate în cauză a rezultat că la data de 13 iunie 2018 suspectul K.I. l-a contactat pe suspectul I.I. de la care a mai procurat anterior droguri, cerându-i o nouă livrare de astfel de substanţe.”La data de 15 iunie 2018, suspectul I.I. s-a deplasat în Sighetu Marmaţiei (localitatea de domiciliu a suspectului K.I.)  fiind reţinuţi având asupra lor o cantitate de aproximativ 700 grame cannabis – drog de risc”, susțin procurorii DIICOT. Anchetatorii mai susțin că există suspiciunea rezonabilă că în cursul anului 2018, s-ar fi achiziționat droguri de risc din Spania, care ar fi fost introduse în țară și distribuite pe raza pe raza jud. Maramureş – zona mun. Sighetu Marmaţiei şi a localităţilor învecinate.
Trei clujeni prinși cu un kilogram de ”iarnă”
În urmă cu câteva zile, trei tineri din Cluj Napoca, au fost opriți în zona localității Baia Sprie, iar în mașină, polițiștii de la Antidrog au descoperit un kilogram de cannabis. Anchetatorii spun că cei trei au venit în Maramureș pentru a cumpăra canabis. Cei trei au fost arestați pentru 30 de zile, în baza unei încheieri penale a Tribunalului Maramureș. ”Pentru a dispune arestarea preventivă a inculpaţilor, instanţa a reţinut că aceştia au fost prinşi în trafic, la data de 29 mai 2018, ora 01.15, de organele de poliţie din Baia Sprie, transportând o cantitate de circa un kilogram de cannabis. De asemenea, instanţa a reţinut că inculpatul P.M.R. i-a solicitat inculpatului A.M.I. sprijinul pentru a-şi procura droguri, iar inculpatul D.F.D. a pus la dispoziţie autoturismul bunicii sale şi suma de 20.000 lei, din care câte 2.000 lei şi-au păstrat inculpaţii A.M.I. şi P.M.R. Se presupune că incupatul A.M.I. a deţinut în vederea consumului propriu asemenea substanţe”, se arată în documentul Tribunalului Maramureș.
Pagina 1 din 1

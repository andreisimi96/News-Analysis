Simona Halep și momentul sărbătoririi victoriei de la Roland Garros a fost umbrit de reacția suporterilor. Jurnalistul Dan Andronic a făcut câteva comentarii după momentul în care Gabriela Firea a fost huiduită pe Arena Naţională, cu ocazia ceremoniei dedicată Simonei Halep.
Simona Halep a părut surprinsă de această reacție. Imediat au început comentariile.
După acest incident, Primarul General al Capitalei a scris pe contul de Facebook:
“Nicio fapta buna nu ramane nepedepsita, spune o vorba veche din popor! In mai putin de 24 de ore, Primaria Capitalei a organizat un eveniment de tinuta, pe Arena Nationala, in cadrul caruia marea noastra campioana Simona Halep sa poata prezenta fanilor trofeul. A fost o mobilizare uriasa! S-a lucrat frenetic minut de minut. De dimineata, insa, aparatul sorosist de propaganda, prin organele sale tributare de presa, a demarat actiunea : compromiterea evenimentului. Cu tot felul de stiri false si comentarii rautacioase. Nu a contat ca umbresc momentul unic pentru Simona Halep. Nu a contat ca, seara, martori au fost si copii, la un festival al urii si dezbinarii."
Jurnalistul EvZ Dan Andronic a comentat în stilul său propriu cele întâmplate:
"Fluierăturile la adresa Gabrielei Firea de aseară nu reprezintă o dovadă a banilor cheltuiți de Soros în România, ci reacția unui suporter obișnuit.  Un om care s-a uitat la TV și a venit pe stadion ca să fie aproape de Simona Halep, nu de Gabriela Firea. A fost deranjat de intervenția politicului într-o sărbătoare a bucuriei sincere. Și a fluierat. Simona Halep trebuia lăsată singură pe scenă, acolo era doar succesul ei, munca ei, talentul ei.  Așa cum la celelalte finale pierdute nu a fost nimeni lângă ea și acum era cazul să fie la fel! Este o lecție pe care politicienii nu o învață, deși au nenumărate exemple. Întotdeauna au impresia că la El/EA va fi altfel, lumea nu-i va fluiera. Nu e..."
Gabriela Firea și-a închis în această seară pagina personală de Facebook imediat după surpriza neplăcută trăită pe Arena Naţională când a fost huiduită de miile de oameni aflaţi pe stadion.
Pagina 1 din 1

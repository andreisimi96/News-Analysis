Londra se pregăteşte pentru ce e mai rău în cazul când, la 29 martie anul viitor, Regatul Unit va trebui să iasă din Uniunea Europeană fără un acord. Potrivit unui scenariu apocaliptic, imaginat de înalţi funcţionari ai guvernului, pentru ministrul Brexitului, David Davis - relatează Sunday Times - la două săptămâni de la data respectivă în ţară se va înregistra o lipsă acută de medicamente, carburanţi şi hrană.
Iar guvernul a început deja să lucreze la planuri de urgenţă care prevăd un colaps al portului Dover ''încă din prima zi''. În dosarul dezvăluit de Sunday Times, funcţionarii guvernamentali prezintă trei posibile scenarii ale unui Brexit fără acorduri: unul blând, altul sever şi ultimul numit ''Armaghedon'' ( Ioan, Cartea Apocalipsei: războiul final dintre guvernele umane și Dumnezeu)..
În scenariul al doilea, portul Dover va ''crăpa'' încă din prima zi, a explicat o sursă. Apoi este Armaghedonul: în decurs de câteva zile regiunile mai îndepărtate, Cornwall şi Scoţia, se vor afla în lipsă totală de carburanţi. În două săptămâni, hrana, medicamentele şi carburanţii vor începe să se epuizeze în tot Regatul. Guvernul va fi obligat să folosească Raf, aviaţia miliară, pentru a asigura aprovizionările.
Faptul că documentul - în teorie secret - a ajuns în presă, nu e întâmplător. Zilele acestea, de fapt, de intensifică presingul susţinătorilor  unui Brexit pur şi dur, potrivit teoriei că un Brexit fără acorduri ar fi de preferat unui Brexit mai blând. Dosarul este folositor şi ca un avertisment: un Brexit fără acorduri ar putea face ca Regatul să se trezească brusc într-un Armaghedon, titrează Hufftingtonpost.
Pagina 1 din 1

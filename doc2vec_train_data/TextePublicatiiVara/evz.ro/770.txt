Câștigătorul Exatlon din 2018, Vladimir Drăghia, a dezvăluit ce se întâmpla în spatele camerelor de luat vederi în timpul desfășurării concursului.
Actorul susține că nicio clipă nu li s-a spus ce să facă, ce să vorbească și că uneori nici nu simțea că este filmat. În casă existau 10 camere de filmat, iar în coteț una, astfel că „faimoșii” și „războinicii” uitau că sunt filmați. Chiar și așa, la șase ore, o echipă formată dintr-un reporter și un cameraman venea și le cerea să facă un moment de reality-show.
De fapt, Drăghia spune că acest moment consta într-o discuție despre ce vor face la jocul din ziua următoare. Câștigătorul Exatlon susține că erau liberi să vorbească ce voiau și că, de câteva ori, se întâmpla să le scape și câte o înjurătură.
„I-am spus realist iubitei mele că mă voi întoarce în maximul 3 luni și jumătate. Chiar nu credeam. 20 de săptămâni mai târziu mă aflam tot în Republica Dominicană, mâncam orez. (…) Pot să-ți zic că, din câte știu eu, s-ar putea să mă înșel, oamenii implicați în acest proiect și în cele trei care mai erau pe acea insulă erau foarte mulți. Din câte știu eu, 1.500 de oameni erau implicați. În camp, cred că erau, în ture, 2 reporteri, mai erau 2-3 oameni…localnici, cum le ziceam, care aveau grijă de tot felul de lucruri. Ne mai ajutau ei cu un cuțit, tot felul de lucruri. Localnicii aveau și job-ul de a ne proteja. Ne păzeau…să nu plece unul dintre noi. Întodeauna exiastă această tendință, vrei să te duci mai încolo, să vezi ce e în după perimetrul ăla. Nu aveai voie să treci de perimetrul. Echipa nu era în jurul nostru, nu erau cameramani. Era o cameră fixă, care era tot timpul pornită.
Noi nu simțeam oamenii care erau pe lângă noi, noi nu îi vedeam. La șase ore, venea o echipă cu un cameraman și un reporter și ne spunea să facem un moment de reality-show. De exemplu, vorbeam ce facem mâine la joc, 3-5 minute vorbeam despre asta. Ăla era singurul moment în care aveam de-a face cu oameni. În rest, în casă erau 10 camere, în coteț o cameră. Nu aveam cameramani după noi. Nu simțeam că suntem filmați. Eu după două săptămâni am uitat. Nu aveam restricții să ne spună ce să zicem și ce să nu zicem. Bineînțeles că-ți mai scapă câte o înjurătură. Asta e, suntem oameni. De aia există montaj. E o greșeală să-i spui cuiva ce să spună și ce să nu spună”, a mărturisit Vladimir Drăghia pentru Paginademedia.ro.
Pagina 1 din 1

Noi detalii șocante ies la iveală în cazul Elodiei Ghinescu, cazul care a ținut în priză România timp de mai mulți ani. O serie de documente incendiare au fost dezvăluite de curând.
Cancan.ro a făcut publice documente secrete, care au fost ținute la secret de anchetatorii care s-au ocupat de cazul dispariției Elodiei Ghinescu.
Astfel, investigatorii au făcut o descoperire șocantă, potrivit căreia fosta avocată și-ar fi provocat două avorturi în locuința în care a trăit alături de soțul ei, potrivit Cancan.ro .
„Altă explicație ulterioară, conform căreia sângele de sub podeaua dormitorului ar proveni de la două avorturi pe care victima și le-ar fi provocat în baia aferentă dormitorului, nu este susținută de nicio probă, fiind abandonată, de altfel, de inculpat în declarația dată în fața Curții, în care a afirmat că are o altă apărare după ce a văzut bine dosarul (f. 443 și urm. vol. III dosar apel)”, se arată în stenogramele unei ședințe care a avut loc la Curtea de Apel Pitești.
De altfel, din stenograme mai reiese că fostul polițist a dat declarații contradictorii în legătură cu modul în care și-a petrecut zilele de 29 și 30 august 2007, în momentul în care Elodia a dispărut
„Referitor la ziua dispariției soției sale, inculpatul, de asemenea, a dat declarații contradictorii cu privire la modul în care și-a petrecut zilele de 29 și 30 august 2007, precizând inițial că, în noaptea de 29/30 august 2007, a dormit acasă, împreună cu soția sa și cu fiul lor, aspecte care sunt contrazise de probele dosarului și asupra cărora a și revenit ulterior”, se mai arată în stenogramele șediței de la Curtea de Apel Pitești.
Pagina 1 din 1

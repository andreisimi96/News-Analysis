Preşedintele PSD, Liviu Dragnea, a declarat, la Şcoala Politică a TSD care se desfășoară la Neptun, că judecătorii nu-și pot face treaba deoarece alții sunt cei care le afectează independența
„Nu mai vreau să vedem, cum se întâmplă în aceste zile, judecători ameninţaţi în direct la tv cu nume şi prenume de către nişte aşa zişi moderatori cu grade sau atât de proşti încât nu au nici grade, dar agăţaţi.
Vrem ca într-adevăr procurorii să fie independenţi, să nu mai facă dosare la comandă, să nu mai fie obligaţi să falsifice probe, să nu mai târască ani de zile în procese oameni care la final să fie achitaţi.
Este ceva anormal ceea ce ne dorim noi? Nu cumva e în orice ţară democratică asta?", a declarat Dragnea.
El a spus că pentru asta, PSD va merge până la capăt cu capăt „cu programul de guvernare şi cu ceea ce ne-am asumat pentru a aduce normalitate în legile Justiţiei şi în Codurile penale”.
Liderul PSD a adăugat că „nimeni nu știe câți oameni nevinovați stau acum în pușcării, nimeni nu ştie în care dintre procese au fost folosite probe false”.
Pagina 1 din 1

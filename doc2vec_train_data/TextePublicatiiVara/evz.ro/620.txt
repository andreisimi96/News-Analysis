Inspectoratul General de Poliție vrea să „importe” un nou serviciu pentru a diminua numărul accidentelor rutiere în care sunt implicați copii.
Inspectoratul General de Poliție vrea să „importe” un nou serviciu pentru a diminua numărul accidentelor rutiere în care sunt implicați copii. Este vorba despre acordarea unor „permise de conducere” simbolice pentru bicicletă micuților care trec un curs de instruire privind regulile de circulație rutieră, conform deschide.md
Șeful adjunct al IGP, Gheorghe Cavcaliuc explică pe facebook că în cadrul acestui serviciu, „copiii sunt educați în spiritul cunoașterii și respectării regulilor de circulație rutieră, susținând astfel un examen o dată pe an, iar cei care susțin examenul obțin un permis de conducere a bicicletei”.  Acest permis nu implică cheltuieli din partea părinților și nu are valoare juridică însă, statul își asuma cheltuielile și responsabilitățile pentru instruire. „În felul acesta îi încurajează pe copii să obțină permisul, concurența dintre cei mici fiind una foarte motivațională. Prin urmare, acest aspect generează un șir de beneficii pentru societate, copiii învățând regulile de siguranță stradală de la o vârstă fragedă, devenind totodată pietoni exemplari, iar apoi și șoferi responsabili și disciplinați”, continuă sursa citată. În regiunea orașului Bolzano, proiectul "Bici Patenti" (permis pentru bicicletă), dar și proiectul "Bunicii Grijulii", au redus considerabil accidentele rutiere cu implicarea copiilor. De mai bine de 12 ani în această regiune nu a avut loc nici un incident stradal în care să fie implicați copiii, iar pe lângă acest fapt, mai duc și un mod sănătos de viață promovând mersul pe bicicletă. „Implementând aceste proiecte și în Republica Moldova vom putem salva viețile copiilor noștri și diminua situația accidentelor rutiere din țară, care astăzi, este una îngrijorătoare. Mai mult, am avut o înțelegere cu experții din Italia, pentru ca ultimii să ne facă o vizită și să-și împărtășească experiența bogată în sensul siguranței copiilor la trafic”, mai scrie Cavcaliuc.
Pagina 1 din 1

O creștere alarmantă a ratei de infecție cu bolile cu transmitere sexuală (BTS) sifilis și gonoreea a fost sesizată cu mare îngrijorare de cercetătorii din sănătate. Datele, analizate în contextul grupurilor componente ale societății, arată o preponderență alarmantă a acestor boli în rândul tinerilor.
În ultimul an, Anglia a sesizat o creștere continuă a cazurilor de sifilis și gonoree, față de anul 2016, fiind vorba de o diferență semnificativă. Noile date analizate arată că infecțiile de sifilis au ajuns la un nivel cu 20% mai mare decât cel din anul anterior, în timp ce rata gonoreei a crescut cu 22%, informează BBC .
Per total, diagnosticările privind BTS în Anglia rămân stabile, fiind vorba de un număr asemănător cu cel din anul precedent. Totuși, experții din sănătate se tem de scăderea înregistrată în ceea ce privește testarea pentru clamidioză.
Impactul BTS rămâne cel mai mare în rândul tinerilor cu vârste cuprinse într 15 și 24 de ani, cu mențiunea că bărbații homosexuali sau bisexuali sunt printre cei expuși mai mult la aceste riscuri. La fel, minoritățile etnice sunt printre cele mai expuse la acest tip de boli grave.
Clamidioza rămâne cea mai prevalentă boală cu transmitere sexuală, având în vedere înregistrarea a peste 200.000 de cazuri anul trecut, reprezentând aproximativ 48% din totalul acestor infecții în anul 2017.
Pagina 1 din 1

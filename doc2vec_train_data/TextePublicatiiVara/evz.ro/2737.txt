Traian Băsescu, fostul președinte al României, a avut o replică tăioasă și dură la adresa lui Cristian Tudor Popescu.
Deși conflictul dintre cei doi este mai vechi, situația s-a tensionat după un nou atac al jurnalistului la adresa fostului șef al României.Traian Băsescu a ținut să îi răspundă lui CTP printr-un mesaj fără precedent pe pagina personală de Facebook.
„Scuze cititorilor mei pentru limbaj, dar trebuie să scriu pe înţelesul CTP-ului, deci,
RAHAT CU PERJE! Așa spunea bunica.  Mi-a revenit expresia citind atacul lui CTP, din urmă cu ceva zile, la adresa mea, atac în care concluzionează că se simte „mânjit de căc...t” că a trăit în cele două mandate Băsescu. Așa că îmi dau şi eu cu părerea. Oare Cristian Tudor Popescu s-a simţit mânjit de căc...t şi pentru că, în 1990, la mineriadă, înfiera cu mânie proletară intelectualitatea, care se manifesta împotriva atacului barbar al ortacilor lui Miron Cozma asupra bucureştenilor din Piaţa Universităţii? Oare Cristian Tudor Popescu s-a simțit mânjit cu căc...t și în 2005 când devenise partener la Adevărul cu Viorel Hrebenciuc? Atunci, Guzganul Rozaliu, așa îl numea pe Hrebenciuc, acționarul din umbră, „rodea” din banii CTP-ului de la ziar. Nu s-au înțeles la bani, așa că a tras un editorial năpraznic! Coabitaseră ceva vreme, dar nu i-a mai plăcut și a dezertat la Sârbu. După care l-a lăsat și pe Sârbu și a șters-o la UM Digi24. Deh...viaţă de mercenar cu Mercedes, care, în spaţiul public, se afişa cu o Dacie ruginită şi cu o vestă care mirosea a ...  Atunci, în 2005, eram un exemplu de fair play pentru CTP. Citez din editorial : „[...] dând dovada de un fair play care ne-a mai înseninat, preşedintele Traian Băsescu, premierul Călin Popescu Tăriceanu, preşedintele PSD Adrian Nastase ne-au sunat [...]”. Doamne, ce lingău voluntar!  (Editorialul din 2005 aici: http://mobile.hotnews.ro/stire/1236105 ) Concluzie: în mod cert, pe CTP nu l-a mânjit nimeni cu căc...t. El are pasiunea de a se mânji singur,ca maimuţa, după care se tăvăleşte de plăcerea de a-şi răspândi, citez, „duhoarea” în spaţiul public.  CTP, te rog mult, nu te enerva.
PS. Prezenta postare este un drept la replică şi utilizează sintagme preferate ale CTP-ului. Am scris pe înţelesul domniei sale, cu scuze sincere faţă de cititorii mei.”, a fost mesajul lui Băsescu.
Pagina 1 din 1

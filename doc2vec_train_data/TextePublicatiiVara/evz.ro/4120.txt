Este o nouă reacţie a politicianului Gelu Vişan, extrem de tranşantă  în ceea ce priveşte cazul semnăturii de pe ultimul protocol dat publicităţii unde arată că: ÎCCJ nu făcea justiţie pentru că era subordonată SRI-DNA.
Gelu Vişan are o reacţie extrem de dură în ceea ce priveşte scandalul cu semnătura "misterioasă" a lui Nicolae Popa, fost preşedinte al Înaltei Curţi de Casaţie şi Justiţie,  care a negat că ar fi semnat protocolul de cooperare încheiat în anul 2009 cu SRI şi Parchetul General.
Gelu Vişan: "Când v-am spus că nu am încredere în Justiție, jurnaliști, deontologi, politicieni au sărit ca arși: "nu poți să nu ai încredere în justiție". Acum ați văzut: George Maior și Laura Codruța Kovesi au falsificat semnătura președintelui ÎCCJ, și-au tras un protocol și au început să bage oameni în pușcărie, la grămadă. Maior și Kovesi, s-au comportat ca doi mafioți și au subordonat Justiția, adică SRI-DNA au făcut justiție, nu ÎCCJ. De aceea nu am încredere în Justiție. Deloc", a comentat Gelu Vişan pe contul personal de Facebook.
Vă reamintim că SRI a publicat luni protocolul de cooperare cu Parchetul de pe lângă Înalta Curte de Casaţie şi Justiţie şi Înalta Curte de Casaţie şi Justiţie.
Pe acel document apar semnăturile fostului director al SRI George Maior, fostului procuror general Laura Codruţa Kovesi şi a fostului preşedinte al Instanţei supreme, Nicolae Popa care, aşa cum menţionam, a negat c-ar fi semnat aşa ceva.
Pagina 1 din 1

Legea pensiilor introduce minim 5 noi surse de venit pentru recalcularea pensiei, a aflat „Evenimentul zilei”.
Într-un document oficial, din 23 mai 2018, Ministerul Muncii condus de Lia Olguța Vasilescu enumeră „schimbări aduse de noua lege a pensiilor”.
Una din modificările fundamentale va fi:
„utilizarea (la calculul pensiei, n.red), pentru perioadele anterioare datei de 01.04.2001, a venitului total lunar realizat pentru care s-a datorat contribuția de asigurări sociale, cu includerea sumelor cu titlu de acord global, ore suplimentare, prime, al 13-lea salariu și alte adaosuri”, potrivit Ministerului Muncii.
DOLIU în SPORT. Un FOTBALIST ROMÂN a fost găsit MORT în apartamentul său
În prezent, aceste forme de venit nu sunt luate în calcul la stabilirea pensiei.
Proiectul complet de lege este ținut la sertar de Guvern, nu a fost dat încă publicității și se află în lucru la minister de aproximativ un an de zile.
Femeile se pensionează la 63 de ani
În documentele consultate de EVZ, ministerul Muncii mai spune că vârsta standard de pensionare a bărbaților va fi 65 de ani în noua lege a pensiilor, în timp ce în cazul femeilor vârsta standard de pensionare va ajunge la 63 de ani până în anul 2030.
Recalcularea nu va fi de azi pe mâine!
Într-un alt document oficial consultat de EVZ, care a plecat pe 11 mai tot de la Ministerul Muncii, guvernanții spun că noua lege a pensiilor va fi adoptată de Parlament în acest an, după care pensiile vor fi recalculate până în 2020.
„Pentru recalcularea tuturor pensiilor conform noului proiect estimăm o perioadă de minim doi ani”, scrie ministerul.
Punctul de pensie crește de la 1 iulie
Începând cu data de 1 iulie, punctul de pensie va crește de la 1.000 la 1.100 de lei. Tot de la 1 iulie, pensia minimă va crește de la 520 la 640 de lei. Potrivit premierului Viorica Dăncilă, aceste majorări sunt „bătute în cuie”.
De asemenea, în 2019 punctul de pensie va fi majorat la 1.265 de lei, urmând ca valoarea punctului de pensie să ajungă în anul 2020 la 1.775 de lei, în timp ce pensia minimă va ajunge la 775 de lei în anul 2020.
Scenariul asistaților social

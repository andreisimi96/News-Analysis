O pânză tematică lungă de un kilometru şi acoperită în întregime cu desene realizate de copii. Este evenimentul care se desfăşoară astăzi în Galaţi în prezenţa a peste 2.000 de copii, 140 de cadre didactice, dar şi voluntari, părinţi, bunici şi reprezentanţi ai comunităţii locale. Organizatorii acţiunii au gânduri mari. Ei vor să intre în Cartea Recordurilor cu cea mai lungă pânză desenată de copii. “Reprezentanţii de la Cartea Recordurilor ne-au spus că suntem primii care s-au gândit la acest lucru şi aşteptăm ca săptămâna viitoare să ne trimită certificatul prin care să ne confirme recordul nostru", a declarat purtătorul de cuvânt al Inspectoratului Şcolar Judeţean (IŞJ) Galaţi, Oana Enache, citat de Agerpress.
Tema desenului de dimensiuni impresionante realizat de copii pe pânza cu pricina este face parte din evenimentul "Povestea Tricolorului şi a Marii Uniri", dedicat Centenarului Marii Unirii şi poartă denumirea de "Copiii colorează Unirea", au informat organizatorii ineditei acţiuni. La eveniment au participat 140 de cadre didactice, zeci de voluntary, părinţi şi bunici, precum şi autorităţi locale. Toţi i-au încurajat pe micii desenatori să ducă la bun sfârşit opera care ar putea să ajungă un record de Guinness Book.
"Ambiţia noastră este de a intra în Cartea Recordurilor cu cea mai lungă pânză desenată de copii. Anul trecut am avut o încercare, am desenat împreună cu copiii o pânză de 500 de metri, iar acţiunea s-a numit "Copiii colorează viaţa". Anul acesta avem o pânză de 1.000 de metri şi, pentru că este anul Centenar, acţiunea se numeşte ,"Copiii Colorează Unirea", iar pânză conţine desene şi simboluri legate de acest moment istoric. Reprezentanţii de la Cartea Recordurilor ne-au spus că suntem primii care s-au gândit la acest lucru şi aşteptăm ca săptămâna viitoare să ne trimită certificatul prin care să ne confirme recordul nostru", a declarat purtătorul de cuvânt al Inspectoratului Şcolar Judeţean (IŞJ) Galaţi, Oana Enache, citat de agerpress. Acţiunea a fost organizată de Primăria municipiului Galaţi în parteneriat cu IŞJ Galaţi, Fundaţia Caricaturii Româneşti şi Universale, Asociaţia Ghidelor şi Ghizilor din România şi Grădiniţa cu program prelungit nr. 30 Galaţi.
Pagina 1 din 1

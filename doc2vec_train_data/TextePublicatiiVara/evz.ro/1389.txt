Controverse şi polemici în Germania pentru cuvintele liderului Alternativei pentru Germania (AFD), un partid conservator şi eurosceptic. Fiindcă, susţine el, Hitler şi naziştii n-au reprezentat mai mult decât un găinaţ, comparativ cu istoria glorioasă de mii de ani a ţării.
Cuvintele respective au fost rostite la Seebach, în Turingia, la Congresul federal al tinerilor partidului de extremă dreapta. Replicile nu s-au lăsat aşteptate, ca aceea a Annegretei Kamp-Karrenbauer: ''50 de milioane de morţi, Holocaustul şi războiul total sunt pentru AFD-ul lui Gauland doar un găinaţ?'', a scris pe Twitter secretara CDU, considerată posibila moştenitoare a cancelarei Angela Merkel, potrivit căreia, AFD şi-a arătat adevărata faţă.
Congresul a fost deschis de preşedintele Damian Lohr, care, în faţa a circa 2.000 de membri, a afirmat că ''Uniunea Europeană trebuie să moară'' ca Europa să trăiască.
Ieri au fost diferite manifestări de protest în toată ţara împotriva AFD, prima formaţiune politică de extremă dreapta care a intrat ăn Bundestag din anii '50 până în zilele noastre, după ce a obţinut 12,6% în urma alegerilor din septembrie 2017, titrează Huffingtonpost.
Pagina 1 din 1

Naționala de handbal a României și-a aflat, ieri, adversarele pe care le va întâlni la Campionatul European din Franța.
„Tricolorele” vor evolua în orașul Brest și vor înfrunta reprezentativele Norvegiei, Germaniei și Cehiei. Competiția va debuta la data 29 noiembrie și se va încheia pe 16 decembrie.
Au ocazia să spele rușinea de la Mondial
Iată componența celor patru grupe: Grupa A (Nantes) : Danemarca, Serbia, Suedia, Polonia. Grupa B (Nancy) : Franţa, Muntenegru, Rusia, Slovenia, Grupa C (Montbeliard): Ungaria, Spania, Olanda, Croaţia, Grupa D (Brest): Norvegia, România, Germania, Cehia.
Cea mai bună performanță, un loc 3
Naționala antrenată de ambros Martin va avea ocazia să- și ia revanșa în fața Cehiei, după dureroasa înfrângere suferită anul trecut, în optimile de finală ale Campionatului Mondial (scor 27-28). La Europene, naționala feminină de handbal a României a obținut cea mai bună performanță în 2010.
Atunci, la turneul găzduit de Danemarca și Norvegia, „tricolorele” au câștigat medalia de bronz, după ce au trecut de daneze în finala mică, scor 16-15. Europenele de handbal feminin au fost dominate copios de Norvegia, reprezentativă care din 2000 încoace a câștigat șapte din cele 12 ediții desfășurate.
Pagina 1 din 1

Bolile canceroase sunt, cu siguranță, unele dintre cele mai devastatoare afecțiuni. Despre diferitele forme de cancer și prevenirea acestora s-a scris foarte mult, iar oamenii de știință fac eforturi constante pentru a descoperi diferite legături între caracteristicile biologice și predispoziția la boală.
Un grup de cerectători susțin că grupa de sânge poate indica foarte bine pedispoziția la una dintre cele mai dure forme de cancer, cel gastric.
„Cauza principală a cancerului gastric este un microb. Bacteria numită Helicobacter pylori este una dintre cele mai cunoscute cauze infecţioase ale cancerului gastric. Motivul pentru care tipul A de sânge – şi posibil şi B – au un risc crescut de cancer gastric este legat de răspunsul inflamator diferit. Aceste persoane sunt mai predispuse la efectul acestei bacterii”, susțin cercetătorii de la Universitatea din Vermont, conform Doctorul Zilei .
În fapt, cercetarea a creat o oarecare diviziune între specialiști. Spre exemplu, unul dintre cei mai mari specialiști oncologi din România consideră că această cercetare despre cancer nu are suficiente dovezi.
„Nu cred în astfel de speculaţii. Tot felul de teorii aberante în medicină au apărut încă de pe vremea lui Hipocrate. Şi studiul acesta este doar un banc de prost gust. Nu există niciun fel de dovezi ştinţifice care să coreleze grupele de sânge cu apariţia cancerului. Eu n-am vazut niciun fel de argument ştinţific legat de acest aspect, şi mă ocup de zeci de ani de domeniul oncologiei, unde merg la foarte multe congrese internaţionale, foarte elaborate”, este de părere vicepreședintele Societății Naţionale de Oncologie, dr. oncolog Florin Băcanu.
Pagina 1 din 1

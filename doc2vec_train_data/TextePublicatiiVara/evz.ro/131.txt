O avalanșă s-a produs, duminică, e Transfăgărășan, iar mai multe persoane au fost surprinse de căderile masive de pietre și zăpadă. O femeie a fost rănită, în urma incidentului.
Femeia rănită de avalanșă a avut nevoie de îngrijiri medicale. În timp ce medicii și cei de la serviciul Salvamont intervin pentru a o ajuta pe victimă, mai multe echipaje au fost mobilizate pentru a îndepărta zăpada căzută, scrie Digi 24.
În momentul producerii incidentului de pe Transfăgărășan, femeia se afla în apropiere de mașină și a fost lovită de zăpadă, astfel încât nu a fost un incident tragic. Victima nu are răni grave, a declarat pentru sursa citată  membrul Salvamont Argeș, Ion Sănduloiu.
Porțiunea respectivă de drum era deja închisă pentru deszăpezire, dar turiștii continuă să folosească această rută „aproape fără probleme”, a spus bărbatul.
„Oamenii ar trebuie să înțeleagă că, dacă e închis, e închis cu un motiv”, a mai spus acesta.
Traseele din masivul Făgăraș sunt și ele închise, pe aceleași considerente, iar circulația pe Transfăgărășan este oprită, începând cu Piscul negru, conform Membrului Salvamont.
Pagina 1 din 1

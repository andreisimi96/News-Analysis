Tinerii chiar devin mai proști! Coeficientul de inteligență al populației a scăzut cu 7 puncte la fi ecare decadă, iar „trendul” se menține, spun cercetătorii
Graficul inteligenției la nivel mondial arată dramatic. Până la începerea celui de-al Doilea Război Mondial (anul 1939), coeficientul de inteligență al oamenilor creștea la fiecare generație. Apoi, lucrurile au luat-o inexplicabil la vale. Oamenii de știință susțin că descreșterea inteligenței a început o dată cu cei născuți în 1975 și unul dintre motivele acestui fapt ar putea fi excluderea peștelui din alimentație.
Totodată, rezultatul studiului științific a dovedit că există un revers al „Efectului Flynn”, efect care susține că fiecare generație progresează cu circa 3 puncte de IQ la fiecare zece ani. Acum, regresul este de 7 puncte per deceniu.
Tații au fost mai deștepți decât fiii
Dr. Ole Rogeburg și Dr. Bernt Bratsberg, de la Centrul de Cercetare Economică din Oslo, au descoperit în studiul lor că bărbații norvegieni au un scor IQ mult mai mic comparativ cu scorul taților lor, când erau de aceeași vârstă.
Cei doi cercetători au analizat peste 730.000 de teste ale coeficientului de inteligență ale unor militari înrolați în perioada 1970-2009. Ideea acestui studiu le-a venit în urma unei descoperiri anterioare, a altor cercetători, care legau dezvoltarea inteligenței de consumul regulat al peștelui. Cercetarea, care a luat sfârșit în 2017 și a fost publicată în Jurnalul Academiei Naționale de Științe din SUA (PNAS), a demonstrat că, în cazul copiilor, acest aliment ajută și la o odihnă mai bună, eliminând episoadele de insomnie sau somn agitat.
Stuart Ritchie, psiholog la Universitatea din Edinburgh, suține că această descoperire este uluitoare prin mecanismul prin care s-a desfășurat și, de asemenea, este foarte importantă pentru știință. „Acest studiu este remarcabil, dar și foarte îngrijorător, prin rezultatul său”, a declarat el.
Presa britanică citează specialiști care consideră că rezultatele îngrijorătoare ale IQ-ului noii generații se datorează și metodelor de predare în școli a materiilor de bază, cât și a timpului petrecut pe gadgeturi, în detrimentul lecturii.
Eveline Osnaga, psiholog: „Copiii sunt prea cocoloșiți”
O analiză bazată pe experiența dobândită în cabinet este oferită de psihologul Eveline Osnaga (foto): „În fiecare generație există elemente care nu performează și nu este corect să generalizăm. Cu toate acestea, ultimele generații vin cu un deficit pentru că petrec mult prea mult timp în spațiul virtual, nu se bucură de experiențe autentice și nu se dezvoltă armonios. Nu sunt împotriva noilor tehnologii, însă ca în orice altceva, ce este mult strică și prostește. Un alt aspect este antrenarea minții, iar atunci când copiii sunt prea menajați sau cocoloșiți de părinți, ei stagnează în dezvoltarea psihică. Puțini știu că ne putem dezvolta coeficientul de inteligență dacă muncim, dacă citim, dacă exersăm și dacă avem o viață echilibrată”, ne-a declarat specialistul.
Datele din această hartă provin din cartea „Intelligence: A Unifying Construct for Social Sciences” de Lynn şi Vanhanen (2012). Autorii acestei cărţi au utilizat nu doar valorile de IQ disponibile pentru fi ecare ţară, ci şi diverse teste standard pentru studenţi (TIMSS, PISA) şi corelaţiile dintre acestea.
După cum se observă în imagine, românii (91 de puncte) sunt cu un punct de IQ mai jos ca moldovenii, dar cu un punct deasupra sârbilor. Bulgarii sunt marcați cu 93 de puncte medie de IQ, Ungaria cu 98 de puncte, iar Finlanda este considerată ca fi ind deținătoarea celui mai inteligent popor din Europa, cu 101 puncte.
Pagina 1 din 1

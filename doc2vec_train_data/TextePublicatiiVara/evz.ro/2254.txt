Detalii neștiute despre momentele în care Simona Halep a rupt contractul cu Adidas. Tenismena a rămas o perioadă scurtă de timp fără un partener oficial.
Potrivit fostului tenismen, Dumitru Hădărău, a dezvăluit că însăși Ion Țiriac a tras niște sfori pentru ca Nike să încheie un contract cu Simona Halep, potrivit Mediafax.ro.     Hădărău a mărturisit cum a reușit Țiriac să-i convingă pe americani s-o sponsorizeze pe Simona Halep. „Fără Ţiriac, ea nu făcea contract în valoare de două milioane de euro cu Nike! Ştiţi cum s-a întâmplat? Ţiriac a trimis un avion particular în SUA pentru a-i aduce la Bucureşti pe reprezentanţii de la Nike. Întâlnirea a avut loc la clubul Stejarii. Au intrat ăia acolo, nu ştiau pe unde sunt şi au rămas impresionaţi de ce au văzut.     Ţiriac le-a explicat: «Băi, fraţilor, dacă pierdeţi ocazia asta, alta nu veţi mai avea». Ăia semnau orice! Apoi s-au întors în America cu acelaşi avion privat. Credeţi că se putea face un contract, chiar şi pentru Simona, dacă nu era Ţiriac? Acelaşi om care a făcut contractele pentru Boris Becker şi pentru alţii. Halep are în spate cea mai bună echipă, dar cel mai important rol îl are Ţiriac", a povestit Hărădău, potrivit Digi Sport .     Halep a ajuns în finala Roland Garros după ce a trecut de Garbine Muguruza, scor 6-1, 6-4, iar Stephens a învins-o în semifinale pe Madison Keys, scor 6-4, 6-4.     Simona Halep dispută, astăzi, de la ora 16.00, finala de la Roland Garros. Tenismena din Constanța o înfruntă pe americanca Sloane Stephens, de la ora 16.00.
Pagina 1 din 1

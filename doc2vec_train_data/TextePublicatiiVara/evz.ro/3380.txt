Poliția rusă a primit dispoziție să nu mai publice obișnuitelor rapoarte cu infracțiuni, ci să prezinte doar știri pozitive în perioada competiției.
Informațiile despre turiști jefuiți sau ecsrocați s-au înmulțit în perioda dinaintea deschiderii Cupei Mondiale din Rusia, la care și-au anunțat prezența un milion de suporteri din întreaga lume.
Mai multe site-uri de presă regionale, citate de The Moscow Times, au relatat săptămâna aceasta că birourile de presă ale Ministerului de Interne au fost instruite să-și auto-cenzureze orice știre care ar putea trezi îngrijorare în legătură cu rata infracționalității.
„Suspendați publicarea în presă a rezultatelor anchetelor și a măsurilor preventive între 5 iunie și 25 iulie 2018” sună o directivă internă a MAI rus, așa cum este ea prezentată de site-ul Mediazona.
Nici un site regional al Ministerului rus de Interne nu a publicat din 6 iunie obișnuitele rapoarte despre infracțiuni.
Purtătorii de cuvânt ai poliției din regiunile Belgorod, Kransodar și Tver au confirmat pentru Mediazona existența politicii „fără știri negative”, însă au negat că aceasta ar avea vreo legătură cu Cupa Mondială.
Între timp, Kremlinul a dezmințit informația că ar fi cerut Siriei și Israelului să înceteze ostilitățile pe durata Cupei Mondiale la fotbal, explicând că „politica permanentă” a Rusiei este să îndemne ambele părți să evite escaladarea conflictului.
Pagina 1 din 1

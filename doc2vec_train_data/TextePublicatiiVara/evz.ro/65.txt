Dan Voiculescu a anunţat astăzi pe blogul său că a fost supus unei operaţii care a durat zece ore, afirmând că se simte foarte bine şi speră ca intervenţia să-i prelungească viaţa pentru că mai are planuri îndrăzneţe de pus în aplicare.
Voiculescu are grijă chiar dacă trece prin momente grele să îi răspunde fostului preşedinte Traian Băsescu deoarece într-o emisiune tv se întreba dacă lui Voiculescu i-a trecut obsesia pentru el şi susţine că nu i-a trecut, fapt explicat prin titlul postării sale "Băsescu are dreptate".
“Sigur oamenii îşi amintesc decizia instanţei din iulie 2017 de a fi pus în libertate, de îndată. Această decizie a fost pusă în aplicare la Spitalul Universitar Bucureşti, unde eram internat. Am afirmat atunci că va fi necesară o operaţie dificilă”, a scris Voiculescu pe blogul său.
Operaţia a durat peste 10 ore şi a fost complicată
“Acum mă simt bine şi sper că această operaţie să-mi prelungească viaţa astfel încât să mai pot construi. Am planuri îndrăzneţe pe care le voi putea duce la îndeplinire numai cu sprijinul familiei, al oamenilor maturi din această ţară şi cu speranţa că niciodată nu este prea târziu pentru a face bine şi pentru a iubi. Le mulţumesc din suflet tuturor celor care mi-au transmis gânduri bune în această perioadă”.
PS: Afirmația din spațiul public a lui Băsescu ca nu mi-a ”trecut” este corectă.
În postarea intitulată "Băsescu are dreptate", Voiculescu îi răspunde fostului preşedinte Traian Băsescu, care s-a întrebat, într-o emisiune dacă omului de afaceri i-a trecut obsesia pentru el: “Afirmaţia din spaţiul public a lui Băsescu că nu mi-a trecut este corectă”, a scris acesta pe blogul său.
Pagina 1 din 1

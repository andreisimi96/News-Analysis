Președintele Senatului, Călin Popescu Tăriceanu, lider al ALDE, a declarat, miercuri, la Palatul Parlamentului, că la mitingul organizat de PSD-ALDE pentru apărarea democrației și a statul de drept, din partea ALDE,  vor veni în jur de 4.000 de cetățeni.
„Am programat să aducem din toate judeţele din ţară, în funcţie de distanţa la care se situează judeţele de Bucureşti. Cele până în 250 de kilometri vor avea o normă mai mare, cele între 250-500 de kilometri o normă ceva mai mică şi cele peste 500 de kilometri vor aduce, probabil, un număr redus, la nivel de 100 de persoane. Bucureştiul şi Ilfovul au obligaţii mult mai mari, care se cifrează în jurul cifrei de 4.000. Per total, scontăm aproximativ 20.000 de persoane să vină”, a anunţat liderul ALDE, potrivit News.ro.
Liviu Dragnea, șeful PSD, a anunțat că sâmbătă, 9 iunie, va avea loc un miting de protest împotriva abuzurilor din Justiție. Mitingul de protest împotriva abuzurilor din Justiție va avea loc sâmbătă, 9 iunie, în Piața Victoriei, începând cu ora 20.00, a anunţat Liviu Dragnea. Discuțiile au avut loc luni, la Palatul Parlamentului, în cadrul ședinței Consiliului Executiv al PSD.
„Este un miting împotriva abuzurilor care se întâmplă în România de mult timp. Facem acest miting pentru a arăta că suntem decisi sa mergem pana la capat pentru ca Romania sa devina o tara democratica, unde libertatile si drepturile fundamentale sunt respectate asa cum scrie in Constitutie si in tratatele international. Îi asteptam pe toti cei care doresc sa traiasca intr-o tara libera.”, a declarat Dragnea.
Pagina 1 din 1

Dosar „Noi suntem Statul!” Dosar Arhiva SIPA Dosar Alegeri 2009
Juan Romero a povestit care au fost ultimele cuvinte spuse de senatorul american Robert F. Kennedy, după ce a fost împușcat în cap, la 5 iunie 1968. FOTO: Archive StoryCorps.org
Picolo-ul care i-a ținut capul lui Robert F Kennedy, pe 5 iunie 1968, când acesta a fost împușcat în cap a dezvăluit care au fost ultimele cuvinte ale fratelui lui JFK. Doi dintre copiii fostului senator asasinat la Los Angeles cer redeschiderea anchetei asupra circumstanțelor în care tatăl lor și-a pierdut viața
Juan Romero avea 17 ani când senatorul american Robert F. Kennedy a fost împușcat în cap la Los Angeles, pe 5 iunie 1968, în fața Hotelului Ambasador. O zi mai târziu, pe 6 iunie, acesta a decedat.
La 50 de ani de la asasinat, bărbatul acum în vârstă de 67 de ani, care i-a susținut capul fostului candidat la Președinția SUA, a povestit care au fost utimele cuvinte ale senatorului.
Bărbatul a spus că își dorise foarte mult să-l cunoască pe Robert F. Kennedy, așa că l-a așteptat la ieșirea din hotel. „Îmi amintesc că mi-am întins cât de mult am putut mâna și el mi-a strâns-o”, a povestit Romero la NPR's Morning Edition. „Când mi-a dat drumul, cineva l-a împușcat”. Tânărul l-a prins pe Kennedy și amândoi s-au prăbușit pe trotuar.
Jurnaliștii prezenți la fața locului la momentul tragediei l-au surprins pe Juan Romero în momentul când îi susținea capul lui Robert F. Kennedy. Deși grav rănit la cap și sângerând, senatorul voia să știe ceva.
„Am îngenuncheat lângă el și i-am văzut buzele mișcându-se, așa că mi-am aplecat urechea aproape de el și l-am auzit întrebând: e toată lumea OK?”. Da, i-am răspuns, toată lumea e OK. Mi-am pus mâinile între cimentul rece și capul lui, ca să-i fie mai confortabil”, a mărturisit Romero.
FOTO: Time & Life Pictures
„Simțeam sângele cum îmi curge printre degete. Îmi aduc aminte că aveam un șirag de mătănii în haină și l-am scos crezând că el are mai mare nevoie decât mine” (...) Am înfășurat mătăniile în jurul mâinii sale drepte, apoi l-au luat și l-au dus la spital”.
Fiica senatorului, Kathleen Kennedy Townsend s-a alăturat recent fratelui ei Robert F Kennedy, Jr, în lupta pentru a redeschide investigația asupra morții tatălui lor, la 50 de ani de la asasinat. Cei doi nu cred că adevăratul asasin a fost pedepsit.
Robert F. Kennedy Jr susține că după ce a revizuit personal probele și l-a vizitat ucigașul condamnat Sirhan Sirhan în închisoarea din California, omul greșit a fost trimis după gratii pentru uciderea tatălui său.

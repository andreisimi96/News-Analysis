În unele cazuri vorbim de frați care sunt în egală măsură celebrii, în altele doar iluștri necunoscuți care încearcă să se remarce din urmbra rudelor lor. Cert e că în cetatea Filmului există adevărate dinastii care fac legea pe marele ecran.
Familia Sheen/ amilia Sheen/ Estevez
Toată lumea îl știe pe năbădăiosul Charlie Sheen (celebru pentru rolul lui Charlie din serialul „Doi bărbați și jumătate”). La fel de cunoscut, dar pentru rolurile grele, este și tatăl său, Martin Sheen, care a jucat în nenumărate producții, printre care și „The way”. Nu toată lumea știe însă că renumitul Charlie are un frate, și el celebru și extrem de îndrăgit.
Asta pentru că Emilio Estevez, actor, regizor de film și scenarist nu și-a „americanizat” numele, cum au făcut tatăl și fratele său. El este cunoscut pentru rolurile din filme precum „Repo Man”, „The Mighty Ducks”, dar și pentru căsnicia pe care a avut-o cu frumoasa cântărea ță/dansatoare Paula Abdul.
Sylvester Stallone sau Rocky, una dintre emblemele Hollywood-ului, are și el un frate, care însă nu a reușit să ajungă la performanțele sale. Frank Stallone, cumva mereu aflat în umbra fratelui său, nu a reușit să scape de această etichetă și nici nu-i mai talentat ca șarmantul-dur Rocky. Deși Sylvester l-a ajutat cât a putut de mult, ba chiar l-a cooptat în anumite producții să joace alături de el, până acum Frank nu a reușit să facă un rol memorabil în vreun film.
Familia Roberts are câteva nume extrem de celebre în componență
Julia Roberts, cunoscută pentru celebrul rol din filmul Frumușica (Pretty woman), este una dintre cele mai populare actrițe din America. Are un Oscar și trei nominalizări la același premiu, de „Cea mai bună acrtiță în rol principal”. Nici frații ei nu sunt mai prejos.
Eric Roberts este, de asemenea, un actor extrem de apreciat pentru filmele de acțiune în care joacă, de obicei, rol negativ. Există, însă, și un al treilea Roberts - Lisa Roberts Gillan- sora celor doi, actriță și producător de film, care a colaborat cu Julia la filmul „Eat, pray, love”. Gena Hollywood-ului a plecat de la părinții lor, Betty Lou (Bredemus) și Walter Grady Roberts, ambii actori și dramaturgi.
Dave & James Franco
Sunt tineri amândoi și fac furori în rândul cinefilelor. Fanele lui James Franco au fost extrem de încântate atunci când fratele său mai mic, Dave, a pășit în lumea Hollywood-ului. Ambii s-au remarcat prin roluri de excepție în filme de top.
James Franco a făcut furori intrând în rolul unui jurnalist atipic în filmul The interview (Interviul), iar Dave Franco a lăsat publicul mască în rolul său din filmul „Now you see me”, unde a jucat alături de Morgan Freeman.
Din cei trei Wilson, doar doi s-au remarcat în comedii
Owen, Andrew și Luke Wilson sunt frați dar se aseamă- nă doar la numele de familie. Owen Wilson, unul dintre regii comediei de la Holywood, cunoscut în România pentru rolul din Zoolander, nu seamănă deloc cu fratele său Luke, actor cunoscut specializat tot în comedie, care s-a remarcat în rolul lui Pete, din Îngerii lui Charlie sau în rolul principal din „Idiocracy”.
Culmea e că în exact aceleași două filme a apărut și cel de-al treilea frate Wilson, actor și el, Andrew, care a avut însă roluri insignifiante, rămânând în umbra fraților săi celebri. Cei trei au, totuși, o relație deosebită, sunt extrem de apropiați.
Pagina 1 din 1

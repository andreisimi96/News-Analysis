Vestea că celebrul designer Kate Spade a murit la 55 de ani după un aparent suicid a șocat industria de fashion, dar și lumea showbizului. Creatoarea de modă a lăsat în urmă o fiică devastată și un soț îndurerat.
Creatoarea de modă americană Kate Spade a fost găsită fără suflare în apartamentul său din Manhattan, New York. Soțul ei, Andy Spade, se afla în casă la momentul tragediei. Acesta s-a declarat profund îndurerat de cele întâmplate, și deși cunoștea problemele mintale ale lui Kate, nu se aștepta la un astfel de gest.
„Kate era cea mai frumoasă femeie din lume. Era cea mai bună persoană pe care am cunoscut-o vreodată, și prietena mea cea mai bună de 35 de ani. Fiica mea și cu mine suntem devastați de pierderea ei, și nici nu putem începe să ne imaginăm viața fără ea. Suntem profund îndurerați și deja ne lipsește.
Kate suferea de depresie și anxietate de mulți ani. Căuta în permanență ajutor și lucra alături de doctorii ei pentru a-și trata problema, una care ia mult prea multe vieți. Vorbisem cu ea în noaptea de dinainte și părea fericită. Nu exista niciun indiciu și niciun avertisment că va face asta. A fost un șoc. Și în mod clar nu a fost ea. Erau demonii personali cu care se lupta.
În ultimele 10 luni am locuit separat, dar la numai câteva strâzi unul de altul. Bea (fiica lor, n.r.) trăia cu amândoi și ne vedeam sau vorbeam în fiecare zi. Luam multe mese împreună ca o familie și continuam să mergem în vacanțe împreună ca o familie. Fiica noastră era prioritatea noastră. Nu eram separați în mod legal, și nu discutasem niciodată despre divorț. Eram cei mai buni prieteni și încercam să ne rezolvăm problemele cum știam mai bine. Eram împreună de 35 de ani. Ne iubeam foarte mult și pur și simplu aveam nevoie de o pauză.
Acesta este adevărul. Orice altceva care a apărut în aceste momente este fals. Căuta în permanență ajutor pentru depresie și anxietate în ultimii cinci ani, mergea la doctor în mod regulat și lua medicamente atât pentru depresie cât și pentru anxietate. Nu consuma droguri sau alcool. Nu avea probleme în afaceri. Iubeam să ne creem împreună afacerile. O creșteam împreună pe fiica noastră minunată. Nu am văzut încă niciun bilet lăsat de ea și sunt îngrozit că un mesaj privat lăsat fiicei mele a fost distribuit în media.
Principala mea grijă este Bea și să îi protejez intimitatea în timp ce se confruntă cu durerea inimiaginabilă de a-și pierde mama. Kate a iubit-o pe Bea extrem de mult”, a declarat Andy Spade.
Menajera care i-a descoperit trupul neînsuflețit a declarat că o considera pe Kate cea mai bună prietenă a ei.
Bella Cariaga a recunoscut că uneori mergea chiar și în vacanțe cu „angajatorul” ei. Aceasta susține că Kate Spade îi spunea mereu că î va ajuta fiul, care de asemenea este pasionat de modă, să ajungă cineva în acest domeniu, scrie Dailymail .
Pagina 1 din 1

Pachetul majoritar de acțiuni al clubului sportiv Dinamo a fost vândut de către Ionuț Negoiţă. Noul patron a lui Dinamo a achitat datoria, pe care Ionuț Negoiță o avea față de fostul acționar, Nicolae Badea.
Astfel, noul patron al Dinamo este George Drăghia, în vârstă de 29 de ani, administratorul SC Lotus Perfect Products SRL. Acesta a plătit datoria de două milioane de euro pe care Negoiță o avea față de Nicolae Badea, fostul patron al clubului sportiv, informează Gazeta Sporturilor .
În urma tranzacției, George Drăghia a preluat 93% din acţiunile lui Dinamo, adică tot pachetul de acțiuni, pe care le deținea Ionuț Negoiţă.
În concluzie, George Drăghia este în acte noul patron al lui Dinamo, începând cu 16 mai 2018.
Datoria pe care Drăghia a plătit-o către Badea este de fapt o restanţă din 2013, de la vânzarea clubului, mai menționează sursa citată.
Mișcarea lui Negoiță ar putea fi însă, doar de fațadă, așa cum s-a întâmplat și în cazul Vasi Geambazi - Gigi Becali la FCSB, mai scrie Gsp.ro.
Cine este George Drăghia, noul patron a lui Dinamo
George Drăghia este unic acţionar şi administrator al unei firme care a luat ființă joi, 3 mai, cu un aport social de 200 de lei, conform informațiilor publice de la Registrului Comerţului.
George Drăghia duce o viață nabab, iar fotografiile pe care le postează pe rețelele de socializare dovedesc din plin acest lucru. În urmă cu ceva timp, Drăghia a postat pe Facebook imagini din timpul unui zbor cu un private jet. Este vorba despre un Cessna Mustang, unul dintre cele mai uşoare jet-uri de pe piaţa aeriană, realizat în producţie limitată de numai câteva sute de bucăţi, scrie Fanatik.ro . Prețul e catalog al unui astfel de avion depășește 3 milioane de euro.
Drăghia are soția angajată la coaforul lui Ionuţ Negoiţă, din interiorul RIN Grand Hotel, situație care ridică serioase semne de întrebare referitor la această tranzacție dar și în legătură cu situația financiară pe care noul patron al Dinamo o expune în spațiul public.
Pagina 1 din 1

Faimosul violonist Mitel Drăgulin, aflat pe patul de moarte, este propus cetățean de onoare al comunei Iancu Jianu, județul Mehedinți.
Artistul, în vârstă de 45 de ani, este grav bolnav, această situație fiind dezvăluită de un prieten de-al său. „Cunoscutul rapsod de mare valoare Mitel Drăgulin se zbate să rămână în viață după o operație foarte grea și un diagnostic crunt! Dumnezeu să te aibă în pază, Mitele! Suntem cu inima și cu gândul la tine”, a declarat amicul artistului, Adrian Mititelu.
Totodată, un alt amic al lui Mitel Drăgulin a trimis o scrisoare deschisă primarului din Iancu Jianu, în care cere acordarea titlului de cetățean de onoare al comunei în care acesta s-a născut.
„Domnule Primar, Paul Munteanu,vreau sa va vorbesc despre omul Mitel Drăgulin! Pe lângă valoarea umana a acestui om, a dat şi da dovada de o modestie rar întâlnită pentru ceea ce reprezintă el în prezent! Acest om Domnule Primar ne-a înveselit şi ne a întristat deopotrivă la nunti, petreceri prin amprenta stilului sau inconfundabil şi a virtuozității inegalabile prin care mânuieşte vioara, moştenite de la regretatul sau tata Lache Drăgulin sau a celebrului unchi Gica Chirea! Nu cred ca este o persoana a comunei noastre care sa nu fi jucat la o melodie cantata de Mitel Drăgulin! Acest om, Domnule Primar a făcut numele comunei noastre cunoscut atât în tara cât şi în străinătate prin participările lui şi a Tarafului pe care l conduce la diverse spectacole, concursuri sau emisiuni TV cu larga audienta alături de îndrăgiţi interpreţi ai cântecului nostru popular.
Nu cred ca este cineva, Domnule Primar, care sa fi făcut atât de cunoscut numele comunei noastre cum a făcut o şi o face Mitel Drăgulin! As dori domnule Primar ca în aceste momente grele în care se afla, noi locuitorii comunei Iancu Jianu sa-i arătăm cât de mult ÎL IUBIM, ÎL PREŢUIM ŞI CÂT II SUNTEM DE RECUNOSCĂTORI PENTRU CA EXISTA! De aceea Domnule Primar va rog sa luaţi în considerare propunerea mea pe care sa o adresaţi în viitoarea şedinţa de consiliu, domnilor consilieri pentru ACORDAREA TITLULUI DE CETĂŢEAN DE ONOARE AL COMUNEI IANCU JIANU - soţului, tatălui, prietenului (nostru al tuturor) dar mai ales OMULUI - - - Mitel DRĂGULIN!!! Poate dacă o sa vadă cât de mult îl iubim şi-l preţuim va găsi puterea de a depăşi acest moment nefast şi se va întoarce acolo unde i este locul pe SCENA VIEŢII de unde sa ne bucure inimile mulţi ani înainte!”, se arată în scrisoarea trimisă primarului, conform Știrilekanald.ro.
Pagina 1 din 1

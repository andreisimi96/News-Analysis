Președintele României, Klaus Iohannis, a salutat, joi în cadrul unei întâlniri la Varșovia, cu ocazia Reuniunii la Nivel Înalt a Formatului București (B9), relația de prietenie dintre România și Polonia.
„În primul rând întâlnirea are loc intr-un context jubiliar bilateral foarte important: Sarbatorim 100 de ani”, a spus Klaus Iohannis.
La rândul său, președintele Poloniei, Andrzej Duda, a făcut referire la Formatul B9 și însemnătatea acestuia:
„Formatul B9 asigura securitatea, un lucru foarte important pentru noi. Vrem ca familiile noastre sa traiasca in liniste. Faptul că nu vom duce un razboi, ca ne vom putea apara, acestea sunt lucrurile esentiale pe care incercam sa le dezvoltam”.
„De asemenea, summitul celor trei mari este de natura sa ne apropie”, a mai spus președintele polonez.
„Formatul B9 este destinat securitatii. Este un format care aduna la un loc presedinții tarilor de pe flancul estic. Impreuna incercam sa aducem imbunatatiri la deciziile care se iau la summit-un Nato”, a precizat Klaus Iohannis.
Klaus Iohannis a făcut declarații, în timpul unei vizite la Varșovia prilejuită de Reuniunea la Nivel Înalt a Formatului București (B9)
Vizita lui Klaus Iohannis are loc la invitaţia preşedintelui Andrzej Duda, iar în discuţiile de la Varşovia o atenţie deosebită a fost acordată dimensiunii de securitate care a crescut în relevanţă în ultimii ani, generând beneficii reciproce pentru ambele ţări şi vor fi trecute în revistă rezultatele semnificative ale cooperării în domeniul apărării în relaţia bilaterală, în cadrul Formatului Bucureşti (B9), în pregătirea Reuniunii la Nivel Înalt B9 de-a doua zi, precum şi în cadrul NATO, arată un comunicat al Administrației Prezidențiale.
Pagina 1 din 1

Spărgători de case sunt împăciuitori
Poliţia Bihor a anunţat că, din ianuarie 2016 până în prezent, în judeţ s-au înregistrat 8.605 cazuri de furt, din care aproape 20%, mai precis 1.672, s-au soluţionat prin împăcarea părţilor
Dintre acestea, 728 de dosare, adică aproape jumătate, au fost iniţial cu autor necunoscut şi, deci, găsirea făptaşilor a presupus resurse materiale considerabile, muncă, audieri, scotociri, filaje, activităţi specifice de multe ori inclusiv în afara judeţului şi chiar a ţării, informează colegii de la ziarul Bihoreanul . Odată permisă împăcarea părţilor, însă, munca poliţiştilor devine de multe ori zadarnică. Încolţit şi dovedit, hoţul vine cu o hârtie şi scapă de condamnare. Un exemplu este cazul a trei hoţi suceveni care în urmă cu patru ani au spart depozitul unei benzinării din vama Borş de unde au fugit cu ţigări de 90.000 lei. Până să prindă făptaşii, poliţiştii au vizionat sute de ore de înregistrări de pe camerele de supravehere şi au urmărit suspecţii luni de zile prin toată ţara. Când au ajuns în arest, aceştia au returnat prejudiciul, patronii benzinăriei au renunţat la plângere, iar dosarul a fost închis.
Pagina 1 din 1

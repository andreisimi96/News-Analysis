Criminala de la metrou continuă să aibă un comportament  care să necesite intervenția brutală a gărzilor de la spitalul-penitenciar Jilava.
Criminala de la metrou, Magdalena Șerban, a bătut un medic de la Spitalul-penitenciar Jilava. Femeia care a aruncat în faţa metroului o tânără şi a fost la un pas să ucidă o alta, pare să-şi fi făcut un obicei din a agresa cadrele medicale care îi acordă ajutor de specialitate.
Magdalena Şerban a recidivat. De această dată, în mâinile asasinei de la metrou a intrat medicul de gardă al instituţiei. Potrivit Libertatea , Magdalena Şerban a fost adusă la Spitalul-penitenciar Jilava, pe 7 iunie, în jurul orei 20.30, pentru a fi internată. Pe timpul consultului făcut de medicul de gardă, femeia s-a enervat din senin şi a început să-l înjure pe acesta. Apoi s-a năpustit cu pumnii şi l-a lovit în zona feţei. Norocul medicului a ținut de intervenția cadrelor de ordine.
De menționat că leziunile suferite au fost superficiale, astfel că nu a fost nevoie să-şi scoată un certificat medico-legal, însă conducerea instituției este conștientă că acțiunile ucigașei de la metrou nu pot fi controlate.
Ca urmare a acestei agresiuni, Magdalenei Şerban, asasina de la metrou, i s-a întocmit un raport de incident şi a fost informat judecătorul de supraveghere. Mai mult, şefii spitalului-penitenciar au sesizat şi Parchetul de pe lângă Judecătoria Cornetu.
Pagina 1 din 1

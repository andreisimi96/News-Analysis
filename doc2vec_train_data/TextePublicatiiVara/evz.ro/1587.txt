Stephen Curry şi LeBron James, vedetele echipelor de baschet Golden State şi Cleveland (calificate în finala NBA), vor boicota în orice situaţie vizita la Washington ca protest împotriva preşedintelui Trump.
Se nasc controversele după ce Donald Trump ''a şters din agendă vizita'' la Casa Albă a echipei  Eagles Philadelphia din pricina intenţiei majorităţii campionilor din Superbowl, de fotbal american, să boicoteze evenimentul fiind în dezacord cu magnatul în privinţa necesităţii de a sta în picioare în timpul intonării imnului naţional.
Astăzi,  vedetele Lebron James şi Stephen Curry, de la Cleveland şi Golden State, finalistele turneului NBA, au asigurat că niciuna din cele două echipe de baschet nu va merge la Trump, indiferent cine va câştiga.
James şi Curry s-au aliat după ce Trump a revocat invitaţia campionilor de la NFL (National Football League), Philadelphia Eagles.'' E tipic lui Trump'', a spus James, ''nu sunt surprins, dar ştiu că oricine va învinge anul acesta, nu va accepta invitaţia''. Curry s-a declarat ''de acord cu Le Bron'', dar şi coechipierul său, Kevin Durant.
În septembrie trecut, Trump revocase invitaţia către Warriors, care bătuseră Cleveland în finala din 2017, după ce Curry anunţase că nu vrea să participe. Nici antrenorul de la Warriors, Steve Kerr, n-a părut surprins de ultima contră a lui Trump cu lumea sportului şi a spus că toate echipele abia aşteaptă să meargă la Casa Albă, dar când va fi fără Trump. ''Nu e surprinzător'', a spus Kerr , ''preşedintele a spus foarte clar că vrea să dezbine ţara pentru a obţine un câştig politic. Abia aşteptăm să sărbătorim, va fi frumos când vom reveni la normalitate peste doi ani şi jumătate'', notează La Repubblica .
Pagina 1 din 1

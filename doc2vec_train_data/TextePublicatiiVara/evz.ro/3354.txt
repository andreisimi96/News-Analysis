Anghel Sandu, zis și Bercea Mondial a fost trimis în judecată, joi, pentru tentativă de omor. Alături de el a fost trimis în judecată și fiul acestuia, pentru o faptă care a fost săvârșită în 2009.
Atât Sandu Anghel, cât și fiul său, Sandu Laurențiu sunt în acest moment încarcerați într-un alt dosar.
Procurorii Secției de urmărire penală și criminalistică din cadrul Parchetului de pe lângă Înalta Curte de Casație și Justiție au dispus trimiterea în judecată a inculpaților (în prezent arestaţi în altă cauză):
– ANGHEL SANDU, sub aspectul săvârşirii tentativei la infracțiunea de omor;
– ANGHEL LAURENȚIU, sub aspectul săvârșirii tentativei la infracțiunea de omor calificat.
Procurorii arată că „la data de 22 ianuarie 2009, pe raza municipiului Slatina, pe fondul unui conflict spontan, generat de neînțelegeri asupra unui teren, inculpatul Anghel Sandu a lovit cu un cuţit şi cu corpuri dure o persoană, ce vânduse anterior terenul respectiv unui terț.
În același context, persoana vătămată menționată anterior, precum și o alta, ce o însoțea, au fost lovite de inculpatul Anghel Laurențiu (fiul inculpatului Anghel Sandu) cu un autoturism la volanul căruia se afla, rulând cu mare viteză şi urmărind victimele.
În urma altercației, ambele persoane au suferit leziuni traumatice care le-au pus viața în pericol, una dintre ele necesitând pentru vindecare 12-13 zile îngrijiri medicale, iar cealaltă 80-90 de zile”.
Pagina 1 din 1

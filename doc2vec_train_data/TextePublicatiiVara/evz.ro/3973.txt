Ludovic Orban a avut o reacție dură după plecările din PNL din ultima perioadă. Mai mulți politicieni importanți din PNL au trecut la ALDE în ultimele săptămâni, printre aceștia regăsindu-se Daniel Zamfir, Marius Nicoară şi Ioan Popa, fost lider al grupului PNL din Senat.
"Înaintea unor bătălii decisive pentru România, este normal ca unii să fie mai slabi de înger și să părăsească linia frontului, să dezerteze în tabăra adversă. Asta este. Nu eu i-am pus pe listă. Domnul Zamfir era în procedură de excludere, iar domnul Marius Nicoară nici măcar nu mai e membru PNL. PNL va da această bătălie cu la fel de multă energie şi îmcredere în succes chiar dacă unii dintre cei care au primit votul electoratului fiind candidaţi din partea PNL au preferat să îngroaşe rândurile firimituriştilor, alături de şeful firimituriştilor, respectiv domnul Tăriceanu. Firimituriştii fiind aceia care sunt în sufrageria lui Dragnea şi se mulţumesc cu firimiturile care cad de pe masa lui Dragnea. Ce să le spun acestor firimiturişti decât drumul bun, cale bătută? Adevăraţii liberali rămân alături de PNL, mai ales acum, când suntem în pragul unei bătălii importante pentru România", a declarat Orban.
Pagina 1 din 1

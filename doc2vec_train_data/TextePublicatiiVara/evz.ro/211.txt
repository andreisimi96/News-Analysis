Plecările din PSD stârnesc oportunități politice pentru marii rivali ai liderului social-democrat, Liviu Dragnea. După ce fostul premier Victor Ponta a reușit să atragă mai mulți deputați înspre formațiunea ProRomânia, un fost membru din PSD, considerat „persona non grata”, arată pericolele la care Dragnea este expus.
Fostul social-democrat Mihai Chirica, în prezent primar independent, a declarat pentru AGERPRES că nu este surprins de plecarea din PSD a deputatului Nicolae Bănicioiu întrucât sunt mulţi nemulţumiţi de conducerea lui Liviu Dragnea.
ALERTĂ ÎN PSD. I se coace ceva lui Dragnea? SEMNALELE SUNT CLARE. A fost depăşit „pragul critic”
„Era prognozabilă o astfel de mişcare pentru că de câteva luni încoace, mai ales după eşecul şi al guvernării Tudose, tot mai mulţi colegi, foşti colegi din PSD, îşi pronunţau indignarea, cu teamă, în spaţii rezervate, faţă de posibilitatea părăsirii formaţiunii politice imediat ce domnul Ponta îşi rezolvă problemele de justiţie. Acest lucru s-a întâmplat. Dumnealui are achitare pe acea speţă, iar colegii de partid s-au aliat împreună cu dumnealui în conturarea unei alte formaţiuni politice, care va deveni un centru de putere. În câtva timp va reuşi să balanseze formaţiuni precum ALDE, respectiv PMP şi, sigur că da, va distruge supremaţia lui Dragnea, pentru că Dragnea fără Parlament e ca roata fără spiţă, nu contează”, a afirmat Chirica.
Scandalul „șobolanilor” din PSD scoate FRUSTRĂRILE LA SUPRAFAŢĂ. Poate fi finalul lui Dragnea? Detalii din culise.
Întrebat dacă vor urma şi alte plecări din PSD, edilul ieşean a spus „cu siguranţă da”. Nu acelaşi lucru spune despre alte plecări din organizaţia PSD Iaşi. „De la Iaşi, în afară de domnul Bănicioiu, care a fost o propunere făcută de mine la alegerile din 2016 peste dorinţa organizaţiei ieşene, nu mă mai aştept la mare lucru decât dacă persistă în trădare. Domnul Bănicioiu şi la demiterea domnului Grindeanu a avut acelaşi punct de vedere pe care îl are şi astăzi, adică a fost împotrivă, nu s-a prezentat în sala de vot, i s-a părut o enormitate politică să-ţi demiţi propriul guvern. Deci a rămas consecvent. Faţă de ceilalţi am o mare rezervă doar din prisma principiului de a trăda o cauză, un principiu, o morală. Probabil că, dacă suma celui care dă e mai mare decât suma pe care o primesc astăzi, mă refer la avantaje materiale, vor trăda. De ce nu?”, a susţinut Mihai Chirica.

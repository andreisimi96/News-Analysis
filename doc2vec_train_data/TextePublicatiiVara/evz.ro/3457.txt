Fostul iubit al Ramonei Bădescu ar avea o relație secretă cu soția unuia dintre cei mai bogați români, scriu jurnaliştii de la cancan.ro. Cei doi au fost văzuți plimbându-se de mână în zona celui mai luxos complex rezidențial din România.
Considerată una dintre cele mai frumoase femei din showbiz, Ramona Bădescu s-a stabilit în Italia. Din 2008 şi-a încercat norocul şi în politică după ce a cochetat un timp cu modellingul. Fostul iubit al actriței nu a stat nici el departe de lumea celebrităţilor şi pare să fi dat lovitura, aşa cum susţin jurnaliştii de la cancan. “Conform unor surse autorizate, ar avea o relație, de ceva timp, cu o femeie măritată. Nimeni alta decât soția unui bogătaș autohton, care a făcut avere în industria băuturilor alcoolice. Și care are, logic, foarte, foarte mulți bani. Acest lucru se pare că nu ar fi împiedicat-o pe soția milionarului să încerce o apropiere de un alt bărbat. Nimeni altul decât fostul iubit al Ramonei Bădescu. Cei doi au fost văzuți plimbându-se, în timp ce se țineau de mână, în zona celui mai luxos complex rezidențial din România. Doamna care ar juca la două capete era însoțită de un cățeluș, de care a avut foarte mare grijă. Nu și-a neglijat, însă, nici partenerul de ocazie, ex-ul frumoasei actrițe”, notează cancan.ro.
Despre fostul ei iubit, Ramona Bădescu spune că “Unul dintre cele mai importante lucruri care trebuie să fie la baza unei relații este respectul. Iar timpul nu mai permite să las relațiile să se consume în van. Eu cred foarte mult în soartă. În viața mea privată am preferat să închei o relație atunci când lucrurile nu mergeau”, afirma Ramona Bădescu la scurt timp după ce a încheiat relația cu fostul iubit.
Pagina 1 din 1

Fiind invitat la Forumul Economic de la Trento, Italia, George Soroș nu a ratat ocazia de a-l ataca pe președintele SUA, Donald Trump.
George Soroș a fost invitatul special al Forumului Economic de la Trento, din Italia. Din păcate pentru fondatorul „Fundațiilor pentru o Societate Deschisă”, cetățenii din Trento l-au ignorat în timp ce vorbea pe ecranul gigant instalat în centrul orașului, notează Il Giornale. În timpul discursului său, Soroș nu a pierdut ocazia să-l acuze pe Donald Trump, președintele Statelor Unite ale Americii, că ar fi o „amenințare” pentru lumea întreagă. „Cred că Trump este o amenințare, atât pentru America, dar și pentru lumea întreagă pentru că nu cunoaște și nu înțelege principiile economiei. Face mult rău pentru că distruge un sistem. Faptul că el nu pricepe principiile de bază și s-a dispensat de consilierii care-l puteau împiedica să facă erori teribile și faptul că are numai consilieri care se complac în această situație este foarte periculos”, a spus magnatul american, nu înainte de a anunța că speră ca Trump „să nu mai reziste mult”.      Apoi l-a acuzat pe Matteo Salvini, actualul Ministru de Interne al Italiei, că este plătit de Putin. „Nu am primit nicio liră, niciun euro sau o rublă din Rusia. Cred că Putin este unul dintre cei mai buni oameni de stat și mi-e rușine că un speculant fără scrupule pentru Soroș este invitat să vorbească în Italia”, a răspuns vicepremierul italian.
Pagina 1 din 1

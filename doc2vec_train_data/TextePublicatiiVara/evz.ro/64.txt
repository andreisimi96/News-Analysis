Sticla de vin gălbui de Jura a fost vândută sâmbătă la licitaţie la Lons-le-Saunier. Două alte sticle  din aceeaşi perioadă au fost vândute cu mai mult de 70.000 de euro fiecare. În 1774, Ludovic al XVI-lea se urca pe tron, Goethe publica ''Les souffrances de jeune Werther'' şi celebrul explorator Meriwether abia vedea lumina zilei. O sticlă de vin datând din acel an a fost adjudecată sâmbătă cu 103.700 de euro în urma unei vânzări la licitaţie la Lons-le-Saunier, la 244 de ani după îmbuteliere. Alte două sticle au obţinut 76.250 şi 73.200 de euro, taxele de vânzare incluse.
'Nu m-am gândit niciodată că sticlele se vor vinde atât de scump, ultimul record data din 2011 şi era de 57.000 de euro'', a anunţat, foarte satisfăcută, licitatorul casei Jura Enchères, Brigitte Fénaux. Astăzi, ''conjunctura economică este diferită'', a adăugat ea. Cei care au făcut achiţiziţiile sunt ''canadieni care le-au cumpărat pentru americani care au legături cu Franţa'', a precizat Brigitte Fénaux. ''În încăperea licitaţiei se aflau vinificatori care au aplaudat frenetic şi care erau fericiţi şi emoţionaţi'', spune ea. Aproximativ 50 de licitatori au participat la această vânzare care a început calm şi  avut un final neprevăzut.
Un vin notat cu 9,4 din 10 puncte posibile în 1994
Cele trei sticle, care puteau fi cele mai vechi aflate în circulaţie, provin din Vin Jaune, produs de vinificatorul din zona Arbois, Anatoile Vercel (1725-1786). Sticlele, de tip''bourgogne'', adică un corp amplu şi un gât fin, de o cantitate de 87 cl, au fost păstrate mai mult de 200 de ani de descendenţii lui Anatoile Vercel într-o pivniţă adâncă din Arbois, capitala vinului Jura. O degustare a acestui vin galben a fost organizată în 1994 la Château Pécauld, la Arbois, pentru 24 degustători profesionişti. Cu un gust ''de nucă, condimente, curry, scorţişoară, de vanilie şi de fructe uscate'', lichidul a fost notat cu 9,4 din 10 puncte posibile de degustători, care au concluzionat cu această formulă: ''Să fie reînnoit peste 100 de ani'', notează Le Parisien
Pagina 1 din 1

Singura victimă a fost un stâlp de electricitate care a fost rupt în urma impactului cu maşina de producţie franceză
O cursă nelegală de maşini s-a terminat nefericit pentru participanți. S-a întâmplat noaptea trecută la ieşirea din Botoșani spre Suceava. Din primele date culese de la fața locului, de colegii de la ziarul Botoşăneanul reiese că doi tineri au organizat o „liniuță” în acea zonă. În față se afla un Volkswagen Passat, al căruio şofer, ajuns în partea de şosea în care s-au montat parapeţi, a observat un echipaj al Poliţiei Rutiere. Şi nu era doar un simplu echipaj, ci era chiar o autospecială dotată cu radar. Ar fi încercat să frâneze, dar chiar şi în aceste condiții a fost surprins cu o viteză de 108 km/h. Manevra sa bruscă l-a surprins pe celălalt ”concurent”, aflat într-un Peugeot, care probabil că nu a văzut radarul și s-a trezit în fața sa cu un VW care a încetinit dintr-o dată. Accidentul nu a putut fi evitat. Peugeot-ul a lovit violent Passat-ul, iar în urma impactului VW-ului i-a sărit pur și simplu roata din dreapta spate, în timp ce maşina de producţie franceză s-a răsturnat şi a rupt şi un stâlp de electricitate. 114 km /h fost viteza celei de a doua mașini.
În ciuda ciocnirii cât se poate de dure și a avariilor produse, participanții la cursă s-au ales doar cu câteva zgârieturi și cu o sperietură. În Peugeot erau îngrămădiţi mai mulţi tineri.
Pagina 1 din 1

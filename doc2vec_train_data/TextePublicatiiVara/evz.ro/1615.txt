Președintele Senatului, Călin Popescu Tăriceanu, vine cu o declarație tăioasă, după ce, marți, Curtea Constituțională a României (CCR) a anunțat că sesizează mai multe organizații internaționale, printre care și Comisia de la Veneția, cu privire la atacurile direcționate din spațiul public împotriva instanței, ca urmarea a deciziei care îl obligă pe președinte Klaus Iohannis să o revoce pe șefa DNA, Laura Codruța Kovesi.
Tăriceanu a vorbit, pe de o parte, despre atacurile calificate de acesta drept profund antidemocratice împotriva deciziei CCR și, pe de altă parte, de o presupusă tactică de manipulare care se desfășoară în spațiul public, privind indepenedența procurorilor, în contextul Legilor justiției.
CCR s-a adresat Consiliului Europei şi Comisiei de la Veneţia. MUTARE ISTORICĂ a judecătorilor Curţii. Răspunsuri pentru toate atacurile
„Atacurile la adresa Curţii Constituţionale sunt lucruri grave, nu confuzia care se încearcă a fi creată, şi anume că legile justiţiei sau decizia CCR ar afecta independenţa procurorilor. Pentru că atunci când vorbim despre independenţa procurorilor, unii fac o confuzie pentru a induce impresia, în opinia publică, că autoritatea ministrului prevăzută în mod explicit în Constituţie şi respectarea acesteia ar afecta activitatea procurilor.
În realitate, ministrul le respectă independneţa prin interdicţia pe care o are în a intra în dosarele pe care le instrumentează şi aici nu s-a schimbat nimic, dar când există declaraţii care pun sub semnul îndoielii deciziile CCR, când sunt apeluri şi incitări la nerespectarea deciziilor Curţii, indiferent de unde vin, din partea unor autorităţi sau a Opoziţiei, aceste lucruri capătă o formă care ţine de contestarea democraţiei şi a regulilor statului de drept. Aşa cum nu se întâmplă în nicio ţară europeană şi democratică”, a declarat Călin Popescu Tăriceanu pentru MEDIAFAX.
Decizia care o ÎNGROAPĂ pe Kovesi. CCR a admis cererea privind SOARTA șefei DNA. Breaking news
Reamintim că, marți seară, CCR a anunțat că a sesizat secretarul general al Consiliului Europei, Comisia de la Veneţia şi preşedintele Conferinţei Curţilor Constituţionale Europene în privința atacurilor grave, prin care unii reprezentanţi ai unor autorităţi publice, precum şi ai unor partide parlamentare au discreditat şi delegitimat autoritatea instituţiei.
EXPLICAȚII după SESIZAREA EXPLOZIVĂ înaintată de CCR Comisiei de la Veneția. „Este un ATAC CONCENTRAT”
„Plenul Curţii Constituţionale a României, întrunit marţi, a hotărât, cu unanimitate de voturi, în prezenţa tuturor membrilor săi, sesizarea secretarului general al Consiliului Europei, a Comisiei Europene pentru Democraţie prin Drept (Comisia de la Veneţia) şi a preşedintelui Conferinţei Curţilor Constituţionale Europene în legătură cu atacurile virulente declanşate împotriva Curţii Constituţionale, prin care unii reprezentanţi ai unor autorităţi publice, precum şi ai unor partide parlamentare au discreditat şi delegitimat autoritatea acestei instituţii fundamentale a statului - garantul supremaţiei Constituţiei - fiind pusă sub semnul îndoielii obligativitatea deciziilor sale, fiind făcute chiar îndemnuri adresate populaţiei şi preşedintelui statului să nu respecte şi să nu pună în aplicare Decizia Curţii Constituţionale numărul 538 din data de 30 mai, privind cererea de soluţionare a conflictului juridic de natură constituţională între Ministrul Justiţiei, pe de o parte, şi preşedintele României, pe de altă parte, în principal, şi între Guvernul României şi preşedintele României, în subsidiar, cerere formulată de prim-ministrul Guvernului”, se arată într-un comunicat al CCR.
Pagina 1 din 1

A mai rămas doar o zi până la începerea celui mai complex festival gastronomic multicultural dedicat  grătarului. Zeci de bucătării din toate colțurile lumii vă așteaptă la Romexpo începând cu 31 mai, până pe 3 iunie.
Yakitori sau gyoza, preparate tradiționale japoneze aduse din inima țării “Soarelui Răsare” vă îndeamnă să faceți o călătorie senzoriala pe cealaltă parte a lumii - frigărui de pui după o rețetă unică de care cu siguranță te vei îndrăgosti pe loc. Simplu, sănătos și foarte gustos. Și bucătăria libaneză are rețeta ei de frigăruie cu condimentele-i specifice. Altă rețetă, același preparat, cu gust diferit.
America este mai aproape de noi acum,  prin prezența restaurantelor cu specific american care aduc în cadrul Urban Grill Fest preparate din diferite state ale SUA. Celebrul burger  pregătit după o rețetă originală americană sau faimoasele texas ribs și pork burnt venite tocmai din Texas aduc o parte din cultura și cilivizația americană direct la Romexpo. Și ca să trecem și alte granițe, excursia în jurul lumii se continuă în Mexic. De aici aducem un preparat cu totul deosebit cu un mix de ingrediente sanatoase si savuroase, quesadilla. Mai rămânem puțin prin America latină și trecem și prin Argentina unde putem încerca preparate pe grill 100% argentiniene. Celebra vita argentiniană este pregătită la eveniment de însuși Excelența sa domnul Ambasadoar al Argentinei în România.
În drumul spre casă trecem prin Serbia unde putem gusta o pljeskavica asortată cu ingrediente ce se potrivesc la fix: o chiflă realizată după o rețetă tradițională sârbească și garnitură de cartofi prăjiți. Pentru cei care vor să se mențină în formă recomandăm salată pe care o veți găsi la standul sârbesc despre care bucătarii profesioniști ne-au spus că este fenomenală.
Făcând o excursie prin Europa putem încerca rețete italiene, ungurești, siciliene, turcești, grecești și multe altele unde se regăsesc preparate ce îți vor satisface papilele gustative și care nu te vor mai lasă să te întorci la mâncarea de supermarket.
Și cum nicăieri nu-i ca acasă, la Urban Grill Fest ne lăudăm cu tradiționalele preparate românești, celebrii mici, fripura pregătită asa cum știu românii mai bine și alte preparate de care niciunul dintre noi nu se poate lipsi, indiferent cât de lungă a fost călătoria în jurul lumii.
Nu i-am uitat nici pe iubitorii de dulciuri. Înghețată, waffe, dulciuri tradiționle românești sau ungurești se regăsesc in zona dedicată deserturilor. Recomandam consumul echilibrat!
Multe alte surprize culinare găsiti aici, rețete originale, dar și tehnici și instrumente de prepare a grillului de ultimă generație și inovative, plus invitați vedete si chefi celebri, pe toate le puteți descoperi între 31 mai și 3 iunie în fața pavilionuliui central de la Romexpo care se tranformă în zonă de picnic și grătar, la iarba verde asigurată de cei de la Oxygazon.
Programul artistic cu cantari si concerte live, dar si muzica de dj asigura un cadru  minunat unde va puteti petrece cateva ore foarte placute.
Accesul la eveniment este gratuit joi, 31 mai, iar pe 1,2 și 3 iunie taxa de intrare este de 10 lei de persoană iar copiii până în 14 ani însoțiți de un adult au gratuitate. Programul evenimentului este: 31 mai 12:00-20.00, 1 iunie 11:00- 23:00 , 2 iunie 11.00-23.00, 3 iunie 11.00-21.00. Biletele și abonamentele pot fi achiziționate de la intrare sau online de pe ticketnet.ro.

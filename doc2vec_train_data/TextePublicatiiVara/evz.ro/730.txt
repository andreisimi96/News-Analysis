Deschiderea graniţelor pentru imigranţi a fost doar prima etapă a invadării Germaniei; a doua a fost falsificarea dosarelor de refugiaţi.
Partidul Alternativa pentru Germania a cerut joi o anchetă parlamentară în legătură cu politica guvernului cancelarului Angela Merkel în materie de migraţie, pe fondul unui scandal cu privire la încălcări ale prevederilor legale în acordarea azilului în timpul valului de refugiaţi, transmite Reuters, citată de Agerpres.
Biroul Federal pentru Migraţie şi Refugiaţi (BAMF) este implicat într-un scandal după ce o verificare internă a 4.568 de decizii de azil a scos la iveală că filiala din oraşul Bremen a ignorat cu bună ştiinţă şi în mod sistematic prevederi legale şi regulamente interne.
Potrivit dpa, BAMF este acuzată că filiala sa din Bremen a acordat azil fără respectarea prevederilor legale în peste 1.200 de cazuri, posibil în schimbul unor sume de bani.
Grupul AfD din Bundestag a depus joi o moţiune prin care cere înfiinţarea unei comisii de anchetă, pentru a cărei aprobare este necesar votul unui sfert dintre deputaţi. Alexander Gauland, co-lider al AfD, a declarat că va încerca să obţină sprijinul altor formaţiuni. Acestea refuză în general să colaboreze cu AfD, însă liberalii (FDP) au cerut, la rândul lor, ca o comisie să investigheze scandalul BAMF.
Cele două partide nu dispun împreună de suficiente voturi, dar Gauland speră să atragă şi sprijinul Uniunii Creştin-Sociale (aliatul Uniunii Creştin-Democrate a cancelarului Merkel), după ce liderul acesteia, ministrul federal de interne Horst Seehofer, a arătat că vrea să rezolve problemele apărute la BAMF.
În moţiune, AfD afirmă că scandalul BAMF face parte dintr-un 'eşec mai larg al guvernului' în politica de azil, cerând ca ancheta să vizeze politica guvernului începând din 2014, baza legală a deciziei din 2015 de a deschide frontierele pentru migranţi, impactul afluxului de refugiaţi asupra sistemelor de securitate şi asigurări sociale, precum şi costurile implicate.
Într-o tentativă de a-şi demonstra fermitatea în problema migraţiei, Horst Seehofer a suspendat dreptul filialei din Bremen de a mai decide în privinţa cererilor de azil.
Social-creştinii se tem că scandalul legat de BAMF ar putea alimenta sprijinul pentru AfD în alegerile regionale din Bavaria din luna octombrie.
Pagina 1 din 1

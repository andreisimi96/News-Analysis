Mircea Badea a fotografiat-o pe iubita lui, Carmen Brumă, în bikini, la mare și a postat imaginea pe rețelele de socializare. O prietenă virtuală a remarcat paharele de vin care apăreau în imagine și i-a scris un mesaj.
Jurnalistul nu s-a putut abține și i-a răspuns, numind-o „melteancă brânzoasă”. La scurt timp, și-a dat seama că nu este ok ce a făcut și a șters atât comentariul lui, cât a celei căreia i-a răspuns.
„Alcool la 34 de grade, numai în România„, este mesajul scris la fotografia pe care Mircea Badea a postat-o în cursul zilei de sâmbătă. Reacția omului de televiziune a fost una dură și nu a ezitat să o exprime…public. „Numai o melteancă brânzoasă ar confunda 24 de grade cu 34 de grade. Cum ajung tot felul de imbecili pe contul meu?„, este răspunsul lui Mircea Badea.
Carmen Brumă și Mircea Badea sunt împreună de aproape 18 ani și toată lumea se întreabă dacă la un moment dat va exista și o nuntă. În 2014, cei doi au devenit părinții unui băiețel, pe nume Vlad, informează cancan.ro. Cu toate acestea, nu au ajuns niciodată la altar. Despre motivele pentru care căsătoria nu a avut loc, Carmen a dezbătut recent subiectul.
Carmen Brumă nu are de gând să se căsătorească cu Mircea Badea. Ea consideră că astfel de formalități nu sunt necesare și că un cuplu sudat nu are nevoie de acte pentru a-și demonstra loialitatea. Mai mult, vedeta a dezvăluit că prezentatorul de la Antena 3 a cerut-o în căsătorie de mai multe ori.
„Longevitatea în cuplu nu are legătură cu nişte simple formalităţi. Sunt suficient de multe acte în viaţa mea în acest moment”, a declarat Carmen Brumă în revista Taifasuri.
Întrebată dacă a existat o cerere în căsătorie, ea a explicat: „Da, Mircea a povestit public asta în repetate rânduri. Şi-am primit toate inelele pe care mi le-am dorit”.
Pagina 1 din 1

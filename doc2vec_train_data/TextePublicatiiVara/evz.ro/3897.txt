Marian Vanghelie susține că are mai mult decât informații în cazul judecătoarei CCR Livia Stanciu pe care a acuzat-o că primea droguri de la SPP.
Aceste declarații vin după ce fostul edil de la Sectorul 5 a declarat  că Livia Stanciu pe când era președintele Înaltei Curți primea droguri de la un lider interlop, dar fiind supravegheată de SPP respectivul a fost scos din joc, iar cei de la Serviciul de Pază și Protecție i-au asigurat mai apoi presupusele substanțe.
„Nu doar am auzit. Sunt prea bătrân pentru meciul ăsta. Nu îmi permit să fac afirmații doar că am auzit. Eu știu de foarte mult timp. Doamna Stanciu să mă dea în judecată. E cel mai bine. Eu nu fac afirmații să mă văd la televizor.  Sunt santajați judecători. De aceea am făcut aceste afirmații, a afirmat Marian Vanghelie.
Totodată, Vanghelie a mai precizat că jurnaliști ar fi contactat oficiali din Ministerul Interne  care nu au infirmat, dar nici confirmat informațiile. El nu a dezvăluit identitatea acestora.
Vanghelie a susținut că la un moment dat Livia Stanciu primea droguri săptămânal prin intermediul unui lider interlop, dar că pe fir a apărut SPP care o monitoriza pe fosta șefă a Înaltei Curți, ca și pe alți judecători de la ÎCCJ.
„Acum un ofițer de la SPP îi duce drogurile doamnei Stanciu. Sunt în deplinătatea capacităților mintale. Cei de la Anti Drog din Ministerul de Interne cred că știu bine situația. Doamna ministru Carmen Dan poate să verifice informația și să ne comunice public. Sunt ofițeri în MI care au aceste informații. Sunt judecători care au fost santajați să bage oameni la pușcărie. Li se urmăreau familiile.Le urmăreau activitatea în instanțe și problemele personale”, a mai susținut fostul primar al Sectorului 5.
Pagina 1 din 1

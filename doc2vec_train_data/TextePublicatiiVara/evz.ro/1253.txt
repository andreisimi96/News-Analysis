Jaf de proporții într-o benzinărie din Lugoj. Hoții au intrat cu cheie potrivită și au furat 157.000 de lei.
Polițiștii din Lugoj au fost sesizați cu privire la faptul că în noaptea de 3 spre 4 iunie, persoane necunoscute au sustras suma de 157.000 lei din incinta unei societăți comerciale. În urma cercetărilor efectuate au fost identificati 3 bărbați cu vârste cuprinse între 20 și 24 de ani, bănuiți de furt calificat.  De la aceștia, prejudiciul a fost recuperat parțial.
”Persoanele in cauză au fost reținute pentru 24 de ore. În continuare se efectuează cercetări pt a se stabili cu exactitate cauzele și împrejurările producerii incidentului”, transmite Poliția Timiș.
Sursele EVZ arată că unul din hoți era angajat al benzinăriei respective, și avea cheie de la intrare, astfel că jaful a fost dat în cele mai pașnice condiții.
Alarma a fost dată în jurul orei 2,00. Camerele video din incinta benzinăriei Petrom de pe Calea Caransebeșului au surprins un individ cu cagulă intrând în încăperea în care se afla seiful cu bani. După modul de acțiune al hoțului, oamenii legii au reazliat că au în față un jaf comis cu un complice unul din angajați. Au urmat audierile, iare după câtreva ore, chiar hoții, au relatat fapta.
Cel care a pătruns cu cagulă în seif a fost prinst tocmai la Oradea. Era la bordul unei mașini pe care o cumpărase cu bani din jaf.
Vom reveni cu amănunte.

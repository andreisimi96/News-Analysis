Doliu. Cunoscutul cântăreț de muzică ușoară, Alexandru Jula, a murit, duminică dimineața, la spitalul din Galați, unde fusese internat după un accident vascular cerebral. Artistul avea 84 de ani.
Decesul lui Alexandru Jula a fost anunțat duminică dimineața de colegii de la Teatrul Muzical din Galați, informează Mediafax .
Un mare artist din ROMÂNIA a ajuns de URGENȚĂ LA SPITAL. Soții CEAUȘESCU ÎL IUBEAU enorm
„Drum bun, batrâne Lup de mare, al Revistei şi Cântecului românesc. Te vom prețui, până la reîntâlnire, pentru prietenia şi sprijinul pe care ni le-ai dăruit, necondiționat, şi pentru valoarea de nemăsurat pe care ai dăruit-o viețuitorilor acestei planete. Să fii iubit în aceeaşi măsură şi acolo unde te vor purta aripile de înger”, este unul dintre anunțurile care a apărut pe pagina de facebook a colegilor de la Teatrul Muzical din Galați și care este însoțit de sute de mesaje de condoleanțe de la prieteni și fani.
Surse medicale au declarat că Alexandru Jula a murit duminică dimineața, în jurul orei 6.00.
DOLIU în MUZICA românească. Una dintre cele mai îndrăgite ARTISTE a DECEDAT
Artistul Alexandru Jula a fost internat luni, din cauza unui accident vascular cerebral, după ce a leșinat pe scara blocului, în urma unui drum istovitor de la Cluj-Napoca, unde susținuse un concert.
De-a lungul carierei, artistul a înregistrat numeroase albume, a participat la diverse concursuri muzicale în țară și în străinătate și a câștigat premii pentru interpretare. Cariera artistică a interpretului de muzică ușoară a început în 1954 când Alexandru Jula s-a alăturat trupei de la Teatrul Muzical Nae Leonard din Galați, iar în televizune a debutat în anul 1962.
Printre melodiile cele mai cunoscute sunt „Soția prietenului meu”, „Ești tu” și ”Mi-ai adus iar primăvara”.
Pagina 1 din 1

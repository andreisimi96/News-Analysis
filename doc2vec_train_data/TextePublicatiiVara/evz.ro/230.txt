Revine în vocabularul politicii italiene, cum adesea se întâmplă în momente de criză instituţională, cuvântul impeachment. Este vorba de punerea sub acuzare a preşedintelui Republicii, prevăzut în articolul 90 din Constituţie, în caz de înaltă trădare sau atentat la Constituţie.
Mişcarea 5S (cinci stele) invocă impeachmet făcând referire la art.90 din Constituţie potrivit căruia ''Preşedintele Republicii nu este responsabil de actele săvârşite în exerciţiul funcţiunii, exceptând înalta trădare şi încălcarea Constituţiei''. În fapt, explică cei de la M5S, şeful Statului este acuzat de a fi împiedicat formarea noului guvern, folosind ceea ce se numeşte ''un veto'', pentru ministrul Economiei, Paolo Savona, violând astfel legea fiind în exerciţiul funcţiunii.
''Preşedintele Republicii - spune Constituţia - nu e responsabil de actele comise în exerciţiul funcţiunii, în afara înaltei trădări sau pentru atentat la Constituţie. În aceste cazuri este pus sub stare de acuzare de către Parlament în şedinţă comună, cu majoritatea absolută a membrilor săi''. În Italia, trebuie spus, verdictul final nu aparţine nici măcar Parlamentului, ci mai degrabă Curţii Costituţionale.
Iată despre ce e vorba şi paşii de urmat:
1. Este prezentată -  şi susţinută de tot materialul probatoriu - o cerere de punere sub acuzare către preşedintele Parlamentului reunit în şedinţă comună.
2. La acest nivel este stabilită legitimitatea acuzării după un verdict votat în majoritate
3. Dosarul în acest moment poate fi arhivat sau supus la vot în şedinţa comună a celor două camere, care va decide procedurile de urmat
4. În cazul când nu sunt avansate cereri de cercetări ulterioare, se deschide discuţia asupra competenţei parlamentare în ceea ce privesc infracţiunile care au fost imputate. Dacă se hotărăşte punerea sub acuzare, votul este secret şi destituirea se produce doar dacă se ajunge la majoritatea absolută.
5. Chestiunea trece, în sfârşit, la Curtea Constituţională care asistată de 16 judecători adăugaţi prin tragere la sorţi, va putea - după un adevărat proces - să emită sentinţa fără drept de apel, potrivit Hufftingtonpost.
Pagina 1 din 1

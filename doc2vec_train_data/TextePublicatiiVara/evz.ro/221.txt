Comentarii | 11 Vizualizari
Joi 31 mai, Doina Ruști va participa la  două întâlniri cu cititorii din Tg Jiu.  Prima se va desfășura la ora 12, la Colegiul Național ”Ecaterina Teodoroiu”, (Str. 1 Decembrie 1918, Nr.25)  și va avea ca temă  Construcția epică de tip puzzle
La  ora 14,30 – Universitatea ”Constantin Brâncuși” , Târgu-Jiu,  Facultatea de Științele Educației, (str. Victoriei, nr. 24) va găzdui cea de-a două întâlnire, cu o discuție pe marginea cărților invitatei.
Amfitrionul evenimentelor: Marinela Pîrvulescu
Evenimentele sunt susținute de:
Colegiul Național ”Ecaterina Teodoroiu”, Tg-Jiu,Universitatea ”Constantin Brâncuși” din Tg-Jiu, Colegiul Național ”Tudor Vladimirescu”, Tg-Jiu, Centrul de Excelență Spirit & Logos CNET, CNTV, Asociația Părinților Elevilor din Colegiul Național ”Ecaterina Teodoroiu”, Tg-Jiu, ISJ Gorj, Cenaclul Columna Târgu-Jiu, Consiliul Județean Gorj, Primăria Tg-Jiu.
“Așeza cutiile de conserve pe rafturile magaziei în care lucra și, deasupra fiecărui șir argintiu, în bezna din fundul etajerelor, se închega o singură imagine, ciuperca otrăvită a vieții ei: fruntea înaltă și murdară a lui Gabriel Neicușoru. Aproape că nici nu se mai gândise de atunci la nimeni, cu atât mai puțin la Grigore, ajuns doar un punct îndepărtat și neînsemnat din viața ei. Pe câtă vreme Neicușoru, continua să fie pata grea și vie de pe ochii ei plânși. Iar când se gândea la el, sub sânii mici, începeau să se zbată aripile nevăzute ale unei fantome, ea însăși prigonită, refugiată în moară și ascunsă apoi în sângele trecător al unor oameni. O picătură infimă de viață, ce-a supraviețuit cu greu, într-o istorie de cauciuc ars.” (Fantoma din moară)
“Fantoma este catalizatorul narativ care face să se manifeste forțele secrete, în special cele de natură sexuală, singură credință, dizolvată și ea în ultima parte a romanului. Cartea Doinei Ruști etalează o gamă largă de aptitudini literare, care dau măsura rezistenței în istoria românească a secolului XX.”
(Markus Bauer, Neue Zürcher Zeitung)

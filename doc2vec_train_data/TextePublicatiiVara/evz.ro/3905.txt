Comentarii | 111 Vizualizari
Un bărbat acuzat de trafic de persoane şi proxenetism din Brăila susține că a fost interceptat ilegal. Mai exact, acesta susţine că într-un document DIICOT se menţionează faptul că la o anumită dată s-a sistat monitorizarea telefonului său, însă, chiar şi după această decizie, anchetatorii i-ar fi interceptat convorbirile.
La începutul acestui an, bărbatul care acuză DIICOT de interceptări ilegale susţinea că întregul dosar s-ar fi bazat pe nişte probe îndoielnice şi pe nişte declaraţii dictate. „Fosta mea soacră, care a decedat între timp, se cunoştea din satul natal cu un poliţist care lucra în cadrul serviciului DIICOT Alba, mi-au construit dosarul meu în 40 de zile. Au reusit să facă un dosar care, citit aşa cum este trimis în judecată, eu singur mă condamn.
Poliţistul a adus acasă la domiciliul familiei Radu (familia soţiei mele) declaraţii deja scrise, care au fost doar semnate, pentru a-mi da un mandat de arestare, pentru trafic de persoane (victima fiind o cunoştinţă a lui Dima, o prostituată din Republica Moldova). (...)
Eugenia m-a rugat să o duc pe Centură la Alba, ca să facă nişte bani, am dus-o si eu m-am oprit în apropiere de un râu micuţ, iar masina am lăsat-o pe sosea parcată. Acolo, DIICOT mi-a făcut câteva poze şi a susţinut că eu stăteam să o păzesc pe victimă. (...) DIICOT-ul a luat-o pe Eugenia pe motiv că nu avea paşaportul şi să facă verificare, să vadă pe la ce vamă a intrat în România. I-au dat ordonanţă de reţinere de 24 ore şi au presat-o sa spună ce vor ei, ea refuzând, apoi a semnat în prezenţa unui avocat hârtiile date, fără să ştie conţinutul declaraţiei.
La anchetă, fata a fost dată de pereţi, speriată şi terorizată. În urma loviturilor, a suferit mai multe leziuni, menţionate într-n certificat medico-legal. (...) Am avut unul din cei mai buni avocaţi din Alba Iulia, fiind şi el pe mână cu procurorii şi fiind fost procuror DIICOT, înţelesese că trebuie să fiu condamnat şi a venit un minut la mine la boxa acuzaţilor de la tribunal şi mi-a spus clar că singura mea şansă să ies din puşcărie este să recunosc. Ceea ce am şi făcut, am mers pe recunoaştere, însă am avut surpriza să fiu condamnat la 2 ani cu executare pentru trafic de persoane”, a declarat Lucică Dima citat de Spynews.ro.
Pagina 1 din 1

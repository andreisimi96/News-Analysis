Tayeb Souami. foto: washingtonpost
Americanul Tayeb Souami a câștigat suma de 306 milioane de dolari, la loterie, după ce a investit banii economisiți pentru o sticlă de suc.
Pentru Tayeb Souami (55 de ani), o economie de 2,5 dolari a însemnat lovitura vieții. Americanul a cumpărat la data de 19 mai, o sticlă de suc de portocale, dintr-un magazin, și a plătit 5 dolari. Ajuns acasă, a fost mustrat de soție, care i-a transmis că acea marcă de suc poate fi achiziționată și cu 2,5 dolari, iar cea mai bună decizie este să se întoarcă și s-o returneze. Americanul s-a conformat, a revenit la magazinul respectiv, și-a primit banii, și a observat că marele premiul la Powerball - un joc de tip loto - a ajuns la impresionanta sumă de 306 milioane de dolari. A cumpărat două bilete, din banii economisiți pe suc și a plecat acasă. A doua zi, a verificat bilete, într-un alt magazin. Primul a fost necâștigător, iar al doilea l-a bulversat total pe Souami, care nu a crezut la început ce noroc îl lovise brusc. „Inima începuse să-mi bată tare. De obicei, după ce scanam, îmi arăta un câștig de 2, 4 dolari. Acum, primeam mesajul care spunea că biletul trebuie verificat de comerciant. M-am dus la casă și i-am zis vânzătoarei că nu le merge aparatul. Am înțeles cu greu că am câștigat”, a povestit americanul. Tayeb își renovase casa, iar fiica sa merge la colegiu. De aici decizia soției de a economisi 2,5 dolari pentru un suc de portocale.
Pagina 1 din 1

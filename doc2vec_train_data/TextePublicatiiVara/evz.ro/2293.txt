Vremea rea face ravagii în Caraș Severin. Nouă localități și două cartiere ale Reșiței sunt de ore bune fără curent.
Sâmbătă după-amiază județul caraș Severin a intrat sub incidența cod portocaliu de vreme rea. Potrivit ISU, aici s-au înregistrat ploi 35-40 l/mp, grindina,descărcări electrice violente și sânt puternic. Localitatea Cornereva a fost cel mai afectată de vânt, la fel și înălțimile montane, la peste 1800 m.
Vremea rea a lăsat fără curent electric peste 10.000 de oameni. De la ora 16,00, sunt nealimentate cu energie  cartierele Moniom și Colțan  din Reșita, comuma Ramna și satul Valeapai, satele Remetea, Scăiuș și Duleu ale comunei Fârliug. Între timp lista celor rămași în întuneric a crescut. Ocna de Fier, Dognecea, Sumița, Borlovenii Noi, sunt și ele nealimentate cu energie.
În satul Cornișoru - comuna Băuțar, sunt 10 case care inundate din cauza scurgerilor de pe versanți care au colmatat rigolele la câteva podețe. În zonă intervin voluntari de la SVSU Băuțar și de la Detașamentul Caransebeș al ISU Caraș Severin. Trei case au fost înconjurate de apă, iar locatarii au rămas blocați, până la  decolmatarea rigolelor și retragerea apei.
Pagina 1 din 1

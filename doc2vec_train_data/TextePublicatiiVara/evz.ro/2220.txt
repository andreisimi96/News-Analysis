Vezi galeria foto:
Acum 32 de ani, pe 26 aprilie 1986, echipa de la Reactorul 4 al centralei de la Cernobîl a închis sistemele de siguranţă în primele ore ale dimineţii, ca să testeze turbinele. Reactorul s-a supraîncălzit şi a scăpat de sub control, generând o explozie egală cu 500 de bombe nucleare. Era unul dintre cele mai mari dezastre pe care umanitatea le cunoscuse. Recent, un incendiu în infama localitate a provocat din nou teamă.
Un incendiu de proporţii s-a declanşat marţi în zona de excluziune din jurul centralei nucleare accidentate de la Cernobîl, au anunţat autorităţile ucrainene, dând asigurări că nu a fost detectată o creştere periculoasă a radioactivităţii, relata AGERPRES. Pozele din această galerie arată ce s-a întâmplat după incidentul de săptămâna aceasta.
„Nicio agravare a nivelului de radioactivitate nu a avut loc în zona de excluziune, nici în teritoriile adiacente”, a anunţat într-un comunicat administraţia din zona Cernobil.
Focul s-a propagat în dimineaţa zilei de marţi la mai puţin de zece kilometri de centrală, pe iarba uscată din zona puternic radioactivă, înainte de a se extinde spre un masiv împădurit, potrivit comunicatelor difuzate separat de această instituţie şi de serviciul de stat pentru situaţii de urgenţă.
„Niciun incendiu nu a fost detectat în incinta centralei”, care nu riscă să fie afectată, a dat asigurări la rândul său Administraţia de Stat pentru reglementare nucleară.
Aproape 130 de pompieri, două avioane şi un elicopter al pompierilor luptă cu flăcările, potrivit serviciului de stat pentru situaţii de urgenţă.
Pagina 1 din 1

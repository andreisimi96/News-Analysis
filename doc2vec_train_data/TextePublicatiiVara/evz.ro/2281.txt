Numărul de persoane care vor participa la mitingul PSD pare să fie o miză mare pentru liderii acestui partid. Dacă vor fi mulți oameni prezenți, atunci vor putea transmite un mesaj de forță. Dacă, în schimb numărul celor prezenți va fi mai mic decât estimările oficiale, atunci imaginea PSD va avea de suferit.
Liderii PSD, avântați, au vorbit în prima fază de o cifră amețitoare, de un milion de participanți, ceea ce reprezintă o jumătate din populația oficială din București. Ulterior, susține știripesurse.ro, cifra a scăzut la 500.000 de persoane, apoi la 400.000 de persoane. Ceea ce este cert este faptul că PSD a solicitat Primăriei Generale a municipiului București să emită o aoturizașie de miting, pentru un număr de participanți estimat între 200.000 și 250.000 de persoane.
Potrivit site-ului știripesurse.ro există la partid, anumite estimări, care arată că la miting vor participa cu mult mai puține persoane, cifra estimatp fiind cuprinsă între 50.000 și 100.000 de persoane. ”Organizațiile aduc cât pot de mulți oameni, însă cu mult mai puțin decât au raportat inițial. De exemplu Doljul a raportat că aduce 10 mii și dacă vin 5 mii e foarte bine. Toate organizațiile sunt cu 50-60% sub ceea ce și-au propus inițial”, a declarat un lider al PSD, care a dat declarații suib protecția anonimatului.
Prezența sub așteptări explicată explicată de unul din liderii județeni sosit deja în Capitală: ”Am raportat cu toții că aducem miile că era de porc să spun că nu poți. Am raportat pentru că hârtia suportă orice. Toți am crezut până în ultimul moment că nu se mai ține pentru că ne facem de baftă. Protestezi împotriva a ce din moment ce ai guvernarea. Suntem de bafta Europei... dar mă rog. Bifăm și plecăm și cu asta basta. Să nu cumva să ma citezi cu nume și prenume că mă belește Sultanu”, a încheiat liderul PSD.
Potrivit știripesurse.ro, o altă explicație este aceea că în acest moment baza de date a PSD cuprinde în jur de 300.000 de membri activi. Baza însă datează de la ultimele alegeri locale/parlamentare atunci când oricum organizațiile umflă binișor cifrele, ne-au mai explicat sursele citate.
La toate acestea se adaugă problemele logistice deoarece nu au putut fi găsite mijloace de transport sufieciente pentru a aduce oameni la miting. ”Prin urmare... în mod real în Piața Victoriei vor fi în jur de 50-70 de mii de persoane. Cât privește efectivele promise de aliatul din ALDE - 20.000 de persoane - liderii PSD susțin că se speră să fie măcar 5 mii de persoane”.
Pagina 1 din 1

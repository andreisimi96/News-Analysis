Simona Halep, locul 1 mondial, a acces, ieri, pentru a treia oară în carieră în finala de la Roland Garros. Succesul româncei din semifinale i se datorează și antrenorului ei, Darren Cahill, care s-a pregătit intens pentru acest joc.
Australianul Darren Cahill a dezvăluit că a stat până târziu în noapte pentru a urmări meciurile disputate de Simona cu Muguruza până la ora partidei directe din semifinalele de la French Open, câtigată ulterior de sportiva noastră cu 6-1, 6-4. „Am stat până la 03.00 dimineaţa, pentru a urmări meciurile pe care le-au disputat. Aş spune că înfrângerea pe care a avut aici (n.red. - în finala cu Jelena Ostapenko) a fost un pic mai dureroasă decât cea de la Australian Open (n.red. - din finala cu Caroline Wozniacki). Vrea să schimbe această situaţie şi va fi concentrată pe asta, fără să se gândească la finala de anul trecut. Singurul lucru la care se va gândi va fi adversara de cealaltă parte a fileului. Sunt mândru de ea cu adevărat”, a spus Cahill, la CNN.
Simona Halep o va întâlni, mâine, de la 16:00 (în direct la Eurosport 1), americanca Sloane Stephens (10 WTA), în finala de Roland Garros.
Pagina 1 din 1

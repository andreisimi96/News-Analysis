George Soros susţine că va fi începută în curând campania pentru al doilea referendum privind Brexitul. Potrivit Politico, campania pentru un al doilea referendum privind Brexitul va începe, după părerea lui George Soros, „în următoarele zile”.
Geroge Soros a descris Brexitul, într-un discurs pe care l-a avut la un eveniment organizat de Consiliul European pentru Relaţiile Externe în Paris,  ca pe un exemplu de „dezintegrare teritorială”.
„Pagubele se simt acum când Uniunea Europeană se află într-o criză existenţială, dar atenţia sa este distrasă către negocierea unui acord de separare cu Marea Britanie. Este o situaţie în care ambele părţi au de pierdut, dar ar putea fi transformată într-un câştig pentru ambele părţi”, a declarat Soroş.
Tot el şi-a exprimat convingerea că un nou referendum „ar fi bun pentru Marea Britanie dar ar fi benefic şi Europei pentru că ar anula Brexitul şi nu ar crea o gaură greu de acoperit în bugetul european. Publicul britanic trebuie să îşi exprime susţinerea în numere mari pentru a putea fi luaţi serioşi de Europa. Acesta este scopul Best for Britain. Manifestul va fi publicat în următoarele zile”, a adăugat George Soroş, făcând referire la organizaţia Best for Britain care susţine un nou referendum.
„Argumentul economic pentru rămânerea în UE este unul puternic, dar va dura până când va fi clar. În acest timp, UE trebuie să se transforme într-o asociaţie în care ţări ca Marea Britanie vor dori să se înscrie, pentru a-şi îmbunătăţi argumentele politice”, a precizat Soros.
Pagina 1 din 1

Unul dintre cele mai citite ziare din Bulgaria a publicat un articol critic la adresa DNA-ului. Într-un articol semnat de Mariela Balova, Kovesi este acuzată că ar primi ordine direct de la CIA.
„În ultimul deceniu, România şi-a câştigat dreptul de a fi numită ţara în care lupta anticorupţie este un exemplu. Da, dar aşa spune seria Twin Peaks din anii '90, 'bufniţele nu sunt ceea ce par'. România fierbe de câteva luni. Chiar se întâmplă ceva. Mitul luptei anticorupţiei la care visau şi bulgarii este o catastrofă. Un stat dezbinat şi eşuat, condus de procurori. S-a ajuns la concluzia că 'imaginea anticorupţiei', Laura Codruţa Kovesi, şantaja de fapt elita politică", menţionează articolul din „Trud”, conform Știripesurse.
Textul amintește printre altele de decizia CCR pe tema revocării şefei DNA, despre demersul CCR de a sesiza Comisia de la Veneţia, dar şi de protestul de sâmbătă al PSD şi ALDE, dar și despre secrete dintre SRI şi instituţiile din justiţie şi despre interceptările pe mandate de siguranţă naţională, făcând trimitere la o declaraţie din ianuarie a fostului ofiţer Daniel Dragomir.
„Recent, a devenit clar că toate acestea au fost posibile în baza cooperări şi controlului activ al CIA asupra SRI şi DNA. Ultimele dezvăluiri arată că că Laura Kovesi şi fostul general SRI Florian Coldea au fost instruiţi să raporteze sarcinile direct reprezentanţilor CIA din regiune. Acest lucru explică, de asemenea, acoperirea scandalului cu privire la informaţiile recent dezvăluite despre existenţa bazelor secrete CIA în România.
Cu câteva zile în urmă, Comisia de control parlamentar a SRI a dezvăluit o altă informaţie şicantă, care arată că acest serviciu a ascultat peste şase milioane de cetăţeni români cu o populaţie activă de aproximativ nouă milioane. Experţii români analizează şi compară aceste informaţii, potrivit cărora permisele emise de instanţa de judecată pentru aplicarea mijloacelor de informaţii speciale în România depăşesc de mai multe ori permisele eliberate pentru aceeaşi perioadă în SUA.
Potrivit acestoa, se vorbeşte despre un plan pe scară largă creat de SRI şi DNA, sub control DNA, menit să elimine persoanele inconfortabile prin execuţia instanţelor. Drept urmare, afacerile româneşti sunt distruse complet, în favoarea corporaţiilor şi intereselor internaţionale majore. Un număr mare de şefi din mass-media au fost condamnaţi şi instituţiilor lor de presă sunt acum sub control CIA. Există procese împotriva majorităţii politicienilor, iar fiecare om de afaceri cu o cifră de afacei de peste 10 milioane de euro este arestat", mai notează „Trud”, exagerând amploarea fenomenului anticorupţie din România.
Pagina 1 din 1

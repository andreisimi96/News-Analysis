Prestigiosul neuropsihiatru francez Boris Cyrulnik vine în România. Boris Cyrulnik, prestigiosul neuropsihiatru desemnat de președintele Franței, Emmanuel Macron, pentru a reforma sistemul educațional din Franța vine în România cu ocazia Conferinței de Inaugurare a Institutului “Petit Enfance” din București care va avea loc miercuri, 13 iunie, la Institutul Francez din capitala.
“Institutul “Petite Enfance” a format peste 650 de persoane în această tehnică educațională, utilizată cu rezultate excelente în Europa de Nord. Când educatorul valorizează relația cu copilul, transmiterea informației se face foarte simplu. In școlile din Finlanda și Suedia, educarea se face fără nicio lacrima și numai cu zambete.” – a declarat celebrul Boris Cyrulnik, fondatorul Institutului de Formare în educația preșcolară “Petit Enfance” din Franța.
Institutul “Petit Enfance Boris Cyrulnik” din București aduce un concept educational nou în România și oferă cursuri pentru formarea părinților sau viitorilor părinți, bunicilor, educatorilor, persoanelor care lucrează în centrele sociale, asistentelor medicale și oricarei persoane interesate și implicate în dezvoltarea copiilor între 0 si 6 ani.
Atenția și preocuparea lui Cyrulnik pentru educația copiilor a pornit din perioada copilăriei sale când a fost victima nazismului în Franța. Provenit dintr-o familie de evrei ruși emigranți, Cyrulnik și familia lui au devenit victime ale ocupației germane. Ca să-i salveze viața, parinții l-au lasat într-o pensiune înainte de a fi deportați în Germania.
Rămas fără părinți și fără bani, copilul Cyrulnik ajunge într-un camin de orfani din Bordeaux, unde o învățătoare, Marguerite Farge se opune cu propriile resurse politicii germane și îl ascunde în propria ei casă. În 1943, în timpul unui bombardament, mai mulți copii evrei sunt prinși de nemți și închiși la Sinagoga Mare din Bordeaux pentru a fi deportați.
Boris reușește să fugă pe fereastra unei toalete și întâlnește o altă femeie care decide să-l salveze. Aceasta îl duce la țară și îl angajează ca salahor într-o gospodărie, sub numele de Jean Laborde. După eliberarea Franței, mătușa sa, Dora îl ia la Paris și se ocupă de creșterea și educarea lui.
Propria lui trauma l-a determinat să se dedice studiului dezvoltării copiilor între 0 – 6 ani, ajungând în 50 ani de cercetare să descopere aspecte importante care influențează dezvoltarea copiilor.
Întregul sistem de formare are la baza Teoria Atasamentului care oferă un compendiu de date științifice în care neuroștiința se aliniază cu activitatea psihologilor, sociologilor și artiștilor pentru a explica modul în care încrederea în sine le oferă copiilor șansa de a învăța cu placere, ii formeaza pentru scoala si ii pune in relatie cu elementele esentiale din viata de adult. Cursurile vor incepe din luna ianuarie a anului viitor.
Conferința din 13 iunie de la Institutul Francez din București va fi moderată de Camelia  Vețeleanu, fostă cursantă a Institutului Petite Enfance Boris Cyrulnik din Franța și membru fondator al institutului din București. La conferința va participa în calitate de invitat de onoare Doamna Michele Ramis, ambasador al Franței în România.
Pagina 1 din 1

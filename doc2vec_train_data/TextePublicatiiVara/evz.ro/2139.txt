Un hoț a fost prins cu focuri de armă, după ce a sărit în râul Dâmbovița ca să scape de polițiști. Tânărul nu avea permis de conducere și a fost depistat de radar.
Incident grav în Capitală. Doi agenți ai Brigăzii Rutiere care se aflau, vineri, în jurul orei  17.15, în zona  Splaiul Unirii - Târg Vitan cu aparatul radar Trucam, au efectuat semnal regulamentar de oprire unui autoturism, dar conducătorul acestuia a refuzat să oprească, transmite Poliția Capitalei.
Echipajul a plecat în urmărirea autoturismului dar șoferul  a abandonat mașina în apropiere de Șoseaua de  Centură și a sărit în râul Dâmbovita. A ieșit pe celălat mal, dar polițiștii au continuat urmărirea lui. A fost prins după  aproximativ 500 metri de malul apei. Agenții l-au imobilizat și încătușat. Șoferul a fost identificat, are 24 de  ani și nu posedă permis de conducere.
Pe parcursul urmăririi unul dintre agenți a folosit armamentul din dotare tragând un foc de avertisment în plan vertical. Nicio persoană nu a fost rănită. Tânărul a fost condus la sediul Brigăzii Rutiere pentru audieri.
Surse juiciare ne-au precizat că tânărul a fost eliberat din penitenciar în luna aprilie. Are la activ mai multe condamnări pentru furt.
Pagina 1 din 1

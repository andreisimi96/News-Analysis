Recent, șeful Poliției municipiului Bistrița, comisarul șef Ioan Nicolae Moldovan a a fost amendat contravențional, pentru nepurtarea centurii de siguranță, de agentul de poliție Florian Râpaș (foto), Biroului Teritorial al Sindicatului Național al Agenților de Poliție.
Agentul Râpaș era de serviciu în tura de noapte iar la un moment dat a oprit o mașină, în care, se afla, pe scaunul din dreapta față, comisarul șef Ioan Nicolae Moldovan.
Pentru că nu purta centură de siguranță, comisarul șef Modovan a fost sancționat contravențional. Numai că, agentul Râpaș a greșit încadrarea legală și a scris în procesul verbal de contravenție că șeful său se face vinovat de încălcarea unui articol din Ordonanța de Urgență, car se referă la industria de apărare.
Mai concret, în loc de OUG 195/2002, care se referă la Codul Rutier, agentul a scris OUG 95/2002, care se referă la industria de apărare. Dacă șeful Poliției Bistrița va contesta acest proces verbal de contravenție va avea câștig de cauză.
Comisarul în trening
Între cei doi polițiști există o vădită stare de dușmănie. La începutul lunii aprilie, mai exact în noaptea de 8/9 aprilie, agentul Râpaș era de serviciu, tot în tura de noapte, și a intervenit pentru a aplana un posibil conflict, care s-a iscat la o stație de carburanți.
În timp ce agentul Râpaș efectuat procedurile de identificare, în zon a apărut comisarul Moldovan, la volanul unei mașini a IPJ Bistrița Năsăud, care l-a certat pe polițist că nu are chipiul pe cap.
”Când a mers la mașină, i-am făcut poză cu telefonul, să se vadă că nu era nici el echipat corespunzător. Și mi-a făcut un raport în care m-a acuzat că nu îmi fac datoria, că nu sunt echipat cum trebuie și că l-am pozat cu telefonul. Și toată discuția asta de intimidare a făcut-o de față cu cei pe care îi legitimam. Există imagini de la OMV. Eu nu vorbesc aiurea. Îmi asum tot ceea ce spun. Am scris, negru pe alb, am poze, am martori, am dovezi”, a mai agentul Râpaș, fiind citat de Bistrițeanul.ro
Pagina 1 din 1

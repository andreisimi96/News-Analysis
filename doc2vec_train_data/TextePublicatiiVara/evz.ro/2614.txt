Comentarii | 260 Vizualizari
S-a aflat că presupusul iubit al Simonei Halep și-a lichidat afacerile din țară, probabil pentru a-i acorda mai mult timp celei care a triumfat sâmbătă la Roland Garros
S-a aflat că presupusul iubit al Simonei Halep și-a lichidat afacerile din țară, probabil pentru a-i acorda mai mult timp celei care a triumfat sâmbătă la Roland Garros. Prezumtivul partener al numărului 1 WTA și-ar fi păstrat, totuși, clubul din Statele Unite ale Americii, dar de care nu se ocupă personal, potrivit cancan.ro
Simona Halep este, de sâmbătă, noua regină de la Roland Garros! A izbutit, după ani de încercări temerare, să câștige un Grand Slam, iar acum lumea e la picioarele ei. Presupusul iubit al Simonei este și el în culmea fericirii, pentru că ”prințesa” lui a făcut istorie la Paris, iar el i-a fost, ca de obicei, alături.
Ba a făcut, se pare, chiar un mare sacrificiu, pentru a-i dedica mai mult timp: a renunțat la afacerile pe care le avea în România! A radiat nu mai puțin de trei firme! Este vorba de PASA THEO-MARIUS PF, PASHA INTERNATIONAL BUSINESS SRL și TERRA INVEST SOLUTIONS SRL, firmă în domeniul imobiliar, unde era asociat cu Lucian Becali, nepotul lui Gigi.
Și-a păstrat, totuși, o afacere, peste Ocean. Theo are un club în Statele Unite ale Amricii, dar de care nu se ocupă personal. Se pare că afacerea de acolo îi merge foarte bine.
Simona Halep nu a mai ratat de această dată. După un traseu fără prea mari emoții, românca a ajuns în finala turneului de la Roland Garros. Și a avut-o în față pe americanca Sloane Stephens, o jucătoare aflată pe locul 10 WTA, dar care a câștigat toate finalele pe care le-a disputat, șase la număr.
Halep a început slab meciul, iar americanca a câștigat primul set. Și debutul celui de-al doilea i-a fost favorabil, când a condus cu 2-0. Simona a avut o revenire spectaculoasă. A luat setul, iar pe cel decisiv l-a câștigat cu 6-1.
Și-a luat, astfel, o revanșă personală, după ce, anul trecut, a clacat în finala aceluiași turneu. Atunci a început jocul perfect, a câștigat primul set, a avut 3-0 în al doilea. Dar Jelena Ostapenko a avut o revenire uluitoare și a întors meciul.
Simona Halep a avut susținători de elită la ultimul act al turneului prizian. Nadia Comăneci, Gică Hagi și Gică Popescu s-au aflat în tribune și au aplaudat fiecare reușită a Simonei. Au încurajat-o când i-a fost mai greu, i-au ținut pumnii. Jucătorii ”Generației de Aur” au urmărit-o pe Halep, live, și în semifinală cu Angelique Kerber, joc pe care l-a câștigat, nu fără emoții.
Pagina 1 din 1

Cunoscută pentru aparițiile sale la postul de televiziune publică, Dana Războiu a avut parte de o copilărie extrem de grea, fiind nevoită să crească într-o familie cu multe conflicte și violență, atât verbală cât și fizică.
Într-un interviu, fosta știristă a dezvăluit detalii cutremurătoare despre perioada în care era copil. Dana Războiu a declarat că era deseori bătură de părinții ei, chiar și când ajunsese adolescentă.
Vedeta a mărturisit că a trăit într-o familie restrictivă, în care părinții nu i-au spus niciodată „te iubesc”
„Nu mi se făceau toate poftele, chiar nu aveam libertatea de a mă exprima și de a-mi spune dorințele, și de a-mi spune ofurile. Am trăit într-o familie destul de restrictivă și din păcate am trăit într-o familie în care nu se pronunțau cuvintele ‘Te iubesc’ niciodată, niciodată. Erau tabu. Eu nu îmi aduc aminte să îmi fi spus vreodată mama sau tata ‘Te iubesc’, niciodată.
Știu că mă plăteau pentru note, încă din clasa I îmi dădeau bani pentru notele de 10, tata mă plătea. Ce n-aș fi vrut să trăiesc este violeța. Violența verbală și violeța fizică. Nu era ceva ieșit din comun, ca părinții să își bată copiii, acum 30 de ani, drept pentru care eu îmi luam palme și lovituri, chiar și adolescentă fiind, ceea ce e și mai trist, pentru că eram la fel de înaltă ca tatăl meu care mă bătea” a spus fosta prezentatoare TV.
Pagina 1 din 1

Vremea. Se pare că aprecierile experților ANM încep să se adeverească, România fiind lovită de mai multe furtuni violente.
Miercuri, vremea va fi în general instabilă în vestul, centrul și nordul țării, unde local se vor semnala furtuni (care pe alocuri pot deveni violente, însoțite de vijelii și de grindină). Cantitățile de apa vor fi slabe spre moderate.
Izolat, spre seară se vor semnala unele averse slabe de ploaie și în restul zonelor țării (cu excepția sud-estului extrem). Vântul va suflă moderat în sud-estul țării și mai mult slab în rest. Temperaturile maxime vor fi încadrate în general între 27 și 32 de grade în Transilvania, Maramureș, Banat și Crișana și 30-35 de grade în Oltenia, Muntenia, Dobrogea și Moldova, cu valori ușor mai scăzute așteptate a se înregistra doar pe litoral și în nordul Moldovei.
Vremea le-a pregătit noi surprize locuitorilor Capitalei. Sunt anunțate ploi masive cu aspect de furtuni și fulgere în formare la amiază. Temperaturile sunt mari, maxima zilei fiind de 34°C, iar minima de 19 grade Celsius. Vântul bate pe direcția SE între 10 şi 15 km/h, iar cantitatea de precipitații atinge 1 l/m². Șanse de ploaie sunt de 50%, scrie Antena1 .
Și la munte ploile torențiale își vor face apariția. Cantitățile de apă sunt de 4 l/m², iar temperatura maximă va atinge 28°C. Va ploua atât pe perioada zilei, cât și pe perioada nopții.
Pagina 1 din 1

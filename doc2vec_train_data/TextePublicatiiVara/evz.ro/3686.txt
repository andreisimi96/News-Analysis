Noul președinte al Patidului Mişcarea Populară (PMP) a fost ales, sâmbătă, după ce funcția a fost ocupată de fostul președinte Traian Băsescu.
Astfel, noul președinte al PMP este Eugen Tomac, în timp ce ca vicepreședinți au fost aleși în congresul extraordinar al partidului Petru Movilă, Cătălin Cristache, Cătălin Bulf, Gabriela Dobrotă, Mircea Sămărtinean, Clement Negruţ, Ionuş Simionca.     Traian Băsescu a declarat cu acest prilej că simte un sentiment de eliberare, după noii conduceri a partidului. „Eu, de altfel, vreau să ştiţi că mă simt un om cu responsabilitate faţă de PMP, dar, pe de altă parte, parcă am un sentiment de eliberare, am atâtea de spus acestei ţări şi nu întotdeauna poţi să le spui din funcţia de preşedinte al unui partid. Toată experienţa asta acumulată, toate adevărurile la care am ajuns, nu pot fi spuse din funcţia de preşedinte al unui partid şi numai din postura de om care are o mare libertate. Iar eu, de astăzi, am în primul rând libertatea de a rămâne un susţinător al PMP, dar şi libertatea de fost preşedinte al României”, a spus Băsescu, la finalul congresului PMP, în cadrul căruia Eugen Tomac a fost ales preşedinte al partidului.     Deputatul PMP Robert Turcescu s-a declarat supărat pe Traian Băsescu, pentru că a decis să se retragă de la conducerea formațiunii și că nu dorește să rămână macar până la alegerile parlamentare. „Nu vreau să stric momentul festiv, mai ales că am văzut că se poartă poeziile, am şi eu una mică, de început: Foaie verde de urzică/ Barca este găurită/ Şi încă una, zi-le altul/ Ne-a plecat şi comandantul. Eu trebuie să spun că sunt supărat pe domnul Traian Băsescu. Şi dacă la congresul de astăzi, un congres extraordinar, vorbim despre plecarea din funcţia de preşedinte a domnului Traian Băsescu, eu cred că acest congres nu ar fi trebuit să aibă loc”, a declarat Turcescu.
Pagina 1 din 1

Ministrul israelian al Securității Publice și Afacerilor Strategice, Gilad Erdan, i-a ordonat  Directorului Administrației Penitenciarelor din Israel, să nu permită deținuților palestinieni, membrii ai organizației islamiste Hamas din închisorile israeliene, să vizioneze Campionatului Mondial de Fotbal, care va avea loc în luna iunie.
La luarea acestei hotărâri au participat, de asemenea, și organele juridice relevante pentru această chestiune, care au decis apoi să examineze posibilitatea modificării reglementărilor existente pentru a împiedica toți deținuții să vizioneze anumite canale de televiziune. "Nu intenționez să permit teroriștilor Hamas să vadă la televizor Cupa Mondială, în timp ce trupurile soldaților noștri sunt ținute în Gaza, împreună cu civilii răpiți", a declarat ministrul israelian. Corpurile soldaților israelieni Hadar Goldin și Oron Shaul sunt ținute de Hamas în Fâșia Gaza, în prezent. În plus, se pare că doi civili israelieni, Avera Mengistu și Hisham al-Sayed, sunt captivi în Fâșia Gaza, după ce au trecut granița din Israel. "O persoană care s-a exclus din familia națiunilor și a decis, în schimb, să se agațe de o cultură a crimei și a terorii, nu trebuie să se bucure de competițiile sportive internaționale care reunesc diferite popoare din întreaga lume", a adăugat ministrul.   Cea mai recentă decizie a cabinetului israelian este în continuarea unei serii de acțiuni, din ultimii ani, menite să pună presiune pe Hamas. Printre acestea, se numără întreruperea drepturilor de vizitare pentru familiile prizonierilor ce aparțin de grupare islamistă Hamas, netrimiterea înapoi a corpurilor teroriștilor morți și reducerea condițiilor de care beneficiază prizonierii la minimul stipulat de dreptul internațional.(YediotAharonot)
Pagina 1 din 1

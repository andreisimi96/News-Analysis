Comentarii | 1998 Vizualizari
Horoscop Medic şi asasin, cinic şi romantic, iubit de săraci și urât de bogați, adorat de femei și invidiat de bărbați, exemplu de dualitate a zodiei Gemenilor, cu foarte multe defecte şi poate cu și mai multe calităţi, Che a fost o figură complexă, de legendă, pe drept cuvânt caracterizat de Jean-Paul Sartre: “a fost cea mai completă fiinţă umană a vremurilor noastre”.
14 iunie, joi
Horoscop Pe 14 iunie s-au născut Ernesto Rafael „Che” Guevara de la Serna, Harriet Beecher Stowe, Steffi Graf, Boy George, Donald Trump, Karel Gott, Giannina Naninni, Vasile V. Vasilache, Dumitru Pârvulescu, Mihai Brediceanu, Cornel Coman, Alexandru Darie.
Horoscop Pe 14 iunie sunt, în calendarul creștin ortodox, Sfinţii: Sf. Prooroc Elisei, Metodie şi Iulita.
Horoscop În ”Kalendar” este Eliseiul Grâului, Sf. Elisei. Se ţine de toată lumea – e rău în primul rând de grindină, dar şi de ciumă, de toate bolile, de lup, de urs, de muşcătură de şarpe! Oricum, în această perioadă șerpii sunt cam duși cu capul, este perioada împerecherii lor, atenție dacă faceți pic-nic în pădure.
Horoscop Se spune că trebuie să se lucreze doar până la miezul zilei fiind, evident, o nouă pauză agricolă în magia naturii creatoare a bobului de grâu. Bun, ce îi place mai mult omului decât să nu muncească, aşa că nu este greu de ţinut!
Horoscop Ar fi împlinit 90 de ani, dacă nu ar fi fost trimis la moarte, în Bolivia, de către Fidel Castro, gelos pe succesele lui. Astăzi îl pomenim pe revoluționarul argentinian, pe rebelul cu o cauză, Che Guevara. Nu a fost niciodată modelul meu de viață, dar nu pot să nu-l respect și să nu-l admir. Che este exemplul sentimental şi tragic al celui care merge până la capăt, plătind chiar cu preţul vieţii ideea proprie, idealul, cauza căreia i s-a dedicat. Medic şi asasin, cinic şi romantic, iubit de săraci și urât de bogați, adorat de femei și invidiat de bărbați, exemplu de dualitate a zodiei Gemenilor, cu foarte multe defecte şi poate cu și mai multe calităţi, Che a fost o figură complexă, de legendă, pe drept cuvânt caracterizat de Jean-Paul Sartre: “a fost cea mai completă fiinţă umană a vremurilor noastre”.
Horoscop mai mulți dintre domniile voastre, dragi lupi padawani și hobbiți mă întrebați de cărțile mele, unde au apărut și când. Ce patetic, ce șablon prăfuit! Un profesor, un scriitor, trebuie să scrie cărți, nu? Ei bine, NU! Ceea ce știu și știu că știu, nu este pentru publicul larg. Nici pentru inițiați, învățăcei și alți ucenici. O carte se scrie din vanitate. Eu am vanitatea imperială de a NU scrie cărți. De fapt, am scris, nu una, ci cinci. În format electronic. Cea mai importantă a apărut în anul 2000, ”Enciclopedia Astrologiei” produsă de Mensa International prin Mensa Multimedia și sponsorizată de BAT și TCCC. Textul este al subsemnatului, peste două mii de pagini, iar muzica, extrem de inspirată este a lui Dan Creimerman. Grafica, de o calitate ieșită din comun este a lui Roman Tolici. S-a clasat pe locul 10 între produsele multimedia europene pe CD pentru anul 2000. Tirajul a fost de 50.000 de unități în limbile engleză, spaniolă și română.
Horoscop  Pe de altă parte cineva dintre domniile voastre a avut răbdarea să numere paginile scrise de mine, aici, în EvZ, în șapte ani de zile. A găsit, până la echinocțiul de primăvară de anul acesta 16,170 de pagini, adică cam cinci tomuri groase, cinci volume. Iată cărțile mele, nemuritoare și la dispoziția, pe gratis, a domniilor voastre, cât o mai fi netul – net!
Horoscop Câțiva cititori, mai tineri, sunt fascinați de Tibet și mă întreabă de învățătura primită acolo. Mai v-am povestit și altădată câte ceva, dar despre conținutul învățăturii nu o să vă povestesc niciodată.
Ei bine, poate v-am spus și altă dată că am învățat 18 luni în Tibet. Trebuie să stau o lună, acolo, pe podiș, dar o dublă pneumonie, făcută din prostia mea m-a țintuit la pat și doar remediile preoților m-au făcut bine, unde antibioticele occidentale eșuaseră. Tibetanii au interpretat vindecarea mea în felul lor și m-au pus la învățătură. Mereu profesorii, învățătorii mei, veneau câte doi. Rareori cu câte un sul de documente sau o carte-armonică. Eu scriam pe caiete de matematică, asta am găsit la o papetărie din Lhasa. Totul era comunicare, vorbe, gesturi, atitudini și mimică.
Horoscop Am vorbit despre multe lucruri. Despre reîncarnare am discutat vreo trei luni. Profesorii mei aduceau argumente pro, eu contra. Părerea mea personală este că reîncarnarea este o excepţie foarte rară, când “matricea sufletului” este distorsionată, “coruptă” sau prinsă în vreo capcană psihică, sau în anumite condiţii rare cosmice. Aduceam ca argumente experienţa şi cercetările celor două religii majore, creştinismul şi islamul, religii care nu acceptă reîncarnarea.
Horoscop Pentru tibetani era regula, însăși condiția de a fi! Totul se termina când eu declaram solemn: “Reîncarnarea nu poate să existe, pentru că nu este igenică!” Nu ştiu ce asociaţie de idei făceau bunii călugări, pentru că tibetanii nu gândesc logic, aristotelic, ci sincronic, dar cei doi lama începeau să râdă în hohote, de să se dea peste cap. Se ridicau în picioare îmi dădeau câţiva ghionţi prieteneşti, echivalentul bătutului pe spate european, apoi plecau râzînd şi vorbind repede în tibetana lor. Nu am încercat să învăţ limba lor, oare cum poţi să înveţi o limbă care are 11 (unsprezece) termeni pentru cuvântul “zăpadă”.
Despre astrologie am discutat unsprezece luni. Totul este cuprins în cinci caiete de matematică, din cele de o sută de foi, pe care mi-am propus să le condensez în o sută, două, de pagini. Dar știu că nu o să fac asta niciodată!
Horoscop Probabil că o să mă întrebaţi în ce limbă discutam cu preoţii lama. Ei bine, spre surprinderea domniilor voastre, în italiană! Şi, rareori, în latină, când nu ne mai înţelegeam. Dar foloseam şi engleza, franceza, germana, farsi şi urdu.
Călugării, de fapt mai mulţi din acea lămărie, făcuseră diferite stagii şi cercetări la Vatican şi ştiau limba italiană mult mai bine decât subsemnatul.
Horoscop Vedeţi, domniile voastre, pentru tibetani, pentru cei doi profesori ai mei, limba este un mijloc de a transmite informaţii. Nici ei şi nici eu nu ne faceam probleme de gramatică, exprimare corectă, punctuaţie, sau ortografie. Făceam schimb de informaţii, nu scriam romane, literatură!
Într-o carte-manifest a anilor ’60, „Dimineaţa Magicienilor” se menţionează populaţia Hopi din America Centrală. Limbajul lor este extraordinar, poate este vorba de o limbă a viitorului. Hopi nu au cuvine-substantiv, sau cuvinte-verb, ei au cuvinte-eveniment! Fără gramatică... Cu trei grade: sigur, imaginativ şi probabil. Vă daţi seama de superioritatea comunicării unei populaţii „primitive”! Cam așa comunicam și eu cu profesorii mei, deseori prin imagini, asociații de idei, când nu cunoșteam formularea respectivă și cuvântul necesar, propriu.
Horoscop Trebuie să vă mai spun că preoţii lama m-au impresionat prin veselia şi zâmbetul lor permanent. Probabil că o mică, o foarte mică părticică din bucuria lor mi s-a transmis şi mie. Credinţa este bucurie, adevărul este zâmbet, spuneau ei!
Horoscop Acum vă rog să mă iertați, subiectul mi-a amintit că, pe undeva, am un CD audio cu înregistrarea incantațiilor lui lama Urgyen Dorje, din școala Nyingmapa, Marea Perfecțiune, discipolul celebrului Nyoshul Khen Rinpoche. Folosesc rar, foarte rar această tehnică de încărcare rapidă, este periculoasă și Tsutrul Pema Wangyel Rinpoche m-a pus să jur că nu o s-o folosesc mai des decât la doi-trei ani distanță. Provoacă, pe termen scurt, câteva ore, o superconștiință, ești aidoma zeilor, atoateștiutor, dar... scurtează viața!   Nu, nu o să folosesc incantația lacului cu lotuși, ci doar moderata om mani padme hung. Elon Musk așteaptă un răspuns de la mine și trebuie să fie cel corect! Multe sunt în joc, o furtună de nisip gigantică, de pe un sfert de Marte, a redus la tăcere roboțelul cel isteț și mobil de pe solul marțian, Opportunity Rover. Colonizarea lui Marte și supraviețuirea rasei umane poate să atârne de acest incident, care pare nesemnificativ. Dar, după cum spune o veche vorbă irlandeză, din cauza unei caiele s-a pierdut un regat:
”Din cauza unei caiele s-a pierdut o potcoavă,
Din cauza unei potcoave s-a pierdut un cal,
Din cauza unui cal s-a pierdut un sol,
Din cauza unui sol s-a pierdut o armată,
Din cauza unei armate s-a pierdut tot regatul!”
Nu neglijați amănuntele, care pot fi semințele unor necazuri viitoare, spunea Sun Tzu. Nici nu neglijați faptul că mâine este, în definitiv, o altă șansă, o altă zi!
٭ ٭ ٭
BERBEC Planifică-ţi timpul în aşa fel încât să ai şi timp liber. Chiar dacă ai nevoie de mai mulţi bani (cine nu are?) nu-ţi sacrifica pasiunile tale şi micile plăceri pe altarul viţelului de aur. Evită deciziile care duc la schimbări majore. Unele lucruri sau persoane pot întârzia şi din cauze obiective. Oferă circumstanţe atenuante. Iartă ca să fii şi tu iertat. Ştii legea lui Ohm : „fii om cu mine, ca să fiu om cu tine!” Dacă te duci la serviciu, înseamnă că ai de lucru. Aşa că păstrează-l! Serviciul. Poţi să faci urât şi după ce pleacă şeful din birou. Treburile neterminate trebuie analizate şi dacă se poate, gandeşte-te cum sa le finalizezi. Nu incepe astazi proiecte sau afaceri noi. Evită discuţiile tranşante, pentru că pe orice subiect ar fi – astăzi nu eşti suficient de convingător.

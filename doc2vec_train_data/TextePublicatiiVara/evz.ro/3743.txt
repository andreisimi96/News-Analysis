Acesta este un proiect de lege lansat în dezbatere publică de Ministerul Justiţiei.
Evenimentul va fi pus în practică de Consiliul Superior al Magistraturii şi va avea un buget de 30.000 de lei.
„Guvernul României adoptă prezenta hotărâre - Se aprobă alocarea sumei de 30 mii lei, în vederea organizării Zilei Justiţiei la data de 1 iulie 2018, cu respectarea normativelor de cheltuieli prevăzute de Ordonanţa Guvernului nr. 80/2001 privind stabilirea unor normative de cheltuieli pentru autorităţile administraţiei publice şi instituţiile publice, aprobată cu modificări prin Legea nr. 247/2002, cu modificările şi completările ulterioare.
(2) Suma prevăzută la alin. (1) se alocă din fondurile aprobate Consiliului Superior al Magistraturii pe anul 2018. (...)
Manifestările prilejuite de acest eveniment se organizează de Consiliul Superior al Magistraturii. Locul de desfăşurare a evenimentului se stabileşte prin hotărâre a Plenului Consiliului Superior al Magistraturii”, scrie în documentul publicat pe site-ul Ministerului Justiţiei.
Aşa cum remarcă Mediafax, CSM a dorit şi anul trecut să organizeze a Zi a Justiţiei, însă din lipsă de fonduri ideea nu a prins contur. Atunci au fost trasmise numai mesaje pentru susţinerea acestui domeniu prin intermediul reţelelor de socializare ori prin comunicate de presă.
Pagina 1 din 1

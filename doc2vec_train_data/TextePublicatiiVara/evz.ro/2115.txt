Sâmbătă, în București, va avea loc o nouă ediție a marșului Bucharest Pride, organizat pentru celebrarea identităților comunității LGBT din România. Un actor celebru a anunțat deja că își va face apariția, susținând că are mulți prieteni care ar vrea să fie și ei în stradă, dar se tem.
Actorul Dragoș Bucurenci a vorbit, vineri, despre marșul gay organizat în Capitală. Acesta a spus că vine în stradă, în numele mai multor prieteni, care au calitatea de persoane publice și printre care se numără și politicieni, care se tem de asumarea identității sexuale, potrivit Flux 24.
„E important să fac încă un gest de asumare şi să fiu acolo la Pride, în numele tuturor prietenilor mei care nu sunt straight şi care nu au curajul să iasă la Pride, inclusiv în numele prietenilor mei persoane publice, inclusiv politicieni, care nu sunt straight şi care nu au curajul să-şi asume orientarea asta şi nu o fac din cauză că sunt oameni laşi, o fac pentru că în jurul lor est foarte multă stigmă, foarte multă vină, foarte mult arătat cu degetul, foarte multă ură. Şi eu am să ies mâine şi am să mărşăluiesc împotriva acestei uri, cu un drapel rogvaiv pe mine”, a afirmat București.
Declarațiile sale au fost făcute în timpul conferinței de presă „Bucharest Pride 2018: Toți în Marș pe Calea Victoriei”, care va fi organizată de Asociația ACCEPT.
ACCEPT este prima organizaţie neguvernamentală de drepturile omului din România care apară şi promovează drepturile LGBT (lesbiene, gay, bisexuali, persoane transgender) la nivel naţional. Aceasta își asumă misiunea de „apărarea şi promovarea drepturilor persoanelor LGBT, ca drepturi ale omului”, conform informațiilor disponibile pe site-ul ONG-ului.
Pagina 1 din 1

CFR Cluj se pregătește, în ciuda faptului că a reușit să cîștige titlul, de schimbări majore în cadrul echipei. Conform ultimelor informații, Dan Petrescu urmează să fie înlocuit cu Edi Iordănescu, unul dintre cei mai apreciați tehnicieni din Liga 1.
Fostul antrenor al Astrei se află în negocieri avansate cu șefii CFR-ului, discuțiile dintre Edi Iordănescu și conducerea echipei din Ardeal începând din vara anului trecut. Conform surselor ProSport , cele două părți au ajuns la un accord de principiu, în următoarele zile urmând să se facă și anunțul oficial.
Sursa menționată precizează că Edi Iordănescu și-a stabilit și prima țintă în privința viitoarelor transferuri. Fără să dorească schimbări majore în privința lotului, Edi Iordănescu le-a transmis șefilor de la Cluj că dorește achiziționarea lui Silviu Balaure, tânărul de 22 de ani care a rămas golgheterul echipei în momentul în care Alex Ioniță a fost transferat.
Balaure, care este remunerat cu aproximativ 6000 de euro la Astra Giurgiu, mai are contract doi ani de zile cu fosta campioană, însă agrează o trecere la formația la care ar face cuplu, din nou, cu Alexandru Ioniță, cei doi având evoluții excelente sub comanda lui Edi Iordănescu.
Contactat de EvZ, Silviu Balaure a refuzat să comenteze informația, motivând că este încă în vacanță. „Momentan, sunt sub contract cu Astra. Nu știu ce o să se întâmple, momentan nu am fost anunțat în mod oficial de nimeni. Profit de vacanță, vom vedea ce o să fie în momentul în care mă voi prezenta la reunirea echipei”, a precizat Silviu Balaure.
600.000 euro este cota de piață a lui Silviu Balaure
9 goluri și cinci pase de gol a reușit Balaure în acest sezon la Astra
Pagina 1 din 1

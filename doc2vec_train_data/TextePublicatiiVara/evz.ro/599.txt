Horoscop De unde știa populația din Nordul Irakului, urartienii, acum câteva mii de ani că Saturn are inele? Probabil că se referea la Timp-Cronos, regele era Stăpânul Timpului! Dar, repet, de unde știau că Saturn are inele? Cu refractorul meu Gina de 135 mm se văd bine, dar cu ochiul liber, nu! Mulțumesc Ioanei and Co, toți cei care m-au ajutat să alcătuiesc acest minunat dispozitiv optic.
Horoscop S-au născut pe 31 mai Walt Whitman, Clint Eastwood, Don Ameche, Brooke Shields, Saint-John Perse, John “Bonzo” Bonham, Nicu Alifantis, Adriana Bittel, Onisifor Ghibu, Răsvan Popescu.
Horoscop Zi nefastă. Simbolic, ziua omului care ridică alt om, spune Alfonso del Bello. Sau, ziua Îngerului. De fapt, a Îngerului Căzut, care a ales să sfideze pe Dumnezeu şi să ajute omenirea. Un Prometeu. O zi periculoasă, pentru că ştiinţa este periculoasă, în simbolurile sabiane ale lui Dana Rudhyar fiind reprezentată printr-un avion în picaj. Tot ceva care a cade din cer!
Horoscop Dragi lupi, padawani și hobbiți în noaptea aceasta Saturn, retrograd, este în conjuncție cu Luna, încă plină, luminată 98%, în Capricorn, unul dintre aspectele considerate de Nostradamus ca fiind nefast. Tot căutând prin tabele și cronologii, dintr-o carte veche, adusă din Irak, a căzut o foaie de hârtie. Cu un text scris pe ea, copiat din Muzeul de Arheologie din Bagdad, traducerea în engleză a unei tăblițe de lut ars, ștanțată cu cuneiforme, atribuită și datată în timpul regelui mitic Salmanasar al II-lea din Urartu, o odă, o poezie antică de preamărire a regelui de la Lacul Van. ”O, rege, de puterea ta tremură dușmanii, dar ești iubit și preamărit de poporul tău când îți pui pe deget inelele lui Cronos (Saturn n.a.)”
Horoscop Am ridicat foaia de jos și am rămas pe gânduri. De ce am copiat aceste rânduri? La ce m-am gândit acum 30 de ani în sala a II-a, de la parter, a Muzeului din Bagdad? Apoi, brusc mi-a venit un gând așa de ciudat că a trebuit să beau un pahar cu apă. De unde știa populația din Nordul Irakului, urartienii, acum câteva mii de ani că Saturn are inele? Probabil că se referea la Timp-Cronos, regele era Stăpânul Timpului, nu al Inelelor! Dar, repet, de unde știau că Saturn are inele? Cu refractorul meu Gina de 135 mm se văd bine, dar cu ochiul liber, nu! Mulțumesc Ioanei and Co, toți cei care m-au ajutat să alcătuiesc acest minunat dispozitiv optic.
Dar, de unde sunt toate aceste cunoștiințe astronomice în antichitate, când nu ar fi trebuit să existe, nu exista suportul tehnologic? Bună întrebare! Poate, teoria civilizațiilor succesive…
Horoscop Așa că m-am hotărât să mă autocitez, ceea ce am scris despre Saturn în ”Enciclopedia astrologiei” un CD multimedia care cuprindea peste două mii de pagini de text, opera subsemnatului, grafica Roman Tolici, muzica Dan Creimerman, produs de ”Mensa International” în 50.000 de exemplare, în engleză, spaniolă și română, în anul 2000. Iată:
SATURN: domiciliu - Capricorn, Vărsător; exil - Cancer, Leu; creştere - Balanţă; descreştere - Berbec.
Cronos (Saturn), printr-un vicleşug, reuşeşte să preia puterea de la tatăl său, Uranus. Din această cauză este pedepsit de zeiţa Nyx (Noaptea neagră infinită), care zămisleşte o serie de entităţi nemuritoare înfricoşătoare: Thanatos (moartea), Eris (discordia), Apate (înşelăciunea), Ker (nimicirea), Hypnos (somnul cu coşmare), Nemesis (răzbunarea). Astfel domnia sa, pe care încearcă să şi-o prelungească înghiţindu-şi fii şi fiicele, este nefericită şi tristă.
Simbolistic, semnul lui Saturn ne arată că omul trebuie să-şi armonizeze imaginaţia sa (semicercul) cu circumstanţele imediate ale vieţii (crucea). Este principiul destinului şi al conştiinţei.
Horoscop Cabalistic indică meditaţia şi corespunde cu articulaţiile Marelui Om Cosmic şi cu auzul umanităţii.
Alegoric este reprezentat de Timpul Limitator (scheletul cu coasa).
Horoscop Domeniile de natura planetei Saturn şi in sincronicitate cu ea sunt:
a. - corpul uman: urechile, splina, vezica biliară, nervii, oasele, dinţii, pielea, ţesutul celular, ţesutul mucos, globul anterior al glandei pituitare.
b. - boli: cancerul, dificultăţi respiratorii, lepra, elefantiazis, boli contagioase, colici, hernii, nebunia, astenia, gută, tifos, diaree, guturai.
c. - vîrsta: bătrîneţea.
f. - caractere: lent, rece, reflexiv, inteligent, gînditor.
g. - regiuni terestre: Orientul Mijlociu şi Apropiat, Constanţa (Elveţia).
h. - punct cardinal: Est.
i. - fenomene meteo: zăpada, grindina, furtuna.
j. - locuri: peşteri, lacuri şi bălţi, ruine, cimitire, deşert, în general locuri triste şi/sau pustii.
k. - ziua săptămînii/anotimpului: sîmbătă/toamna.
m. - culori: negru, brun, gri, pămîntiu.
n. - minerale: onix, chihlimbar negru, coral negru, calcedoniu, magnetit.
o. - metal: plumb.
p. - înger/spirit: ZADKIEL, CASSIEL/ARATRON.
r. - îndeletniciri umane: agricultori, mineri, zidari, chirurgi, docheri.
Horoscop Trăsături saturniene pozitive: simţ practic, precaut, constructiv, responsabil, răbdător, ambiţios, solid, rezistenţă bună la efort, auto-disciplina.
Horoscop Trăsături saturniene negative: egoist, sever, acaparator, dogmatic, crud, trist, slabă rezistenţă la boli.
Personalităţi considerate ca avînd trăsături saturniene: Moliere, Newton, Montesquieu, Pasteur, Pierre Loti, Mattisse, Utrillo, Henry Miller, Wilson, Mao-tse-Tung, Adenauer, Richard Nixon.
Astrologic, Saturn este Întîiul (marele) malefic, de aceeaşi polaritate cu Marte şi avers tuturor celorlalte planete.
Horoscop Dar, repet, de unde știau urartienii că Saturn are inele? O coincidență, o licență poetică, sau… chiar știau de inelele lui Saturn! Istoria scrisă a astronomiei spune că inelele lui Saturn au fost văzute pentru prima dată de Galileo Galilei, în anul 1610, prin observație optică, marele italian folosind în premieră un refractor destul de puternic. O să mai mă uit prin bibliotecă, poate găsesc ceva. Lucrurile acestea nu se găsesc pe net, sau poate într-o carte din bibliotecile online gen www.archive.org unde sunt peste 15 milioane de publicații.
Horoscop Apoi abia aștept să mă cufund în vis, noaptea trecută am început o discuție interesantă cu Vineri și cu încă cineva care ședea în umbră, nu-i vedeam chipul, dar părea că vine din viitor pentru că știa multe lucruri care o să se întâmple, doar recunosc viitorul când îl văd! Prea multe… știa până și faptul că mâine este, fără putință de negație, o altă zi!
٭ ٭ ٭
BERBEC Grijile te scutură în toate direcţiile. De fapt, tu ai derapat şi ai luat-o pe arătură, constaţi dimineaţa, unde activezi, unde muncești. Totuşi, căldura relaţiilor umane şi spiritul viu şi drept al zodiei te apără să intri pe curs de coliziune cu vreun coleg, sau şef. Spune Tatăl Nostru, putea să fie mai rău şi zâmbeşte. Perioada îţi este favorabilă în toate, mai puţin surprizele neplăcute. Astazi trebuie să te fereşti de incidente, sau accidente cauzate de foc sau metal, în special în sfera accidentelor casnice, gen vărsat cafeaua fierbinte. Moderaţie în relaţiile cu semnele de pământ. Seară relativ liniştită, poate pentru că Marte, protectorul tău, este în aspecte bune cu Soarele și Mercur.
TAUR Te repezi ca la coridă, ceea ce nu este nici profitabil şi nici frumos! Ori, frumosul şi o anumită încetineală majestuoasă te prind bine. Sigur, în lumea asta nebună care nu mai ţine seama de ritmurile naturale, trebuie să te repezi şi tu. Dar, mai rar! La serviciu eşti solicitat suplimentar, este sfârşitul lunii, trebuie ceva terminat, ceva s-a încurcat şi numai tu i-ai ieşit în cale şefului. Însă,  ceea ce începi în această zi poate aduce rezultate bune.  Este bine să ceri un sfat competent, mai ales dacă doreşti să cumperi obiecte de folosinţă îndelungată. În general ziua de astăzi este favorabilă cumpărăturilor. Cumpără azi, mâine nu o să mai poţi, inflația bate la ușă!
GEMENI Eşti bănuitor şi susceptibil, uşor de ofensat şi gata de represalii. Eşti nervos şi ai şi de ce. Totuşi, oferă-ţi un moment de relaxare. Gândeşte-te. Chiar merită să-ţi faci nervi pentru toţi idioţii? Sigur că este vorba de bani, că pierzi bani, dar dacă te enervezi nu mai ai idei cum să faci alţii. Evită împrumuturile de bani, nu juca la jocurile de noroc, treci pe strada cealaltă când vezi un cazino, sau un birou de pariuri – în această perioadă eşti sănătos, dar nu şi norocos. Fă-ţi o cafea, sau un ceai, stai puţin şi reflectează, nu tot ce se întâmplă este sub controlul sau influenţa ta. De fapt poţi determina foarte puţine lucruri. Dacă nu ai altă idee, poţi face mici schimbări, acasă şi la serviciu, organizează-ți mai bine locurile tale unde muncești, sau te distreazi, sau și una și alta.

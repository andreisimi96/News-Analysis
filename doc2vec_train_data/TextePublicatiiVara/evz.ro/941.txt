VREMEA. Administraţia Naţională de Meteorologie a emis, duminică, o informare meteo de furtuni pentru sudul şi centrul ţării, precum şi în zonele de deal şi de munte, care intră în vigoare duminică, la ora 23.00, când expiră codul galben de furtuni, şi este valabilă până luni seară, la ora 21.00.
VREMEA. Meteorologii avertizează că, de dumină noapte până luni seară, vor fi perioade cu instabilitate atmosferică accentuată în sudul şi centrul ţării, precum şi în zonele de deal şi de munte, informează Româniatv.net.
VREMEA. Se vor semnala averse ce vor avea şi caracter torenţial, frecvente descărcări electrice, intensificări de scurtă durată ale vântului care vor lua şi aspect de vijelie şi căderi de grindină. În restul teritoriului, astfel de fenomene se vor semnala pe arii restrânse.
În intervale scurte de timp sau prin acumulare, se vor înregistra cantităţi de apă ce vor depăşi 15...20 l/mp şi izolat 30...40 l/mp.
Douăzeci şi şapte de judeţe sunt, duminică, sub cod galben de instabilitate atmosferică accentuată, fiind anunţate cantităţi însemnate de precipitaţii care pot depăşi 50 de litri pe metru pătrat. În plus, se vor semnala intensificări ale vântului, descărcări electrice şi intensificări ale vântului.
Pagina 1 din 1

Până foarte recent, Uniunea Europeană nici nu avea nici măcar o definiție comună a fenomenului “Fake News”. Abia dupa prezentarea, în luna martie, a raportului Grupului la nivel înalt pentru combaterea știrilor false se poate lucra la nivel european după un numitor comun.
Anul acesta, se observa o adevarata efervescenta in intreaga Europa pe tema luptei impotriva stirilor false. Atat la nivelul institutiilor Uniunii Europene, cat si la nivelul Statelor Membre lucrurile au inceput sa se miste mult mai repede si mai clar.
Comisia Europeana a prezentat public, in primele luni ale acestui an, rezultatele unei consultari publice, datele unui Eurobarometru de opinie, concluziile unei conferinte multi-partite si raportul Grupului de experti la nivel înalt, iar toate au culminat cu publicarea, in aprilie, a Codului de Bune Practici ce a venit insotit de o serie de masuri pentru a combate dezinformarea online, sprijin pentru o retea independenta de verificatori ai veridicitatii informatiilor si o serie de actiuni menite sa stimuleze jurnalismul de calitate si sa promoveze educatia in domeniul mass-media.
Si in Statele Membre intalnim acelasi interes. In Germania, din prima zi a lui 2018, a inceput sa produca efecte legea NetzDG, ce impune marilor operatori de retele sociale sa elimine continutul ce a fost incadrat ca hate speech sau fake news. Refuzul de conformare aduce amenzi de pana la 50 de milioane de euro.
Franta a anuntat recent demararea unor dezbateri parlamentare asupra unui proiect de lege dur, menit sa reprime stirile false.
Este normal sa vedem in sfarsit reactii puternice pe acest subiect, atata timp cat insasi definitia fenomenului „fake news” face o legatura intre intentia de submina economii, democratii si sisteme sociale si cei aflati in spatele campaniilor de dezinformare si manipulare: actori statali si non-statali sau grupuri organizate.
Sunt evidente implicatiile de securitate, iar Europa, pana acum a avut o mare vulnerabilitate in acest domeniu.
Romania urmeaza trendul european, fiind la randul ei atat interesata de solutii si raspunsuri cat si vizata de multe campanii de dezinformare si manipulare, tintite pe domenii cheie precum energie, aparare sau sisteme de aliante.
Cea mai importanta discutie a anului pe acest subiect, calata pe implicatiile de securitate ale fenomenului „fake news” ca instrument de baza al arsenalului folosit in razboiul hibrid, va avea loc vineri, 15 iunie, la Bucuresti.
"FAKE NEWS - are they a threat to the national security?" este titlul unei intalniri de o zi ce va avea loc la Athénée Palace Hilton, vineri, incepand cu ora 10:00. Intalnirea este initiata de europarlamentarul Ramona Manescu, raportorul PPE in domeniul comunicarii strategice si membra a comisiilor de Afaceri Externe, Comert International si Transport ale Parlamentului European.
Dezbaterea, la care Evenimentul Zilei este partener media, este parte a unei serii de evenimente si va fi urmata de intalniri similare la Bruxelles si la Roma. Cu aceasta ocazie va fi lansat un proiect pilot, menit a fi utilizat in lupta impotriva fenomenului "fake news". Mai mult, organizatorii doresc ca la finalul acestor intalniri sa foloseasca informatiile si feed-back-ul primit pentru a fundamenta un demers legislativ ce va fi prezentat spre dezbatere Parlamentului European.

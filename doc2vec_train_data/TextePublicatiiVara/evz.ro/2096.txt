Consiliul de Securitate al ONU a sancţionat şase conducători ai unor reţele de traficanţi de imigranţi activi în Libia - o premieră la ONU
Rusia a ”prezentat rezerve cu privire la propunerea Olandei de include şase persoane pe o listă de persoane sancţionate”, a declarat un diplomat.
”Sancţiunile se aplică imediat”, a precizat el.
Cei şase bărbaţi au făcut averi de pe urma cumpărării şi vânzării unor imigranţi vulenrabili, în pieţe de sclavi, relatează CNN, care a dezvăluit acest caz.
Patru libieni şi doi eritreeni sunt acuzaţi de faptul că conduc reţele de trafic de migranţi prin Libia către Europa.
Unul dintre ei este comandant în cadrul Pazei de Coastă libiene, o instituţie ale cărei eforturi de oprire a valului de imigranţi sunt susţinute în parte prin finanţări din partea Uniunii Europene (UE).
El este acuzat că foloseşte arme de foc cu scopul de a scufunda ambarcaţiuni cu migranţi.
Altul este acuzat că întreţine vechi legături cu gruparea Statul Islamic (SI) şi este cunoscut prin faptul că ”cultivă relaţii cu organizaţii teroriste”, potrivit unor documente ONU obţinute de CNN.
Ceilalţi sunt acuzaţi de vânzare de migranţi ca ”sclavi sexuali” şi că se fac vinovaţi de unele dintre cele mai sângeroase catastrofe meritime în Marea Mediterană.
Potrivit CNN, care citează dovezi furnizate Consiliului de Securitate, cele şase persoane sunt:
- Abd al-Rahman al-Milad (29 ani), comandantul Pazei de Coastă finanţate de UE în Zawiya, acuzat de asemenea de aplicarea unor rele tratamente unor imigranţi, la centrul de detenţie al-Nasr, cu o reputaţie infamă,
- Ahmed al-Dabbashi, comandantul miliţiei Anas al-Dabbashi şi conducătorul unei reţele transnaţionale de trafic care operează în Zawiya, acuxat că cooperează în mod direct cu grupări teroriste,
- Mohammed Kachlaf, un multimilionar libian acuzat de aplicarea unore rele imigranţilor şi vânzarea unor femei din ţări din Africa Subsahariană şi Maroc ca ”sclave sexuale” într-o ”piaţă locală”. El este conducătorul Brigăzii Suhada al Nasr, la Zawiya şi are legături directe cu al-Milad, iar miliţia sa ar deţine controlul asupra nucleaului central al operaţiunilor de contrabandă de la rafinăria din Zawiya .
- Ermias Ghermay, un erireean pe numele căruia poliţia italiană a emis un mandat de arestare în 2015, sub acuzaţie de implicare directă în naufragiul de la 3 octombrie 2015, soldat cu 266 de morţi, în apropiere de Insula Lampedusa. El este acuzat de ONU că ar conduce o reţea est-africană care acţionează ”din Sudan până pe coasta libiană şi în Europa şi Statele Unite.
- Mus'ab Abu-Qarin, alias ”Doctorul” (35 ani), un libian acuzat că ar conduce o reţea de trafic transnaţională care a trecut pe mare 45.000 de persoane numai în 2015, un ”actor principal” în zona Sabratha care ar opera împreună cu Ghermay, care se ocupă de ”lanţul de aprovizionare din est” din partea lui Abu-Qarin. El este acuzat că a organizat un transport din Libia către Italia, pe 18 aprilie 2015, în care s-au încecat 800 de persoane după ce ambarcaţiunea s-a răsturnat în largul coastelor libiene, una dintre cele mai mari tragedii la Mediterana.
- Fitiwi Abdelrazak, un eritrean acuzat că aduce zeci de mii de migranţi din Cornul Africii în Libia, iar apoi către Europa şi Statele Unite, acuzat de ”încălcări grave ale drepturilor omului”, cooperare cu organizaţii criminale libiene, acumularea unei ”averi imense” din traficul de persoane şi de implicare în cel puţin două naufragii la Mediterana.
Pagina 1 din 1

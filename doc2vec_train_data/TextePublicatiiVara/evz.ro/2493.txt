Pe 13 noiembrie 2015, teroriștii transformau sala de concerte Bataclan din Paris într-o baie de sânge: 90 de morți și sute de răniți.
Pe 19 și 20 octombrie 2018, la aceeași sală însângerată Bataclan sunt programate două concerte ale rapperului franco-alegerian Medine. După atacul de la Charlie Hebdo, într-o piesă care se numește Don’t Laik, el spune: „Să-i crucificăm pe laici ca pe Golgota”, „Marianne (personificare a libertății și a Republicii Franceze – n.r.) este o Femen tatuată cu Fuck God pe mamele” sau „Pun Fatwas (decizie – adesea de condamnare la moarte – în islam – n.r.) pe capul imbecililor”.
În 2005, Medine Zaouiche a scos un album intitulat „Jihad”.
Concertele de la Bataclan, dintre care la cel din 20 octombrie s-au epuizat deja biletele, au provocat o furtună pe scena politică și pe internet.
Într-o postare pe Twitter, Marine Le Pen a scris: „Nici un francez nu poate accepta ca acest tip să meargă și să-și verse mizeriile chiar în locul unde a avut loc masacrul de la Bataclan. Ajunge cu complezența, sau mai rău, cu incitarea la fundamentalismul islamic!”
Pagina 1 din 1

Academia Rapid s-a impus, duminică, scor 2-0, în confruntarea cu CSA Steaua, din play-off-ul Ligii a IV-a. „Roș-albaștrii” nu mai au nicio șansă de promovare.
Academia Rapid a câștigat cu 2-0 partida disputată, duminică, pe „Arena Națională”, contra celor de la CSA Steaua, în play-off-ul Ligii a IV-a, București. Astfel, giuleștenii au obținut de-a evolua în barajul pentru promovarea în divizia a III-a. Rapid va întâlni campioana din Giurgiu, ce se va decide după meciul Singureni - Mihăilești.
Astfel, Steaua a ratata șansa de-a promova, deși acesta era marele obiectiv al echipei Armatei. În disperare de cauză, Florin Talpanm, juristul de la CSA a anunțat că va depune un memoriu la AMFB, împotriva a cinci jucători de la Rapid: Ionuț Voicu, Vasile Maftei, Daniel Niculae, Marian Vlada și Petre Goge.
„Sunt foarte convins că din toamnă vom evolua în Liga 3. Asta, în condițiile în care Răzvan Burleanu nu ne-a dat locul în Liga 1, care a fost dat fraudulos celor de la FCSB. Cât despre contestație, așa este, Voicu, Maftei, Niculae, Vlada și Goge nu au drept de joc, așa că ne-am adresat comisiilor. Contestația va fi admisă, pentru că sunt încălcări grave ale regulamentului”, a spus Talpan la Digi Sport.
Pagina 1 din 1

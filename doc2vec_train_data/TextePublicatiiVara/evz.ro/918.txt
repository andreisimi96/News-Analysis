Călin Popescu-Tăriceanu, președintele Senatului, a provocat furia Rusiei. Ca urmare a refuzului său de a invita un înalt oficial din Federația Rusă, Ministerul de Externe a primit o notă de protest verbală, ne-au declarat surse autorizate.
Călin Popescu Tăriceanu, președintele Senatului României, va conduce următoarea reuniune a Asociației Senatelor din Europa. Reuniunea va avea loc în intervalul 14-16 iunie a.c. la București fiind, de obicei, un eveniment cu caracter amical, un prilej de întărire a relațiilor. Numai că de această dată s-a lăsat cu scandal!
Președintele Senatului României, cel care așa cum spuneam este gazda reuniunii, a comunicat Consiliului Federației Rusiei, sau Sovietului Rusiei, așa cum este denumită camera superioară a parlamentului din Rusia, că președinta ei nu este invitată la această reuniune. Ceea ce a determinat un protest vehement al Rusiei la MAE român, după cum ne-au precizat surse autorizate.
Valentina Matviyenko, femeia cu cea mai înaltă poziție în stat, după președintele Vladimir Putin, cea care prezidează Consiliul Federației Ruse, a fost informată oficial că nu poate participa la reuniunea de la București, ca urmare a deciziei luate de gazda reuniunii, Senatul României, respectiv Călin Popescu-Tăriceanu.
Motivul este faptul că președinta camerei superioare a parlamentului Federației Rusiei se află pe lista persoanelor declarate indezirabile de către SUA și UE ca urmare a anexării Crimeii de către Rusia în 2014.
Valentina Matviyenko, a fost guvernatorul celui de-al doilea oraș al Rusiei, St Petersburg până în 2011, când a fost aleasă în fruntea Consiliului Federației. Matviyenko a fost dintotdeauna un aliat politic al lui Putin, fiind alături de acesta în Partidul Rusia Unită. Deși Matviyenko rămâne un politician proeminent ca șef al Consiliului Federației, acest organism legislativ a fost denunțat de SUA și UE ca fiind un organism parlamentar cu rol decorativ, fiind evident că are o influență redusă asupra deciziilor politice majore. În 2014, după criza din Crimeea, Matviyenko a numit sancțiunile "șantaj politic", dar a declarat că nu are active în străinătate, după cum a informat agenția Interfax.
Asociaţia Senatelor din Europa (ASE) s-a constituit la iniţiativa domnului Christian PONCELET, Preşedintele Senatului Republicii Franceze, în ziua de 8 noiembrie 2000, la Paris.    Asociaţia reuneşte preşedinţii camerelor superioare ale parlamentelor din state europene şi are ca obiective: dezvoltarea relaţiilor dintre membrii săi; promovarea bicameralismului în cadrul democraţiei parlamentare; consolidarea identităţii şi conştiinţei europene.   Din ASE fac parte, în prezent, 15 camere superioare europene (Austria, Belgia, Bosnia şi Herţgovina, Marea Britanie, Republica Cehă, Elveţia, Franţa, Republica Federală Germania, Italia, Olanda, Polonia, România, Federaţia Rusă, Slovenia, Spania) şi Consiliul de Stat din Luxemburg, cu statut de observator.
Federația Rusă a protesta verbal pentru această decizie a Senatului României.
Pagina 1 din 1

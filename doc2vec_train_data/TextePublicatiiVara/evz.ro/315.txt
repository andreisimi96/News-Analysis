Deputatul PSD Liviu Pleșoianu critică abordarea pe care fostul premier Victor Ponta a avut-o față de liderul social-democrat, Liviu Dragnea. Totul a pornit de la o serie de comentarii pe care fostul prim-ministru le-a făcut, referitoare la Guvernul condus de Dacian Cioloș.
Conform lui Ponta, Dragnea ar fi încercat să saboteze toate lucrurile bune pe care le-ar fi făcut Cioloș. Același lucru l-ar fi făcut liderul PSD și în cazul Guvernelor Ponta.
Pleșoianu a distribuit, pe pagina sa de Facebook, un mesaj ironic la adresa fostului premier din PSD, criticând abordarea acestuia.
„Am realizat un material pentru domnul Ponta și pentru fanii săi
„Dragnea a sabotat și a făcut tot ce a putut ca Guvernul Cioloș să nu poată să guverneze bine!” – asta a rostit domnul Ponta la RFI, acum câteva zile. Cu alte cuvinte, dragi fani Ponta, să știți că Cioloș ar fi guvernat minunat, dar nu l-a lăsat Dragnea. Bun... Eu chiar NU am absolut nimic de comentat. Doar v-am pregătit acest material, ca să-l puteți folosi în campanie. Îl puteți folosi inclusiv pentru a justifica votarea moțiunii împotriva actualului Guvern. În fond, dacă pică la vot Guvernul de acum, poate să vină iarăși Cioloș. Care va guverna bine, deoarece domnul Ponta se va asigura că nu-i va mai pune bețe în roate Dragnea. #GoCioloș #GoPonta
P.S. Hai că, totuși, nu mă pot abține: #Doamne_ferește !”, a scris Pleșoianu, adăugând un videoclip în care era reprodusă de câteva ori fraza lui Ponta.
Sursa VIDEO: Facebook/ Liviu Pleșoianu
Pagina 1 din 1

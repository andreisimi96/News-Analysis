Mai multe ONG-uri, descoperite ulterior ca fiind false, i-au scris președintelui Klaus Iohannis, cerându-i să organizeze o dezbatere cu privire la decizia CCR de revocare a Laurei Kovesi.
„37 de denumiri îmbrăcate în ONG sau grupuri civice au transmis o scrisoare către președintele Klaus Iohannis, prin care îi solicită să organizeze o dezbatere pe tema deciziei CCR cu privire la revocarea Laurei Kovesi din fruntea DNA. În spatele acestei scrisori se află nu organizații non-guvernamentale sau entități cu personalitate juridică, ci oameni adunați în grupuri, pe platforme Facebook sau persoane cu identitate ascunsă”, scrie Ziardecluj .
După mai multe dezbateri s-a ajuns la o formula finală prin care să i se ceară lui Iohannis să se organizeze „consultări publice atât cu organizaţii ale societăţii civile, cât şi cu partide politice şi organizaţii profesionale din sistemul judiciar care să preceadă şi să ajute la formularea hotărârilor şi acţiunilor subsecvente deciziei CCR. Acestea nu trebuie să se reducă la disputa în jurul cererii de revocare a Procurorului-şef DNA, ci trebuie să privească şi viitorul luptei anticorupţie, independenţa Justiţiei, respectarea statului de drept şi rolul Curţii Constituţionale”.
„Imediat după, printr-un circuit intern s-a obținut aprobarea de la 37 de denumiri, pentru ca scrisoarea să apară ca semnată de ”o mare parte din societatea civilă”. Dar aceste denumiri reprezintă individual grupuri cu câțiva indivizi.
Iată semnatarii scrisori: #ActivAG Piteşti, Acţiunea Civică Galaţi, Asociaţia Aradul Civic, Asociaţia România Vie, Corupţia Ucide, Diaspora Franţa solidară cu România, Evident Deva, Geeks for Democracy, Grupul civic #insist, Grupul pentru Dialog Social, #Iaşulnutace, Iniţiativa Craiova, Iniţiativa Timişoara, Iniţiativa România, Mureşul Civic, Noul Orizont Valencia, Oradea Civică, Organizatia Eu Ro Aleg 2.0, Procivic Baia mare, #Reset, #Rezist Birmingham WMW, #Rezist Constanţa, #Rezist Dublin, #Rezist Liguria, #Rezist Lyon, #Rezist Milano, #Rezist Munchen, #Rezist Râmnicu Vâlcea, #Rezist Toronto, #Rezist Bruxelles, #REZISTENŢA, Ştafeta Steagului Uniunii Europene, Timişoara Civică, Umbrela Anticorupţie Cluj, #Văvedem din Bucureşti, Vă Vedem din Sibiu, VeDem Just - Voci pentru Democraţie şi Justiţie”, mai noteaza sursa citată.
Pagina 1 din 1

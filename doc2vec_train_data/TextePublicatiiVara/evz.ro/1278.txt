Pentru prima dată în carieră, tenismena Serena Williams (36 de ani) s-a retras dintr-un turneu de Mare Șlem. Pentru acest lucru, Ion Țiriac a atacat-o pe fosta campioană.
Americanca aflată în prezent pe locul 451 WTA a decis să abandoneze Open-ul Franței chiar înaintea meciului din „optimi” cu marea sa rivală Maria Sharapova, din cauza problemelor la mușchii pectorali. În ultimele luni, Ion Țiriac și Serena Williams s-au contract de câteva ori, iar acum miliaradrul român a profitat de gestul americancei de la Roland Garros și a taxat-o din nou.
„Toţi aceşti 'monştri' care sunt nişte personalităţi enorme, dn când în când, fac lucruri care nu ar trebui să se facă. La Madrid era (n. red - Serena Williams) pe tablou până în ultimul moment, apoi s-a retras. La Roma era pe tablou până în ultimul moment şi s-a retras. Aici (n. red - la Roland Garros) există o regulă că nu ai voie în costumele în care ea s-a prezentat la turneu şi, totuşi, au acceptat. Acum, se retrage din meciul pe care-l aşteptau 20.000 de spectatori. E păcat! Cu tot respectul, trebuie să respecte regulile”, a spus Ţiriac, pentru Digi Sport.
Pagina 1 din 1

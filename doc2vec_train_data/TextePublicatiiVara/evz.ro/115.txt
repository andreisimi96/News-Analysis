Poliția timișoreană face cercetări după ce o fostă membru PMP Timiș a spus că un vicepreședinte PMP a bătut-o și a amenințat-o că îi va tăia gâtul.
Proaspăt demisionară din PMP Timiș, Ramona Dzitac a chemat salvarea și poliția la sediul unei firme din Lugoj, unde lucra pe postul de contabil. Ea a spus că a fost bătută și amenințată cu moartea de Flavius Luca, vicepreședintele PMP Timiș.
Femeia a spus că liderul local PMP i-a reproșat că i-a menționat numele în comunicatul de presă prin care și-a anunțat demisia din partid.
„A început să dea cu palmele peste faţă. Cu pumnii în piept, mi-a dat un pumn în abdomen. Şi după aia o început să mă ameninţe, că dacă nu îl las în pace îmi taie gâtul şi se ocupă şi de copilul meu”, a relatat Ramona Dzitac.
“Mi-a spus că nu mai am ce căuta în Lugoj… să mă mut din oraş. Dacă nu fac asta, o să mă omoare şi pe mine, şi pe fiica mea. A spus că îmi taie gâtul. Apoi, a început să mă lovească şi a spus că ce îmi face acum, e o nimica toată pe lângă ce va urma”, a mai spus presei locale Ramona Dzitac.
Contactat de presa locală, vicepreședintele PMP Timiș a spus că nu este nimic adevărat şi că nici nu s-ar fi întâlnit cu fosta sa colegă. “Terminaţi cu prostiile! Terminaţi cu prostiile! Cum să dau eu într-o femeie. Nu e adevărat. Nu aţi văzut cât teatru joacă şi pe Facebook”, a spus Flaviu Luca.
„Demult, aproape într-o altă viață, am fost membru al Partidului Miscarea Populara. M-am înscris în acest partid pe când aveam 21 de ani, fiind sedusă de valorile PMP. M-am implicat la nivelul PMP Lugoj și am făcut mai tot ce se putea ca voluntar: am facut membri peste 65% din actuala organizatie PMP Lugoj, am completat dosare pentru candidatii de la alegerile locale, am candidat la CJ si la Camera Deputatilor, am organizat sedinte si intalniri locale, am mobilizat delegatii pentru diverse evenimente ale PMP, am lipit afișe, am distribuit pliante, felicitări și cărți poștale, ziare, am plantat pomi și am împărțit flori de 1 și 8 Martie, dar am fost batjocorită și umilită de către membrii PMP în ziua alegerilor judetene PMP, am organizat ședințe și seminarii, echipe de voluntari și delegați în secțiile de vot, întâlniri cu cetățeni.  Am muncit cu entuziasm convinsă fiind că PMP reprezintă soluția pentru dezvoltarea României. Am convins oameni să voteze cu PMP, dar acum nu stiu ce sa le zic când mă întâlnesc cu ei pe stradă după alegeri. Viața de partid era un nesfârșit șir de ședinte, lupte fratricide pentru funcții politice, în așteptarea vremurilor bune cu posturi, pentru care trebuia să treci peste cadavrele colegilor. In perioada asta membrii PMP au devenit doar o masă de manevră pentru PMP Lugoj, iar cei care au condus organizația la nivel judetean au distrus orice formă de competiție internă promovând aplaudaci, YES-man-ul devenind liberalul model. Sediul de pe Vasile Alecsandri tăia și spânzura în dreapta și stânga, promovând oameni pe criterii de gașcă și fidelitate plătită la abonament din banii contribuabililor. În aceste condiții, în 15 mai, după ce i-am cerut public demisia domnului Cornel Samartinean, am fost exclusa din PMP: Partidul Basist, partidul în care am crezut, se transformase într-o organizație în care nu mai aveai dreptul nici măcar să vorbești, darămite să faci ceva pentru cetățenii care au votat acest partid. Care partid și care bază? Filiala PMP Lugoj este plina de profitori care nu dau doi bani pe valorile PMP și care își doresc doar funcțiile publice, fără niciun efort. Ultimul ceas în care mai puteau să schimbe ceva și să evite dezastrul a trecut de prea multă vreme. PMP Lugoj s-a pupat pe gură cu PSD de atâtea ori, că nu realizează ce a devenit, iar acum se face că nu pricepe de ce oamenii sunt dezgustați de comportamentul perfid și imoral care i-a adus în anticamera dispariției politice. Pentru însănătoșirea democrației din România ce ar însemna dacă PMP ar avea soarta PD-L, iar în 2020 ALDE va ocupa spațiul lăsat liber de un partid liberal incapabil să se reformeze? În anii în care am fost membru PMP am învățat să nu îmi fac idoli în politică pentru că inevitabil vor fi primii care mă vor dezamăgi. Cum si-au batut joc de munca noastra cei trei crai de la rasarit cu tata lor Cornel Samartinean: Costea Marian, Luca Flavius si Szentpeteri Stefan (zis Pityu), dar exista viata si dupa zid. Pana si sarpele este mai dulce decat voi!", a scris fosta PMP-istă într-un comunicat de presă la plecarea din partid.

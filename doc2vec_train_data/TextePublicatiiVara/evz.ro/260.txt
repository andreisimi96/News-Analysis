VIRGIL IANȚU ȘI „CÂȘTIGĂ ROMÂNIA!”, LA UNIVERSITATEA  DE MEDICINĂ ȘI FARMACIE "CAROL DAVILA"
Surpriză pentru studenții  Universității de Medicină și Farmacie Carol Davila din București. Marți, 29 mai, de la ora 18.30, Virgil Ianțu îi așteaptă la o întâlnire cu singura emisiune-concurs de cultură generală din țara noastră, „Câștigă România!”.
Surpriză pentru studenții  Universității de Medicină și Farmacie Carol Davila din București. Marți, 29 mai, de la ora 18.30, Virgil Ianțu îi așteaptă la o întâlnire cu singura emisiune-concurs de cultură generală din țara noastră, „Câștigă România!”.
Ajunsă la cel de-al treilea sezon, Câştigă România, emisiunea-concurs de cultură generală difuzată de TVR 2, difuzată de luni până joi, de la ora 20.00, se bucură de o notorietate din ce în ce mai mare. Studenții Universității de Medicină și Farmacie "Carol Davila", pasionați de cultura, obiceiurile şi valorile ţării noastre, vor putea, marți, 29 mai, de la ora 18.30 să îl întâlnească pe omul de televiziune Virgil Ianțu, să afle mai multe lucruri despre fenomenul mass-media și culisele concursului de cultură generală și să i se alăture gazdei „Câştigă România!” într-o mini-competiție cu întrebări de cultură generală în care pot câștiga pe loc premii atractive. Pentru cei care vor să trăiască pe viu emoțiile show-ului televizat se va da apoi startul preselecțiilor „Câștigă România!”.
Producție 100% românească, dezvoltată de Televiziunea Română împreună cu compania Zucchero Media, „Câştigă România!” este o emisiune-concurs de cultură generală difuzată la TVR 2 al cărei prezentator este Virgil Ianţu. În fiecare ediție, în platoul emisiunii se află trei concurenți. Calculatorul alege de pe harta României un județ de graniță ca punct de plecare, iar misiunea celor aflați în concurs este să ajungă într-un județ, tot de graniță. Pentru a merge mai departe, participanții trebuie să răspundă corect la întrebări de cultură generală ce au legătură cu județele „prin care trec”. Concurentul care reușeşte să câștige zece ediții consecutive, maximum de ediții la care poate participa prin regulament, intră și în posesia Marelui Premiu ”Câștigă România”, un autoturism.
„Câștigă România!” a devenit una dintre cele mai cunoscute emisiuni de gen din Romania, iar emisiunea a fost remarcată şi la nivel internațional. Anul trecut, emisiunea-concurs de pe TVR 2 s-a lansat pe piața internațională sub numele de „Win your country”, iar în premieră, producţia TVR a fost selecționată la Eurovision Creative Forum, organizat de EBU (European Broadcasting Union). Anul acesta concursul de cultură generală de la TVR 2 a fost selectat în finala "International Format Awards 2018", la secțiunea Cel mai bun format de game show de studio, într-o competiție internațională în care se premiază cele mai valoroase formate de emisiuni.
"CÂȘTIGI TU, CÂȘTIGĂ ROMÂNIA!"

Ministrul spaniol al culturii, Maxim Huerta, care a demisionat miercuri după ce presa a dezvăluit că a evitat plata unor impozite pe vremea când era prezentator al programului de ştiri Telecinco, a avut timp de un şi jumătate o relaţie cu designerul Juan Avellaneda, relatează online ziarul La Vanguardia.
Potrivit ziarului El Confidencial, Huerta a evitat plata unor obligaţii fiscale de peste 200.000 de euro.  Miercuri, revista Lecturas dezvăluia că relaţia dintre fostul ministru spaniol şi stilistul programului de televiziune "Cambiame" s-a încheiat, însă pe cei doi îi leagă în continuare o bună prietenie, notează Agerpres. Huerta a reiterat în câteva ocazii că nu crede într-o dragoste care să dureze toată viaţă, astfel încât în 2009 relaţia sa cu Avellaneda a luat sfârşit, deşi ambii încă se felicită des pe reţelele de socializare pentru diversele lor reuşite. Într-o postare pe Twitter din urmă cu câteva zile, stilistul îşi exprima bucuria faţă de numirea fostului său partener în postul de ministru al culturii şi considera că este foarte potrivit pentru acest post, preferând totuşi să nu vorbească despre relaţia lor încheiată în urmă cu aproape zece ani.  Maxim Huerta a ajuns în obiectivul mass-media după ce s-a aflat că este dator fiscului. Acum, trecutul său amoros îl ajunge din urmă. Pe lângă o extinsă carieră jurnalistică, Maxim Huerta are şi o carieră publicistică prolifică: a publicat şapte cărţi de ficţiune, o carte de călători şi mai multe nuvele.
Pagina 1 din 1

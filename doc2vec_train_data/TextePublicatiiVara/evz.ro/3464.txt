Nu! Nu este vorba despre celebrul actor din filmele de acţiune care face furori printre cinefili. Van Damme este un urs care îşi face veacul, de ceva timp, în preajma cabanelor din zona Bâlea, unde a fost văzut şi filmat de multe ori în ultima vreme de către cabanierii sau drumarii care deszăpezesc Transfăgărăşanul. Patrupedul a fost botezat de către localnici cu numele cunoscutului actor Jean Claude van Damme după ce acesta din urmă a filmat, în urmă cu doi ani, în zonă o reclamă.
L-au surprins în obiectiul aparatului de filmat, în ultimele două zile, la Bâlea. Este vorba despre un urs, obişnuit al locului, cunoscut de cabanieri şi localnici sub numele de Van Damme, după cel al actorului Jean Claude van Damme, care a filmat aici o reclamă în urmă cu doi ani, au anunţat reprezentanţii Direcţiei Regionale de Drumuri şi Poduri Braşov. Potrivit acestora, ursul este adeseori surprins în zona Cascadei Bâlea, loc vizitat de turişti. Van Damme-ul cu blană nu este singurul animal care merge pe Transfăgărăşan în această perioadă, când şoseaua este închisă circulaţiei maşinilor. Căprioarele pot fi des văzute în zona Transfăgărăşanului şi când circulaţia este deschisă. Drumarii au eliberat deja un sens de mers, însă Transfăgărăşan rămâne deocamdată închis circulaţiei. DN 7C Transfăgărăşan este închis circulaţiei între Piscu Negru (judeţul Argeş) şi Bâlea Cascadă (judeţul Sibiu), pe tronsonul kilometric 104 - 131, până la finalul lunii iunie, conform Centrului Infotrafic din Inspectoratul General al Poliţiei Române.
Pagina 1 din 1

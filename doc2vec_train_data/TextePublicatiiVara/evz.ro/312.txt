O explozie s-a produs, luni, în județul Bacău, la o exploatare forestieră din localitatea Asău. În urma incidentului, trei persoane au fost rănite și se află în stare gravă. Ulterior, unul dintre bărbați a murit.
UPDATE 19.30: Un bărbat în vârstă de 27 de ani a decedat, iar alţi doi sunt grav răniţi, în urma unei explozii petrecute în comuna Asău, zona Ciobănuş, la o exploataţie forestieră, conform AGERPRES .  Potrivit reprezentanţilor ISU Bacău, deflagraţia s-a produs după ce proiectilul a fost lovit în mod intenţionat sau cu prilejul unor lucrări efectuate în zonă şi a explodat. „În urma exploziei, o persoană în vârstă de 27 de ani a decedat, iar alte două au fost rănite şi vor fi preluate de un echipaj de Terapie Intensivă Mobilă şi o ambulanţă şi transportate în zona Stadionului Asău, de unde vor fi preluate de un elicopter SMURD. Una dintre persoanele rănite a suferit o amputaţie de membru superior stâng şi multiple plăgi provocate de schije, iar cealaltă victimă rănită are artera femurală afectată, o plagă de torace şi răni în zona genitală. Urmează să se stabilească ce s-a întâmplat, ce element a explodat şi dacă acesta a fost lovit în timpul lucrărilor sau în mod intenţionat de unul dintre muncitori", au precizat reprezentanţii ISU Bacău.   La faţa locului se deplasează SMURD Comăneşti, echipa pirotehnică din cadrul ISU Bacău şi Grupa Operativă din cadrul instituţiei.
Totul s-a produs din cauza faptului că un muncitor a lovit cu ciocanul un proiectil din Al Doilea Război Mondial. La momentul exploziei, mai mulți colegi se aflau în apropierea sa, conform Antena 3 .
Muncitorii serveau masa în momentul în care s-a produs deflagrația.
Știre în curs de actualizare
Pagina 1 din 1

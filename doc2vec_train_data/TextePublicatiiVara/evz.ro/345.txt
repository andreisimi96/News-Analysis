A devenit o obişnuinţă să aflăm despre bărbaţi care îşi înşală soţiile, pierd nopţile în alte paturi decât în cele conjugale şi devin agresivi cu propriile familii. Un român din Italia se află în centrul unei astfel de poveşti, numai că rolurile s-au inversat: soţia a descoperit că este atrasă de femei şi a început să lipsească de acasă cu zilele, lăsând bărbatul să se ocupe de cei doi copii ai familiei. Totul ar fi fost o situaţie bizară cu lesbiene şi un bărbat părăsit, dacă femeia nu ar fi devenit şi agresivă, ajungând la un pas să îşi omoare soţul, într-un acces de furie.
Săptămâna trecută în presa din Torino a făcut senzaţie declaraţia unui român dintr-o sală de judecată. Bărbatul, căruia jurnaliştii italieni nu îi dau numele până când procesul nu se va termina, a declarat în faţa judecătorilor că trebuia să se ascundă în pivniţa casei pentru o citi o carte.
Motivul: îi era frică de nevastă. Femeia nu avea nimic împotriva culturii, ci în ultimii ani devenise foarte agresivă cu soţul ei. Asta după ce a descoperit că este bisexuală şi s-a îndrăgostit de o altă femeie. G.B., o italiancă în vârstă de 52 de ani, care a lucrat până în toamna anului trecut ca educatoare într-o grădiniţă din Torino.
Comportament gingaş de femeie: nopţi pierdute în dezmăţ
Colegii ei spun că nu au observat nimic ciudat în comportamentul femeii. Nici familia, soţul şi cele două fiice, nu au constatat nimic în neregulă. Până în urmă cu cinci ani. Atunci italianca s-a îndrăgostit de o altă femeie, descoperind astfel că este bisexuală. Situaţia ar fi putut rămâne la stadiul de bizarerie, dar femeia a început să aibă un comportament de beţiv agresiv. Femeia a început să lipsească în week enduri de acasă, petrecându-şi zilele libere cu noua ei iubită. În acest timp, românul rămânea acasă să aibă grijă de cele două fiice. Numai că, în scurt timp, educatoarea bisexuală a intrat într-o criză emoţională, provocată de stilul de viaţă dezordonat. Până la băutură nu a mai fost decât un pas. Beţiile ei au început să fie regulă în familie. Procurorul Gianfranco Colace a susţinut asta în faţa judecătorului: „Întregul salariu și-l consuma pe băutură și jocuri electronice”. Familia ei mai avea linişte doar în weekend, când femeia pleca la iubita ei. Procurorul a explicat că, pe lângă soţ, şi fetele ei au fost terorizate: „Excesul de alcool poate provoca o agresiune mai puternică. Insulte groaznice sunt adresate în permanență celor două fiice adolescente. Amenințări precum „trebuie să mori” și alte insulte grele au devenit normale.”

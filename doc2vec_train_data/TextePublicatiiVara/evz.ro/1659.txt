Dispută verbală între avocatul Elenei Udrea și Tudorel Toader. Ministrul Justiției a declarat că extrădarea Elenei Udrea, condamnată la 6 ani de închisoare în dosarul ”Gala Bute”, este posibilă chiar şi în absenţa unui acord bilateral în acest sens.
Tudorel Toader a adăugat că există un precedent şi că deja este pe rol un alt caz de extrădare din Costa Rica. Veronel Rădulescu, avocatul Elenei Udrea, a spus într-o intervenție la Antena 3 că „cererea nu poate fi pusă în aplicare”.
„Am vorbit cu Elena Udrea. E în regulă, este sănătoasă. Lovitura primită prin decizia ÎCCJ a fost una acceptată atât pentru ea, cât și pentru noi. În mod teoretic, se poate. Ministrul Justiției își va exercita obligația de a înainta o cerere de extrădare în Costa Rica, dar situațiile sunt absolut diferite. În cazul celălalt, despre care a vorbit ministrul Justiției, nu există un statut de refugiat. În această situație, din punctul meu de vedere, cererea nu poate fi pusă în aplicare”, a declarat Veronel Rădulescu, avocatul Elenei Udrea.
Pagina 1 din 1

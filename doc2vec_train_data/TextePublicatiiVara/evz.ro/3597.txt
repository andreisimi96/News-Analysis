Caricatura celor de la Charlie Hebdo a atins un nerv tuturor românilor. Nici campioana noastră, numărul 1 mondial, nu a rămas indiferentă la gluma proastă și a oferit o declarație pe această temă.
Publicaţia franceză de satiră Charlie Hebdo a ironizat victoria Simonei Halep la turneul de la Roland Garros publicând sub titlul "O româncă câştigă Roland Garros-ul" o caricatură reprezentând o persoană care ridică trofeul deasupra capului şi spune "Fier vechi, fier vechi".
Prezentă la turneul Challenge care-i poartă numele, de la Patinoarul Ţiriac - Telekom Arena, din Otopeni, Simona a refuza să comenteze pe larg caricatura apărută în publicaţia franceză, rezumându-se la a spune daor că nu este în măsură să comenteze acest lucru. ”Nu vreau să comentez acest lucru, nu sunt în măsură să spun nimic despre asta”, a spus Simona Halep pentru Telekom Sport.
Totodată, în măsură pentru a comenta situația s-a simțit ambasadorul Franței. El a invocat libertatea de exprimare.
"Victoria istorică a Simonei Halep la turneul de la Roland Garros reprezintă un imens motiv de mândrie pentru Ambasada Franţei care vede în ea un simbol frumos şi puternic, cu numai câteva luni înainte de deschiderea Sezonului România-Franţa. Acest Sezon ne va permite să reînnoim şi să consolidăm legăturile dintre România şi Franţa în toate domeniile, inclusiv în cel sportiv. Orice s-ar putea gândi despre acest desen, trebuie să amintesc că libertatea de exprimare şi libertatea presei sunt principii fundamentale ale Republicii Franceze. Această publicaţie nu îl angajează decât pe propriul său autor şi nu reprezintă în niciun fel sentimentul opiniei publice franceze", se arată în declaraţia ambasadorului Franţei.
Pagina 1 din 1

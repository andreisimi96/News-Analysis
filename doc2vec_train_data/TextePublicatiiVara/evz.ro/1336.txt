Scene extrem de violente au fost înrregistrate de un tânăr care,  din dorința de a-și speria fosta iubită de 17 ani, a recurs la niște fapte oribile. Pentru că fosta sa parteneră nu a mai vrut să continue relația de iubire, băiatul a găsit un om al străzii și l-a bătut cu sălbăticie apoi i-a trimis fostei iubite filmarea ca pe un avertisment.
Pentru a fi și mai convingător, pe lângă imaginile video scandaloase, tânărul s-a fotografiat într-un cimitir și i-a transmis minorei ca acolo îi va sapa mormântul.
Fata a avut o perioadă plină de emoții, un alt video în care aceasta apare dezbrăcată distrugând sufletul fetei, care a încercat să se sinucidă de două ori.
Pe imaginile trimise de bătăuș pe telefonul fostei iubite se vede cum agresorul, filmat de un amic, îl trage pe omul străzii într-o curte după care începe să-l umilească.
În ciuda faptului că victima imploră să fie lăsată în pace, agresorul își continuă demonstrația care se încheie cu o bătaie zdravănă, notează stiridebuzau.ro.
Cu astfel de scene încearcă teribilistul, un tânăr de 20 de ani din Mărăcineni, să își sperie fosta iubită și pe familia acesteia. Drama elevei V.E., de 17 ani, a început în urmă cu câteva luni când a încercat să pună capăt unei relații agitate cu tânărul cu apucături bizare.
Pentru a fi și mai convingător, tânărul s-a fotografiat într-un cimitir și i-a transmis fostei iubite o fotografie cu mesajul că acolo îi va săpa mormântul. Părinții fetei sunt disperați pentru ca amenințările se țin lanț.
”Pe perioada cât a vorbit cu fata mea îi trimitea toate bătăile pe care le făcea, pentru că este pus pe scandal, le trimitea fiicei mele în cazul în care voia să se despartă de el să-i arate că este puternic și că așa o să o bată și pe ea și pe noi”, ne-a declarat mama fetei.
Un alt filmuleț în care minora apare dezbrăcată a făcut ravagii în sufletul fetei care a încercat să se sinucidă de două ori.
„Nu am mai putut suporta acest coşmar şi am încercati de două ori să mă sinucid cu pastile. Sunt urmărită pe stradă iar fratele meu de clasa a noua a fost amenințat la şcoală. Familia mea trăieşte în teroare din cauza acestui băiat”, ne-a povestit adolescenta, în vârstă de 17 ani.
Părinții au făcut plângere la poliție însă teribilistul amenință că va face publice imaginile umilitoare cu fata care a fost filmată dezbrăcată.

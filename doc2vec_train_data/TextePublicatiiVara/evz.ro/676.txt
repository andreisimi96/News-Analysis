Ultima mişcare a lui Orban: închisoare pentru cei ce ajută imigranţii ilegali a bulversat oficialii europeni, iar Comitetul Helsinki critică aspru ceea ce intenţionează să facă liderul maghiar.
Guvernul maghiar al lui Viktor Orban, vrea să introducă o nouă specie de infracţiune: aceea a ajutorului migranţilor ilegali. Noua infracţiune este conţiunută într-o propunere de lege prezentată de guvern Parlamentului. Dezbaterea şi votul final vor avea loc săptămâna viitoare. Face parte din pachet şi o modificare a Constituţiei în sensul că sprijinirea migranţilor va fi interzisă.
''Vrem să evităm să devenim o ţară de imigranţi, pentru noi securitatea proprie este lucrul cel mai important'', a spus Csaba Domotor, subsecretar la cabinetul primului ministru, arătând normele de aplicare a legii, presei.
Proiectul de lege, rebotezat *Stop Soros*, incriminează acţiunile celor care ''ajută imigranţii ilegali'' şi ameninţă să interzică organizaţiile civile, catalogate ca ''agenţi străini'' care acţionează în acest sens. Infracţiunea se va pedepsi cu un an de închisoare. ''Aşa ceva nu s-a mai auzit în Europa, să sancţionezi cu închisoarea ajutorul umanitar'', a comentat reprezentantul Comtetului Helsinki.
Lega Nord italiană, exulta pe 9 aprilie după triumful lui Orban: ''Ungaria a votat cu inima şi cu capul, ignorând ameninţările Bruxellesului şi miliardele lui Soros. Bună treabă, domnule Orban, sper să vă întâlnesc curând ca prim ministru al Italiei'', a declarat Salvini. O speranţă care încă nu s-a concretizat, ci a fost numai puţin amânată, notează huffingtonpost.
Pagina 1 din 1

Record de viteză pe străzile din România. Poliția română a înregistrat, duminică după-amiază un șofer care gonea pe autostradă cu viteza record de 276 de kilometri pe oră.
Incidentul a fost surprins de aparatele radar ale polițiștilor, pe Autostrada A3 Bucureşti-Ploieşti. Șoferul a primit o amendă de 2900 de leiși i-a fost suspendat dreptul de a conduce autovehicule pe drumurile publice pentru 90 de zile.
Cu această ocazie, polițiștii au postat un mesaj pe rețelele de socializare în care, în mod ironic spun că această viteză este maxima care poate fi înregistrată de aparatele în vigoare, ceea ce înseamnă că șoferul ar fi putut merge cu o viteză chiar mai mare deât cea înregistrată. Oricum, acest lucru nici nu mai contează, având în vedere faptul că viteza înregistrată este cu mult peste cea legală, mai precizează polițiștii.
A fost DOBORÂT recordul de VITEZĂ pe autostrada A3. Șoferul a rămas PIETON și amendat cu 2.900 de lei
Iată mesajul Poliției postat pe pagina oficială de Facebook:
"Avem un nou #record, 276 km/h pe autostradă...și nu știm dacă să ne bucurăm sau să ne întristăm.
Să ne bucurăm pentru că: - șoferul a fost depistat la timp și nu a produs un #accident - radarul afișează până la viteza aceasta
Să ne întristăm pentru că: - mașinile moderne sunt atât de bine antifonate încât mesajele noastre preventive nu mai ajung la șofer
Încă ceva, dacă mașina poate să meargă cu peste 250 km/h, sigur poate să meargă și cu #VitezaLegală…diferența o face șoferul.
Și dacă tot am amintit de șofer, acesta este cel mai important sistem de siguranță al mașinii, tehnologia ajută însă nu înlocuiește un șofer atent...și nici nu trebuie supraevaluată.
Recordul pe care ni-l dorim este cel al zilelor în care fiecare dintre cei care pleacă la drum ajunge cu bine acasă la cei dragi.
Pe voi ce vă determină să conduceți cu viteza legală?", a postat pe Facebook Poliția Română.
Pagina 1 din 1

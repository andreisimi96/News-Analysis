Europarlamentarul liberal Cristian Bușoi a comentat în această seară plângerea depusă de liderul PNL, Ludovic Orban, la adresa premierului Viorica Dăncilă. Bușoi, care este președintele PNL București, susține că nu este cea mai bună ideea de a se merge pe calea unei plângeri penale.
Cristian Bușoi a vorbit în această seară, la emisiune “Controverse cu Andrei Bădin” de la televiziunea B1 Tv, despre plângerea  depusă de Ludovic Orban la adresa premierului Viorica Dăncilă: “Cred că e corect ca PNL să radicalizeze mesajul împotriva PSD. Demersul plângerii este legitim din punctul său (a lui Ludovic Orban –n.r.) de vedere. În contextul actualelor dezbateri despre justiției, cred că nu este cel mai bun mesaj să mergem pe această cale plângerilor. Oricum președintele PNL nu a făcut această plângere ca să pice Guvernul”.
La insistențele jurnaliștilor din studio, Bușoi a a caracterizat acțiunea lui Orban: “Un cetățean responsabil ai acestei țări a acționat în consecință când a sesizat ceva greșit în atitudinea premierului Viorica Dăncilă”.
Amintim faptul că liderul PNL Ludovic Orban a depus, în urmă cu două săptămâni, o plângere la Parchetul General împotriva premierul Viorica Dăncilă după ce aceasta a efectuat o vizită în Israel și a demarat un memorandum prin care se analizează oportunitatea mutării ambasadei României de la Tel Aviv la Ierusalim. Orban o acuză pe Dăncilă, printre altele, de înaltă trădare.
Pagina 1 din 1

În Italia poţi achiziţiona orice produs de lux (copie) cum ar fi Hermes, Louis Vuitton, Prada, Chanel, Burberry, fără probleme. Dar, conform unui studiu acest fenomen a luat amploare în toată Europa.
Studiul arată că 13 sectoare sunt vulnerabile din cauza imitaţiilor de pe piaţă.  7,5% din producția europeană este pierdută și 7,9% din producția italiană se află în aceeaşi situaţie.
Oficiul pentru proprietate intelectuală din cadrul Uniunii Europene (Euipo), a constat că  60 miliarde de euro sunt pierdute în fiecare an în Europa. Dintre acestea, în Italia lipsesc 8,6 miliarde. Studiul a luat în considerare cele 13 sectoare cele mai vulnerabile la încălcarea drepturilor de proprietate intelectuală.
Cele 13 sectoare analizate sunt: ​​cosmetice; îmbrăcăminte, încălțăminte și accesorii; articole sportive; jucării; bijuterii și ceasuri; valize; muzica; alcool și vin; medicamente; pesticide, smartphone-uri, baterii și anvelope.
Pierderile se datorează faptului că producătorii obișnuiți  lucrează la capacitate redusă din cauza producţiei la negru. Folosind, prin urmare, și mai puțin personal iar pierderea directă în aceste sectoare se traduce în 434 de mii de locuri de muncă mai puține în Europa, 52,700 în Italia.
Studiul mai arată că gama de produse contrafăcute s-a extins în ultimii ani: nu numai produsele de lux, ci și jucăriile, drogurile, chiar detergenții de rufe. În ceea ce privește modul în care aceste bunuri ajung pe piețele noastre, sondajul avertizează cu privire la noile infrastructuri care ar putea facilita traficul de mărfuri ilegale care legă China de Europa, informează corriere.
Pagina 1 din 1

Diva a participat, joi, la un eveniment dedicat femeilor care se luptă cu nemilosul cancer de sân. Diva a urcat pe scenă și le-a sfătuit pe doamne să meargă periodic la consultații de specialitate, chiar dacă nu au simptome.
În cadrul acestui proiect, Andreea a stat de vorba cu una dintre pacientele prezente, care suferă de cancer limfatic. După ce au jucat un mic joc de „imitare”, în care cele două se priveau una pe alta ca într-o oglindă, Andreea a devenit extrem de emoționată și a izbucnit în lacrimi; lacrimi care s-au menținut pe fața vedetei până la finalul evenimentului televizat. Punctul culminant a constat în momentul în care cele două au renunțat la perucile pe care le purtau, fata bolnavă de cancer având părul scurt, ca urmare a diagnosticului dur cu care este nevoită să se lupte, povestesc cei de la Click.
După ce s-a terminat evenimentul, vedeta a rămas să facă un mic rezumat al celor întâmplate, pentru Antena Stars, și a vorbit puțin și despre problemele din viața personală. „Îi mulțumesc lui Dumnezeu că n-am trecut prin asta, dar am 5-6 operații la activ și pe de altă parte văd în jurul meu prin natura muncii mele atâtea situații comparabile cu ceea ce am aflat astăzi, nu pot să stau cu mâinile în sân. Cred că fiecare om are o datorie în viață sau are un dar al său și dacă darul meu e să transmit, să dau cât mai departe un mesaj, o idee bună, gândește-te câte femei vor vedea imaginile ăstea și poate că în inima lor, în mintea lor se va trezi acea nevoie, vor înțelege în adâncul sufletului lor nevoia de a merge la timp, de a se informa la timp", a mai spus Andreea Marin.
Pagina 1 din 1

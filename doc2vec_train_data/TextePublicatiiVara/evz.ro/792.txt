Biroul executiv al PSD Ploiești a decis în unanimitate ca  Mihai Cristian Ganea să fie candidatul PSD pentru funcția de primar la alegerile locale din 2020.
Decizia luată cu doi ani înaintea alegerilor are scopul  ca ploieștenii să perceapă și să aprecieze din timp strategia prin care Mihai Cristian Ganea vrea să facă din Ploiești un oraș modern, ecologic, civilizat, industrial, dar și activ cultural.
“Le mulțumesc colegilor mei pentru susținerea acordată. Știu că din postura de primar al Ploieștiului voi putea face mult mai multe decâ am putut să fac până în prezent”, a declarat Mihai Cristian Ganea.
Nominalizarea aduce si o premiera: Mihai Cristian Ganea devine astfel primul candidat oficial pentru alegerile din 2020.
În acest moment Mihai Cristian Ganea este președintele PSD Ploiești si ocupa funcția de viceprimar al municipiului. Acesta deține funcția de Președinte PSD Ploiești încă din octombrie 2015 urmând ca două luni mai târziu să ajungă să ocupe funcția de Viceprimar cu atribuții de primar până în iunie 2016 când a fost ales ales din nou Viceprimar a Municipiului Ploiești.
Cristian Ganea este de profesie economist, cu studii terminate la Universitatea de Petrol și Gaze Ploiești, iar până să ajungă în fruntea filialei PSD Ploiești a lucrat în mediul privat.
Pagina 1 din 1

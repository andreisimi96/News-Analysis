În cadrul ședinței plenare a Parlamentului de la Strasbourg, care a avut loc între 28 și 31 mai, deputații europeni au votat un proiect de lege pe care s-au purtat negocieri timp de doi ani.
Textul se referă la stabilirea de norme pentru asigurarea salarizării egale și condiții de muncă uniforme pentru muncitorii care lucrează temporar într-o altă țară a Uniunii. Toate regulile muncii din țara gazdă se vor aplica lucrătorilor detașați. Cheltuielile pentru călătorii, bord și cazare vor fi plătite de angajator și nu deduse din salariile lucrătorilor, în conformitate cu normele revizuite, care au fost negociate de către Parlament și Consiliu în luna martie. Reforma muncii detașate le permite europenilor să muncească în altă ţară decât a lor şi să cotizeze la sistemul securităţii sociale din ţara de origine. Asta înseamnă că toți românii plecați la muncă în străinătate vor putea să-și plătească taxele în țară. Acest lucru va aduce beneficii sociale contribuabililor.
”Această directivă revizuită va permite o îmbunătăţire a condiţiilor muncitorilor, asigurând o concurenţă mai loială între întreprinderile europene, care vor fi nevoite să concureze în competenţe şi nu în social”, a declarat eurodeputata franceză Élisabeth Morin-Chartier (PPE), coraportoare a textului, după adoptarea Directivei.
Pagina 1 din 1

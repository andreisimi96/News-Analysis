S-au iubit printre morminte
Şapte tineri din Valea lui Mihai au fost trimişi în judecată de către procurorii DIICOT Oradea, care i-au inculpat pentru act sexual cu o minoră şi pornografie infantilă
Victima lor: o adolescentă de 14 ani dintr-un sat apropiat, care s-a îndrăgostit de unul dintre băieţi. Individul, Kosztin Dezső, a profitat cu sânge rece de naivitatea ei, a convins-o să facă sex în trei şi a înregistrat „partida”, după care a pus filmuleţul pe Facebook, motiv pentru care fata a suferit o cădere psihică şi a încercat chiar să se sinucidă, informează colegii de la ziarul Bihoreanul . Fără să-i pese câtuşi de puţin, Kosztin a plusat. I-a cerut să accepte o partidă de sex cu încă şase tovarăşi, iar adolescenta cu mintea rătăcită a acceptat!
Sex în cimitir
Grozăvia a început în luna martie a acestui an. Într-o după-amiază, stând cu prietenele în centrul satului, fata l-a cunoscut pe Kosztin Dezső, un tânăr de 18 ani din Valea lui Mihai, aflat în vizită la nişte amici din localitate. Cei doi au schimbat numerele de telefon şi adresele de Facebook, din discuţiile care au urmat Kosztin dându-şi seama că adolescenta naivă şi uşor dezechilibrată psihic era o pradă uşoară. Ca un veritabil proxenet, a profitat, convingând-o să intre într-o relaţie “deschisă”, “de oameni mari”, ceea ce însemna că o va împărţi cu amicii săi.
Potrivit procurorilor DIICOT, într-o primă fază Kosztin a convins-o pe fată să meargă cu el şi cu un amic de-al lui, Szűcs János, în cimitirul evreiesc din Valea lui Mihai, situat aproape de centru, dar totuşi izolat, pe un dâmb din spatele bisericii reformate. Aici, zic anchetatorii, “Kosztin Dezső a întreţinut un raport sexual oral cu minora, în timp ce Szűcs a avut cu ea şi relaţii sexuale orale şi anale”.
Apoi, ca să-şi laude bărbăţia, Kosztin “a filmat o parte din raportul sexual oral întreţinut cu minora”, arătând ulterior filmuleţul mai multor cunoscuţi, iar pe 6 aprilie trimiţându-l unei fete “prin intermediul unei aplicaţii de pe o reţea de socializare”.
Aflând despre gestul golănesc al aşa-zisului iubit, adolescenta a suferit o cădere psihică şi a încercat să-şi pună capăt zilelor. S-a întâmplat pe 12 aprilie, când părinţii au găsit-o acasă într-o baltă de sânge, cu tăieturi pe ambele antebraţe! Transportată de urgenţă la spital, medicii au reuşit s-o stabilizeze şi i-au recomandat tratament de specialitate, pe care, însă, nu l-a urmat.
În schimb, a ajuns iarăşi în mrejele lui Kosztin, care i-a propus o nouă întâlnire, de astă dată într-un grup mai mare. Pe 21 aprilie, într-o zi de sâmbătă, când fata a acceptat, tânărul şi-a sunat toţi prietenii, să-i cheme la distracţie în acelaşi cimitir. În total, spun sursele colegilor de la Bihoreanul, în acea dimineaţă au răspuns chemării cel puţin 9 tineri, cu vârste între 17 şi 26 de ani, toţi amici de-ai lui Kosztin. Unii ca să profite de fată, alţii ca să privească...
Oroarea a ieşit la iveală după câteva zile, când fata i-a destăinuit mamei cele întâmplate, iar aceasta a luat-o de mână şi a dus-o imediat la Poliţie. Ancheta a fost preluată de ofiţerii Brigăzii de Combatere a Criminalităţii Organizate Bihor, care, sub coordonarea unui procuror al DIICOT Oradea, au descins în scurt timp la Valea lui Mihai, ridicându-i, rând pe rând, pe toţi băieţii care au avut relaţii sexuale cu adolescenta.

Stere Halep a gustat din plin succesul obținut de fiica sa la Roland Garros. Totuși, tatăl Simonei a afirmat că a trăit o zi și mai fericită.
Stere Halep a vorbit despre victoria înregistrată de Simona, în finala Roland Garros. Tatăl liderei WTA s-a gândit în ultimii ani că fiica sa va câștiga un turneu de Grand Slam și a precizat că a trăit chiar o zi mai fericită decât cea de sâmbătă, atunci când Simona a intrat în istorie.
„În fiecare an am venit aici să câștigăm un Grand Slam, dar Dumnezeu a vrut să câștigăm azi. N-am apucat să vorbesc cu Simona după meci. Nu asta e cea mai fericită din viața mea. Cea mai fericită zi a fost când m-am născut, pentru că m-am născut cu noroc și mi-a dat Dumnezeu un copil ca Simona. Sunt mândru că fata mea a ajuns să reprezinte o țară întreagă pe acest glob. Cred că minune mai mare ca asta nu poate fi!  Unde s-a făcut diferența anul acesta? Simona a crescut cu un an mai mult și s-a maturizat, a câștigat experiență și s-a văzut”, a spus Stere Halep.
Pagina 1 din 1

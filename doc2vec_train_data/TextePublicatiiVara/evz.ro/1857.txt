Cu surâsul care o caracterizează dintotdeauna, Ilona Staller, cunoscută ca Cicciolina, se alătură polemicilor asupra indemnizaţiilor ex parlamentarilor, pe care Mişcarea 5 Stele vrea să le elimine complet. Ex pornostar, în vârstă de 67 de ani, a vrut să se apere de acuzaţiile cum că fură bani de la Stat. ''Este o cifră mică în comparaţie cu cele băgate în conturi de alţii. Mă pun la dispoziţia legii, apoi vom vedea''.
Cicciolina, născută în Ungaria cu numele de Elena Anna Staller, a fost intervievată la Roma în faţa Camerei deputaţilor unde avea loc o manifestaţie împotriva unei posibile tăieri a indemnizaţiei foştilor parlamentari. O perspectivă care o îngrijorează şi pe Staller, care a fost parlamentar, ca deputat între 1987-1992, fiind membră a Partidului radical. ''Nu ajung nici măcar la 2.000 de euro. Nu mi se pare o cifră mare având în vedere că există foşti parlamentari care încasează până la 40.000 de euro. Nu e o retribuţie de miliardar. În orice caz, voi respecta prevederile legale. Treaba o va hotărî avocatul meu''.
Chiar avocatul Ilonei Staller a intervenit la începutul lui iunie pentru a explica ceea ce i s-a întâmplat clientei sale care şi-a văzut ameninţată toată indemnizaţia din pricina unui hotorâri emise de o instanţă din Roma care-i contestă fostei pronostar neplata unei cote parte a unui condominiu de circa 70.000 de euro. Inutil de spus că pentru Cicciolina anularea indemnizaţiei ar fi o lovitură dură, dat fiind că cei 1.700 de euro plătiţi de stat reprezintă principala sa sursă de trai. Cu toate astea, Cicciolinei nu i-a dispărut surâsul. Ea spune: ''Lucrurile importante sunt cu totul altele. Sănătatea, iubirea şi sexualitatea. Restul n-are importanţă''. În trecut, actriţa a avut contre cu Di Maio (şeful M5S): ''Indemnizaţia? Mi-am câştigat-o'', a spus ea atacându-l pe liderul celor 5 stele, notează Il Giornale.
Pagina 1 din 1

Campionatul Mondial de Fotbal 2018 din Rusia poate să se fi terminat chiar înainte de primul meci de joi, pentru unii. O echipă de cercetători a folosit o nouă metodă de a analiza seturi de date imense, numită tehnica pădure întâmplătoare, pentru a determina câștigătorul cupei.
Știrea vine tocmai din Germania, de la Universitatea Tehnică din Dortmund, unde o echipă de oameni de știință au combinat învățarea mecanică și analiza statistică pentru a-l scoate pe câștigătorul Mondialului din Rusia, scrie Interesting Engineering.
Echipa a simulat meciurile din Rusia de 100.000 de ori și s-a folosit de trei tehnici diferite pentru a modela partidele, bazându-se pe performanța precedentă a echipelor, în toate meciurile din 2002 și până în 2014.
Metoda include factori estul de evidenți, cum ar fi locul echipelor care participă la turneul din Rusia în clasamentul FIFA și informații relevante pentru performanța echipei, cum ar fi vârsta medie sau numărul de jucători de Champions League. Totuși, modelul include și factori mai puțin evidenți, cum ar fi PIB-ul țării, rata populației sau naționalitatea antrenorului echipei.
Când au introdus toți acești factori, rezultatele par să o favorizeze pe Spania, care are o șansă de aproximativ 17% de câștig și de 73% de a ajunge în sferturile de finală ale competiției. Dacă trece de faza grupelor, și Germania are șanse bune, având mai mult de 58% cazuri favorabile în care ajunge în sferturi.
Pagina 1 din 1

Detalii șocante au ieșit la suprafață în legătură cu atacul armat din Florida, din luna februarie.
Nikolas Cruz, autorul măcelului dintr-un liceu din Florida, în urma căruia 17 persoane şi-au pierdut viaţa, şi-a înregistrat planul cu ajutorul camerei de la telefonul mobil. Acesta a afirmat, fără rețineri, că scopul său este să ucidă cel puţin 20 de oameni, relatează site-ul postului CNN.
"Voi lua un Uber la prânz, înainte de ora 14:40. De acolo voi merge în campusul şcolii, voi urca scările, îmi voi luat arma AR şi voi împuşca oameni în curtea principală, voi aştepta, iar oamenii vor muri", afirmă acesta într-una din cele trei înregistrări video descoperite de autorităţi.Autorităţile au refuzat să precizeze când au fost făcute înregistrările.
La 14 februarie, Cruz, un fost elev al liceului din Parkland, Florida, a ucis 17 persoane cu o puşcă AR-15, susține Mediafax.ro.
În înregistrări, atacatorul afirma că vrea să omoare cel puţin 20 de oameni, folosindu-şi arma semiautomatică, devenind astfel cunoscut. Acesta se descrie ca fiind o persoană singură.
Nikolas Cruz a fost acuzat de crimă cu premeditare de un tribunal din comitatul Broward County. Procurorii au declarat că acesta ar putea fi condamnat la moarte, în pofida ofertei făcute de avocatul acestuia. La 19 ani, acesta ar putea devenit cea mai tânără persoană condamnată la moarte din istoria statului Florida.
Pagina 1 din 1

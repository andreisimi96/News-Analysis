Gică Popescu, fost căpitan al Barcelonei, este de părere că jucătorii de la FCSB nu se exprimă la adevăratul potențial, din cauza antrenorului Nicolae Dică.
Gică Popescu a declarat că nu înțelege de ce jucători de la FCSB, care au confirmat la Astra Giurgiu sau Viitorul, bat pasul pe loc în tricoul „roș-albaștirlor”. Baciul crede că marea vină îi aparține antrenorului Nicolae Dică, pentru că nu știe să-și pună în valoare elevii.
„Poate că evoluţia jucătorilor ţine şi de antrenor. Budescu e unul dintre cei mai talentaţi fotbalişti din Liga I, iar eu cred că poate să joace mult, mult mai bine decât a făcut-o în acest sezon la Steaua. Mie mi se pare pe teren că joacă altceva decât potenţialul lui. Îl văd foarte indisciplinat în aşezarea tactică. Nu văd că face ce ar trebui să facă. Nu ştiu dacă o face dintr-o atitudine de rebel sau dacă e vorba de o chestie tactică. La fel, mă întreb eu de ce jucătorii veniţi de la FC Viitorul jucau cu Gică Hagi, iar acum nu mai joacă nimic. De ce Benzar făcea banda de o sută de ori pe meci la Viitorul, dar acum o face doar de 20 de ori? Întreb şi eu. De ce Nedelcu juca bine, iar acum nu mai reuşeşte? De ce Coman şi Tănase aveau evoluţii bune, iar acum fac altceva? Nu cred că e problema de sistem. Un jucător poate evolua în orice sistem. Eu ştiu ce ar putea să facă cei de la Steaua, dar nu vreau să spun" , a spus Popescu la Telekom Sport.
Pagina 1 din 1

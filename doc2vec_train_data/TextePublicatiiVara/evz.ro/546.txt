Comentarii | 71 Vizualizari
Șeful Hezbollah, Hassan Nasrallah, a strâns o avere netă de aproximativ 250 milioane USD, ca urmare a traficului de droguri făcut de organizația sa, susține ediția de luni a ziarului Al-Ittihad, o publicație de limbă arabă care apare în Emiratele Arabe Unite.
Potrivit reportajului, care citează surse guvernamentale libaneze de rang înalt, s-a aflat cât este de mare, de fapt, averea lui Nasrallah, în urma unei anchete a Administrației Americane Antidrog (DEA) cu privire la activitățile Hezbollah. În afară de faptul că a fost desemnată ca organizație teroristă, gruparea este și unul dintre cele mai mari carteluri de traficare a drogurilor din lume. Datorită sancțiunilor economice pe care SUA le-a reimpus Iranului și reducerii masive a bugetului alocat de autoritățile de la Teheran către Hezbollah, conform ziarului Al-Ittihad, la care se adaugă cheltuielile mari impuse de implicarea organizației în războiul civil din Siria, Nasrallah a ordonat extinderea traficului de droguri. Această activitate a adus câștiguri financiare suplimentare atât pentru Hezbollah, cât și pentru Nasrallah personal. Nasrallah, continuă reportajul, și-a pus cei mai de încredere asociați să supravegheze îndeaproape operațiunile organizației în materie de trafic de droguri. În februarie 2016, DEA a dat publicității concluzia investigației internaționale pe care a făcut-o: Hezbollah folosește banii pe care îi câștigă din vânzarea de cocaină în SUA și Europa pentru a finanța cumpărarea de arme ce urmează a fi folosite în Siria. Membrii Hezbollah au stabilite relații de afaceri cu cartelurile drogurilor din America de Sud, conform DEA.
Pagina 1 din 1

Comentarii | 4 Vizualizari
Un proiect de lege aflat în Parlament prevede înfiinţarea instituţiei pentru promovarea valorilor naţionale Regele Mihai I la Palatul Elisabeta, care va funcţiona ca autoritate administrativă autonomă sub control parlamentar.
Încadrarea personalului contractual  pentru cele 20 de posturi salarizate de la Palatul Elisabeta se va face pe bază de concurs. Iniţiativa legislativă propune de asemenea o finanţare anuală de 860 de mii de euro, asigurată de la bugetul de stat. Pentru anul curent sumele necesare organizării şi funcţionării instituţiei se asigură din fondul de rezervă la dispoziţia guvernului, transmite RRA.
Legătura juridică dintre această instituţie şi Casa Regală constă în faptul că Majestatea Sa custodele coroanei propune parlamentului o persoană pentru funcţia de director.
Iniţiativa legislativă aparţine coaliţiei majoritare şi înlocuieşte proiectul iniţial prin care se recunoşteau statutul de utilitate publică şi poziţia onorifică de şef al Casei Regale, asimilată protocolar cu cea a unui fost şef de stat. Mai precis, va trebui să prezinte în plenul parlamentului raportul anual şi contul de execuţie bugetară.
Astfel, pe fond, spre deosebire de forma anterioară, proiectul nu mai reglementează existenţa şi funcţionarea Casei Regale în sine, ci a unei instituţii de stat.
Noul proiect a fost iniţiat după ce preşedinţii celor două Camere ale Parlamentului, Liviu Dragnea şi Călin Popescu Tăriceanu, au solicitat retragerea din dezbatere a propunerii legislative prin care era acordat Casei Regale dreptul de a folosi în mod gratuit încă 49 de ani Palatul Elisabeta.
Pagina 1 din 1

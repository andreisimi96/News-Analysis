Scandalul de amploare creat între fostul premier Victor Ponta și primarul general al Capitalei, Gabriela Firea, ar putea fi rezolvat mai repede decât se credea. O persoană importantă implicată în evenimentele de la restaurantul „Doi Cocoși”, unde avea loc și botezul nepoatei fostului ministru de Interne Gabriel Oprea, a decis să rupă tăcerea.
În timp ce Ponta susține că Firea a fost prezentă la botez, susținând că edilul Capitalei a venit la el, în timp ce primarul neagă faptul că ar fi fost martoră la „racolările actuale din PSD”. Fostul deputat UNPR Gigi Nețoiu intervine între cei doi politicieni, povestind o versiune a evenimentelor care susține cele spuse de Gabriela Firea.
Ponta o face MINCINOASĂ pe FIREA! A venit la botez, la Oprea, apoi a zis că nu!
„În legătură cu afirmațiile transmise public de către Dl Victor Ponta, fac următoarele precizări : Eu sunt cel care a invitat la masa într-o duminică la prânz familia Gabriela Firea și Florentin Pandele, la Restaurantul „Doi Cocoși”. În trecerea spre salonul rezervat, am trecut cu toții pe lângă sala mare unde avea loc botezul nepoatei Domnului Gabriel Oprea. Ne-am salutat cu o parte din persoanele invitate la botez, căci așa este civilizat, deci inclusiv cu Victor Ponta.
Doamna Firea nu a luat loc la masa din sala unde era organizat botezul, nu a mâncat acolo, nu a dansat, nu a mai socializat cu altcineva. Împreuna cu soția mea și copiii, au stat într-o cu totul alta încăpere. Sunt surprins ca Dl Ponta face astfel de afirmații și că ne târaște pe toți într-o răfuială personală. Dacă este sa mintă cineva, aceasta nu este doamna Firea. Cred că oamenii politici trebuie să dezbată public idei bune pentru țară și nu să adreseze jigniri și să răspândească informații false.
Este regretabil că am ajuns să ne pierdem vremea cu astfel de explicații, și mă întreb ce crede dl Ponta că are de câștigat făcând afirmații care pot fi imediat contestate de cei care au fost de față”, a spus Nețoiu, pentru știripesurse.ro.
Versiunea lui Ponta este foarte diferită, susținând că Firea a venit la el.
„Eu cu Dragnea mă mai împac, dar Firea i-ar lua gâtul mâine. Sunt atât de convins de iubirea doamnei Firea pentru domnul Dragnea cum sunt de convins de iubirea lui Netanyahu pentru palestinieni. Ea a fost la botez, la Oprea, apoi a zis că nu a fost. Firea a venit la mine, la masă, la botez, la nepoata lui Gabriel Oprea. Ea a zis că nu ne-am văzut, că a stat la separeu. Ce separeu? A venit la masă, să mă pupe, nu m-am dus eu la ea.
Erau mulți pesediști, de la alte partide, nu e nimic rău aici. Acel restaurant era închiriat pentru un eveniment privat. Oameni pe care i-am promovat în PSD, dacă aveau puțină decență, spuneau: ”pe mine Ponta m-a băgat în PSD, nu mă bag în mizerii”, a povestit fostul premier, la România TV.
Reamintim că săptămâna trecută s-a discutat despre o întâlnire de taină între Gabriel Oprea și Victor Ponta. Ulterior s-a aflat că a fost vorba de o petrecere prilejuită de botezul nepoatei fotului lider politic.
Pagina 1 din 1

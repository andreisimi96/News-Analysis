Oficiali americani au mers în Coreea de Nord duminică pentru a purta discuții pregătitoare pentru posibilul summit dintre președintele SUA Donald Trump și liderul regimului de la Phenian, Kim Jong-Un, după ce acesta din urma și-a reafirmat angajamentul de a se întâlni cu liderul american
Oficiali americani au mers în Coreea de Nord duminică pentru a purta discuții pregătitoare pentru posibilul summit dintre președintele SUA Donald Trump și liderul regimului de la Phenian, Kim Jong-Un, după ce acesta din urma și-a reafirmat angajamentul de a se întâlni cu liderul american relatează Reuters.
Atât Phenianul, cât și Washingtonul continuă să facă planuri pentru un summit după ce Trump a renunțat joi la reuniunea propusă pe 12 iunie, doar pentru a reconsidera decizia a doua zi, conform hotnews.ro
Președintele sud-coreean, Moon Jae-in, a declarat anterior că el și Kim al Coreii de Nord au convenit, în timpul unei întâlniri surpriză, sâmbătă, că posibilul summmit Coreea de Nord - SUA trebuie să aibă loc.
Washington Post, care a citat o persoană familiarizată cu aranjamentele, a declarat că Sung Kim, fost ambasador al SUA în Coreea de Sud și fost negociator nuclear cu Coreea de Nord, a condus pregătirile din partea SUA.
Diplomatul american a mers pe teritoriul nord-coreean cu Allison Hooker, expertul Consiliului Național de Securitate al Casei Albe pe Coreea , precum și un oficial al Departamentului Apărării, a spus sursa citată. Ei s-au întâlnit cu Choe Son Hui, ministrul de externe nord-coreean.
Pagina 1 din 1

Poliţiştii de frontieră din Rădăuţi Prut au avut parte miercuri de o surpriză de proporţii: unul dintre contrabandiştii cu ţigări care acţionează în zonă se folosea pentru a transporta marfa de contrabadnă (peste 15.000 de pachete de ţigarete, în valoare de 17.000 de lei) de nici mai mult, nici mai puţin decât o căruţă.
Atelajul pe care-l conducea, dinspre localitatea Cotu Miculinți către malul râului Prut, miercuri noapte botoşăneanul Vasile C., în vîrstă de 40 de ani era plin ochi cu iarbă, ceea ce a atras atenţia oamenilor legii. Tras pe dreapta şi chestionat cu privire la ce făcea cu iarba la ora aceea târzie din noapte, Vasile a început să se bâlbăie şi a încercat mai apoi să spele putina. A fost suficient pentru ca poliţiştii de frontieră să verifice conţinutul căruţei. Nu mică le-a fost surpriza când au găsit, ascunse sub iarbă, trei colete cu ţigări, ambalate în folie de culoare neagră. În celoetele cu pricina se afla 1.500 de pachete de ţigări marca Ritm, ce urmau să ajungă pe piaţa neagră. Valoarea totală a celor 30.000 de ţigarete se ridică la 17.000 de lei. Luat la întrebări, botoşeneanul le-a spus oemanilor legii că a găsit pachetele cu ţigări pe malul Prutului şi că le-a încărcat în căruţă pentru a le duce acasă.
Întreaga cantitate de ţigări a fost ridicată în vederea confiscării, iar poliţiştii de frontieră efectuează cercetări în cauză sub aspectul săvârşirii infracţiunii de contrabandă. Bărbatul implicat în activitatea infracţională a fost reţinut pentru 24 de ore, iar astăzi va fi prezentat instanţei cu propunere de arestare preventivă.
Pagina 1 din 1

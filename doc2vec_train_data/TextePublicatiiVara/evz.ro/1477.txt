Se pare că vremea a luat-o razna. După o perioadă în care căldura a fost prezentă constant, experții ANM au declarat că vom avea parte și de o perioadă mai rece.
Miercuri vor cădea averse de ploaie însoțite de descărcări electrice pe spații extinse în regiunile intracarpatice, local în sud și numai izolat în est. Cantitățile de apa vor fi în general nesemnificative, însă punctiform se pot acumula până la 15-20 de mm (mai ales la munte). Vântul va suflă moderat în sud-est și mai mult slab în restul teritoriului.
Temperaturile maxime vor fi situate în general între 25 și 30 de grade în Transilvania, Maramureș, Banat și Crișana (cu valori ușor mai scăzute estimate a se înregistra în depresiunile din estul Transilvaniei), 27-32 de grade în Oltenia, Muntenia și Dobrogea și 22-27 de grade în Moldova.
Locuitorii Capitalei sunt sfătuiți să nu-și uite umbrelele, deoarece va fi o zi cu ploi torențiale și fulgere în formare, după-amiază. Temperaturile sunt mari, maxima zilei atingând 30°C. Minima nopții va fi de 18°C, iar vântul va sufla moderat pe direcția ENE, cu o viteză între 10 -15 km/h, scrie Antena1 .
Șanse mari de ploaie și la munte, pe timpul zilei, iar pe timpul nopții ploile vor căpăta aspect de furtună. Maxima zilei este de 26°C, iar minima nopții de 13°C. Crește cantitatea de apă acumulată - 2 l/m². Pentru cei care vor să petreacă un weekend la munte, prognoza nu aduce vești încurajatoare deoarece ploile vor juca un rol important pe tot parcursul acestei săptămâni!
Pagina 1 din 1

Puțini oameni știu caracteristicile pozitive ale frunzelor de dud. Acestea, preparate sub o anumită formă, sunt indicate inclusiv la formele ușoare de diabet.
Infuzia concentrată din frunze de dud reduce zahărul din sânge, fiind indicată în formele uşoare de diabet. Alături de sucul acid are proprietăţi dezinfectante şi de reducere a secreţiilor la nivel bucal şi faringian.  Frunzele de dud sunt bogate, printre altele, în taninuri, acid folic, arginină, acid acetic, betacaroten, în timp ce fructele – albe sau negre -conţin acizi organici, glucide, pectine, vitamina C şi săruri minerale, potrivit „Ghidului plantelor medicinale şi aromatice“, coordonat de dr. Ovidiu Bojor. Infuzia concentrată din frunze de dud sau sucul acid au proprietăţi dezinfectante şi astringente la nivelul gurii şi faringelui.
Infuzia este recomandată în combaterea diabetului şi se poate prepara dintr-o lingură de frunze la o cană de apă. Se beau 2-3 căni pe zi. Se mai poate prepara şi un decoct din două linguri de frunze la o cană pentru gargară în afte, stomatite şi angine.
Fructele coapte sunt laxative. Nu are contraindicaţii, notează publika.md
Pagina 1 din 1

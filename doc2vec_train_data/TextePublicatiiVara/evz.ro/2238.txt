Jurnalistul Mălin Bot este cunoscut drept unul dintre cei mai mari susținători ai mișcării #rezist, transformat dintr-un mare oponent al actualei șefe DNA, Laura Codruța Kovesi, într-un aprig susținător al acesteia. Totuși, detaliile despre cum poate ziaristul să se întrețină pentru a continua să publice au rămas un mister, până acum.
Fostul deputat PMP, Gelu Vișan, recent exclus din partidul condus de fostul președinte Traian Băsescu, i-a luat un interviu, sâmbătă, lui Mălin Bot, pentru a răspunde la marea întrebare: cât câștigă ziaristul?
Mălin Bot se afla deja în piața Victoriei de la orele prânzului, probabil în așteptarea mitingului anunțat de PSD ca formă de protest împotriva perceputelor abuzuri din Justiție și a imixtiunii „instituțiilor de forță” în activitatea statului.
„Ce salariu ai, Mălin Bot?" l-a întrebat Vișan pe ziarist.
„Am câștigat 4500 de dolari luna trecută. Se cheamă jurnalism independent”, a răspuns, calm, Bot.
Jurnalistul spune că reușește să se întrețină din „publicitate online și din contribuțiile susținătorilor” și invită pe oricine care vrea să afle astfel de detalii să caute pe motorul de căutare Google.
Redăm mai jos întreaga filmare realizată de politician:
Sursa VIDEO: Gelu Vișan/Youtube
Recent, în luna martie, o jurnalistă din Teleorman îl ataca dur pe Mălin Bot, exact pentru faptul că ar solicita și primi cadouri foarte valoroase.
„Ce frumos!!! După ce a primit laptop, aparat foto, haine, bani și alte chestii minunate pentru că rezistă, iată că Malin primește și aur! Nu e absolut fantastic?”, a scris pe Facebook jurnalista Carmen Dumitrescu de la Liber în Teleorman.
„Vreau si eu, ce trebuie sa fac?”, a comentat un cititor postarea lui Carmen Dumitrescu. Răspunsul ei: „Iți dai demisia, plângi pe Facebook din mijlocul protestelor și succesul e garantat! Succes!”.
La mijlocul lunii mai, Consiliul Executiv Local al Organizației Municipale PMP Craiova a hotărât, în ședință, ca Gelu Vișan să fie exclus. Vişan este cel care a contribuit la formarea Fundației Mișcarea Populară în Oltenia, dar şi un membru de bază în formarea echipei care a transformat Fundaţia în partid politic. Propunerea a venit din partea preşedintele Organizaţiei Locale PMP Craiova.
Pagina 1 din 1

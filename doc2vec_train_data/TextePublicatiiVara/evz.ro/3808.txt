Stare de alertă în SUA, după ce 20 de persoane, inclusiv un adolescent, au fost rănite în primele ore ale zilei de duminică, într-un atac armat la un festival de artă care dura 24 de ore. Totul s-a întâmplat în localitatea Trenton, din New Jersey. Un suspect a fost omorât.
Un alt suspect se află în custodia poliției, informează poliția din SUA, conform CNN. „Au fost recuperate mai multe arme de la locul incidentului. Douăzeci de persoane au ajuns la spital pentru a primi tratament pentru răni cauzate de gloanțe și alte probleme”, a transmis procurorul din districtul Mercer, Angelko Onofri.
Printre răniți se găsește și un băiat în vârstă de 13 ani, care se află, în continuare, într-o stare critică. Atacul s-a produs la ora locală 02.45 (09.45, ora României), duminică, la festivalul nocturn de artă din sudul orașului Trenton.
„Din senin, fratele meu îmi spune: <>. Eu îi zic: <>. El răspunde: <>. Următorul lucru de care ne dăm seama este că ne întoarcem și vedem că toată lumea fuge în josul străzii. Iadul s-a dezlănțuit”,a  spus un martor ocular.
Al doilea suspect prins de polițiști avea o rană de glonț în picior, conform mărturiilor de la locul incidentului, iar forțele de ordine încearcă acum să își dea seama dacă mai există și alte persoane care au participat la atac. Celălalt atacator, omorât de forțele de ordine, era un bărbat de 33 de ani.
Pagina 1 din 1

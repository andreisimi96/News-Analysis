Autostrada Soarelui, artera cea mai importantă care leagă Capitala de litoral, și care pe timpul verii este tot mai aglomerată de turiști, arată în această perioadă a anului mult mai rău decât ar putea să-și închipuie orice șofer.
Drumul spre mare este presărat cu nervi pentru șoferii din România. Cea mai cruntă porțiune de Autostradă este cea dintre București și Fundulea.
Primii 25 de kilometri din A2 s-a transformat într-un adevărat câmp de luptă pentru șoferi, în carosabil apărând gropi după gropi.
Încercarea Companiei de drumuri de a cârpi gropilor este o metodă sortită eșecului. Cu toate că CNAIR a precizat că a investit 120.000 de euro pentru astuparea gropilor, acestea au reapărut la scurt timp.
Compania de drumuri susține că de vină este structura tronsonului, inaugurat acum 14 ani. Acesta a r fi construit din plăci de beton, iar la îmbinarea lor, asfaltul sare.
Acum câteva zile, plăcile de beton de la kilometrul 22 s-au dilatat, punând în pericol viața șoferilor. Acest lucru s-a mai întâmplat și la kilometrul 17, în urmă cu câteva săptămâni, potrivit Realitatea.
Pagina 1 din 1

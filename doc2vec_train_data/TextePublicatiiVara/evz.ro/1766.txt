Bucate tradiționale pentru gurmanzi, lucruri realizate manual pentru pretențioși sau bolizi tunați cum vezi doar în fi lme pentru amatorii de accesorii auto inedite, acestea sunt tentațiile pentru bucureșteni.
Pentru că românii sunt gurmanzi, prin definiție, începem cu locul unde găsești cele mai bune bucate tradiționale. De vineri de la ora 10.00, până duminică seara, în Parcul Al. I. Cuza (IOR) din Titan găzduiește, lângă Biserica Maramureșeană din lemn, Târgul La Naică, unde vizitatorii vor găsi de toate pentru toți: produse pescărești, preparate la grătar (mici, frigărui, pastramă de berbecuț etc.), sărmăluțe, dulcețuri, baclava, kurtos kolacs, clătite, înghețată și dulciuri de tot felul, miere, ierburi aromate, cafea făcută la nisip, popcorn și vată de zahăr.
Handmade și protecția mediului
Amatorii de lucruri realizate manual, pot alege Revolution Handmade Fair 1, de la El Comandante Junior, un eveniment cultural desfășurat între 8 și 10 iunie, zilnic între orele 10.00- 19.00. Targul-expoziție aduce în fața vizitatorilor produse handmade și de design românesc, creații unicat realizate de artiști și designeri români în stil propriu.
Tot de vineri (de la ora 17.00) până duminică seara, în Parcul Izvor din Capitală se desfășoară Natura Fest, un festival care militează pentru un comportament mai responsabil față de mediul înconjurător, nu lipsesc ateliere de reciclare, concerte și alte surprize pentru toate categoriile de public. Pe scenă vor urca trupele Coma, Robin and the Backstabbers, OCS, Grimus, FiRMA, E.M.I.L., The Amsterdams, EYEDROPS și Jinxy Von D’Ers.
Distracție la pădure
Între 8 și 10 iunie 2018, cu începere vineri de la ora 22.00, Federația Română de Tir Sportiv - Pădurea Băneasa, de lângă București organizează Picnic Fonic Festival, eveniment își dorește să creeze o poveste în care muzica bună se împletește cu activități antrenante și plăcute, oameni frumoși, dornici de relaxare și divertisment, zone de mâncare, distracție și artă, toate într-un cadru natural de neuitat. Pe scenă vor urca, printre alții, Amorf, Andreiu, Buniku, Dana Marijuana feat Discotecă, Herodot, Mathew Jonson, Phil Weeks, Topper și Voi Cu.
Motoare turate, la Romexpo
În perioada 9-10 iunie, uriașul centru expozițional din nordul Capitalei găzduiește și târgul Autototal Business Show 2018. Târg de echipamente și accesorii, pe lâmngă standurile firmelor de profil, le oferă vizitatorilor și demonstrații cu mașini tunate. Pasionații de mașini vor putea încerca singurul simulator de Formula 1 din lume, care generează o forță a accelerației de până la 3G, cu force feedback, sunet surround, ecrane cu imagini și rezoluție full HD!
Despre artă și mediu, la Cluj, în Pădurea Hoia-Baciu
Pentru amatorii de reggae, fetsivalul Iration Fest 2018 se va desfășura în perioada 9-10 iunie Pădurea Hoia-Baciu. Biletele costă 35 de lei, dar în schimbul banilor vizitatorii se vor delecta cu muzică bună, artă și natură, alături de si oamenii frumoși care au mers mână în mână cu muzica reggae și cultura rastafari. Sâmbără seară concertează El Negro, Mistah White și Cercul Întreg, iar duminică Sistah Rastahfairy, Chuthejhu, Eujah, Lazio 45, Digital Selekta, Selectra Droo, Sheeba și Irie Daily.

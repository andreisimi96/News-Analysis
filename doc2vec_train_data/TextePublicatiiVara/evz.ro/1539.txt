Panică! Un soldat a furat un transportor blindat marţi seară de la o bază a Gărzii Naţionale din Virginia şi a plecat într-o cursă nebună de două ore
Cursa s-a încheiat după o urmărire ca în filme, de două ore, prin centrul oraşului Richmond, capitala acestui stat din sud-estul SUA.
Panică pe străzile din Richmond
Bărbatul, a cărei identitate nu a fost făcută publică, a furat vehiculul de la Fort Pickett, o bază a Gărzii Naţionale a forţelor armate din Blackstone, Virginia, a declarat purtătoarea de cuvânt a poliţiei statului, Corinne Geller, într-un e-mail pentru Reuters. Suspectul a condus apoi spre Richmond vehiculul militar, care nu era echipat cu armament, cu aproximativ 65 km pe oră, a spus Geller. Odată ajuns în Richmond, mai multe echipe de poliţie au urmărit transportorul blindat, care se deplasează la fel ca un tanc, prin centrul oraşului în timp ce se îndrepta spre clădirea Capitoliului, a relatat Richmond Times-Dispatch. Poliţiştii de la Capitoliu echipaţi cu arme de asalt păzeau intrarea în Piaţa Capitolului, în timp ce un elicopter de poliţie emitea semnale sonore şi luminoase spre vehicul şi poliţia oprea traficul, potrivit ziarului.
Panică! Nebunie! Tancul care trecea prin faţa blocului "Ce NEBUNIE! Cineva a deturnat un vehicul de tip 'tanc' de la Fort Pickett şi tocmai a trecut pe lângă apartamentul nostru!", a anunţat pe Twitter Parker Slaybaugh, directorul de comunicaţii al preşedintelui Camerei Reprezentanţilor din statul Virginia.
Panică şi o urmărire de aproape 100 de km.
Două circa două ore, şoferul a oprit vehiculul blindat înconjurat de poliţie, terminând o urmărire de 95 de km, a relatat de asemenea Richmond Times-Dispatch. Poliţia l-a neutralizat cu taserul pe suspect, care a fost identificat ca fiind un soldat în cadrul forţelor armate, a declarat purtătoarea de cuvânt a poliţiei statului Virginia Keeli Hill într-o conferinţă de presă. Nu s-au înregistrat accidente sau răniţi în timpul incidentului, a mai spus Geller. Bărbatul a fost arestat şi urmează a fi pus sub acuzare, a adăugat ea. AGERPRES
Pagina 1 din 1

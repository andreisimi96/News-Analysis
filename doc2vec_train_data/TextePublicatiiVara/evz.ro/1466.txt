Dani Oțil a făcut un anunț surprinzător marți dimineața. Vedeta spune că intenționează să se lase de televiziune pentru muzică.
„Mă las de televiziune și mă apuc de muzică. Vreau să fiu ca Adam Levine de la Maroon 5”, spune simpaticul matinal. Primul care a reacționat la această glumă a fost colegul său, Răzvan. „Am nişte pastile în geantă. Îţi dau şi ţie jumătate, poate te linişteşti”, i-a replicat colegul de platou, scrie A1.ro.
Dani Oţil este, fără îndoială, unul dintre cei mai râvniţi burlaci din România. După două relații eșuate cu femei mai în vârstă decât el - Oana Vădeanu şi Mihaela Rădulescu – celebrul prezentator de televiziune se pare că îşi încearcă din nou norocul în dragoste.
Vedeta Antenei 1 a fost surprinsă de paparazzii  alături de o domnişoară, într-un parc din Capitală. Cunoscut ca un bărbat discret atunci când vine vorba de viaţa sa personală, Dani Oţil nu s-a dezis de acest obicei nici de această dată.
Prezentatorul de la „Neatza cu Răzvan şi Dani” şi-a dat toată silinţa să nu fie urmărit. Ba mai mult, el nu a dorit să lase nicio secundă impresia că tânăra cu care a ieşit în parc este noua sa iubită. Dani Oţil a păstrat cât de mult a putut distanţa faţă de reprezentanta sexului frumos. În plus, acesta nu a recurs la vreun gest de tandreţe faţă de superba femeie care l-a însoţit la plimbare.
Pagina 1 din 1

Comentarii | 170 Vizualizari
Viceprimarul Aurelian Bădulescu i-a jignit dur pe consilierii USR, la finașuș ședinței Consiliului pentru că au votat împotriva unui proiect de hotărâre pentru construirea unor noi imobile destinate relocării Facultăţii de Medicină Dentară.
Bădulescu i-a făcut pe consilierii USR „javre”, ”fraieri”, „bulangii” şi „animale”.
Proiectul adoptat datorită majorităţii PSD-ALDE din Consiliu, nu a fost privit cu ochi buni de consilierii USR, care au votat împotrivă.
Viceprimarul PMB s-a ridicat și a început să strige:
„Javre ce sunteţi! Nişte animale!”, le-a spus Bădulescu consilierilor USR.
Jurnaliștii l-au întrebat pe Bădulescu de ce a avut această ieșire, acesta precizând:
„O să vă spun de ce şi îmi asum acest lucru. Aşa cum aţi putut observa, era un proiect care viza o nouă locaţie pentru care Facultatea de Medicină şi cea de Stomatologie au implorat să se aloce pentru a putea continua actul medical. Aţi văzut somitatea care ne-a vorbit astăzi la pupitru, că poate nici nu ştiaţi că există la noi astfel de oameni, iar dumnealor au înţeles să trateze prin această manieră, dând un vot se blam sănătăţii din municipiul Bucureşti. Asta este reacţia mea, îmi menţin punctul de vedere şi merită. Eu îmi asum ce fac. O dată la patru ani, cetăţenii municipiului Bucureşti pot să mă mai trimită sau nu încă o dată. Dar raportat la ieşirea mea de acum, este una întemeiată, având în vedere ceea ce a fost ca proiect pe ordinea de zi. Adică se discuta despre aducerea unei instituţii de învăţământ de nivel academic în Sectorul 4 pentru că nu mai au unde să înveţe. Vi se pare că nu merită acest limbaj din partea mea?", a declarat viceprimarul Aurelian Bădulescu.
Proiectul de hotărâre privind împuternicirea expresă a Consiliului Local Sector 4 de a hotarî în ceea ce privește cooperarea cu Universitatea de Medicină şi Farmacie Carol Davila a fost aprobat cu majoritatea de voturi PSD-ALDE. Consilierii USR au votat însă împotrivă, mișcare care l-a înfuriat la culme pe viceprimarul PMB.
Cooperarea între Consiliul Local al Sectorului 4 şi UMF "Carol Davila" presupune finanţarea unor investiţii pentru lucrările de construcţie a unei noi clădiri în care va fi relocată Facultatea de Medicină Dentară.
Pagina 1 din 1

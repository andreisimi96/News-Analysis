Un magistrat pensionar ia cea mai mare pensie civilă (adică pensie plătită de Casa Naţională de Pensii Publice) din România.
Un magistrat pensionar ia cea mai mare pensie civilă (adică pensie plătită de Casa Naţională de Pensii Publice) din România. Acesta a încasat o pensie de serviciu în valoare de 56.816 lei brut în aprilie 2018, potrivit Economica.net
Persoanele fizice şi juridice din România cotizează obligatoriu cu suma de 53.207 lei la pensia de peste 56.800 de lei brut lunar a magistratului pensionar. Aceasta este cota de pensie care îi este plătită lunar pensionarului de la bugetul de stat.
În fapt, pensionarului i s-ar cuveni o pensie de 3.600 de lei pe lună, în baza contribuţiei sale la sistemul asigurărilor sociale de stat. Aceasta este cota de pensie plătită lunar din bugetul asigurărilor de stat, adică partea din pensie care i se cuvine pensionarului, stabilită la fel ca pentru restul românilor, în funcţie de cât a contribuit efectiv la sistemul asigurărilor sociale de stat.
Potrivit legii, judecătorii şi procurorii cu cel puţin 25 de ani vechime în magistratură beneficiază, la împlinirea vârstei prevăzute de lege, de pensie de serviciu, în cuantum de 80% din media veniturilor brute realizate în ultimele 12 luni de activitate înainte de data pensionării.
Pagina 1 din 1

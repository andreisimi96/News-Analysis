Comentarii | 7 Vizualizari
Angela Merkel simte pericolul plutind în aer și șacalii atât așteptă, să atace când percep mirosul sângelui. Ea convoacă o reuniune de urgență cu statele direct interesate în problema refugiaților și caută cu disperare o soluție de compromis. Șansele de reușită sunt, însă, din ce în ce mai mici.
Cancelarul Germaniei, Angela Merkel, intenționează să convoace, urgent, o întâlnire cu reprezentanții mai multor țări europene afectate de problema migrației, scrie ediția de duminică a ziarului Bild, „Încă nu am ajuns la un acord, suntem în faza pregătirilor. Nu este clar când acest summit special ar putea avea loc”, a declarat un membru al guvernului italian pentru Bild. Ziarul german scrie că este posibil ca întâlnirea să aibă loc weekendul viitor.
Inițiativa Cancelarului de la Berlin vine în urma disputelor dure între ea și ministrul de Interne, Horst Seehofer, care dorește o înăsprire a politicii migrației în Germania. Seehofer a fost de multă vreme un aliat incomod pentru cancelar și a amenințat să își pună în practică în mod independent planurile de deportare a imigranților ilegali, mai relatează jurnaliștii germani.
Reuniunea propusă de Merkel ar putea avea loc înaintea summitului Uniunii Europene din 28-29 iunie. Cancelarul dorește să discute soluții pentru criza migrației cu mai multe țări, printre care Grecia, Italia și Austria, afirmă Bild, citând surse guvernamentale din diferite state membre ale UE.
Bild nu a precizat dacă vor participa și Spania sau state din Balcani.
Oficial, Angela Merkel dorește o poziție comună a UE în privința migrației
Statele membre UE nu au reușit să se pună de acord privind modul în care ar trebui gestionată situația imigranților care fug de conflicte, în special din Orientul Mijlociu. Situația s-a agravat săptămâna trecută, atunci când noul guvern de la Roma a refuzat accesul în porturile italiene al unei nave care avea la bord 629 de migranți salvați din Marea Mediterană.
Merkel consideră că o politică privind imigrația poate fi implementată doar la nivel european și se află într-o dispută pe această temă cu aliații săi politici.
Aceștia au amenințat-o pe Merkel că vor trimite înapoi imigranții deja înregistrați în alte țări UE. Merkel le-a cerut să îi dea răgaz două săptămâni pentru a ajunge la acorduri bilaterale cu Italia și Grecia.
Autoritățile Landului Bavaria este foarte posibil să înceapă să nu mai primeacă imigranți începând de astăzi. Este o adevărată rebeliune față de autoritatea Cancelarului Angela Merkel și ar putea să-i pună în pericol chiar scaunul.

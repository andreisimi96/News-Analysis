Comentarii | 130 Vizualizari
Reprezentanți ai unei filiale județene a PSD au ieșit public pentru a-și cere scuze cu privire la mesajul apărut după ceremonia de premiere a Simonei Halep, când primarul general al Capitalei, Gabriela Firea, a fost huiduit pe scenă pentru modul în care a gestionat întreaga ceremonie.
După incidentul în care mai multe filiale PSD din țară au distribuit un mesaj critic la adresa celor de pe Arena Națională care ar fi huiduit-o pe Halep, reprezentanții PSD Constanța și-au cerut public scuze pentru mesajul criticat pentru dezinformare.
Simona Halep a inflamat SPIRITELE în Parlament. Scandalul momentului a atins un nou NIVEL
Așa cum a precizat și președintele executiv al PSD Constanța, Decebal Făgădau, această postare nu a avut girul conducerii județene sau municipale a filialei PSD Constanța.
Asemeni măsurilor luate la nivel național, ne vom asigura că asemenea incidente și erori de comunicare nu se vor mai repeta. O asigurăm pe marea noastră sportivă Simona Halep, pe familia ei și pe toți iubitorii sportului de bună credință din România de respectul și recunoștința noastră, atenți în același timp la provocările și instigarile permanente împotriva PSD. Luptele politice nu trebuie să umbreasca în niciun fel performanțele de excepție ale românilor talentați și dăruiți, din toate domeniile”, au scris reprezentanții filialei PSD din județ.
HALUCINANTA campanie a PSD: „Simona Halep a fost HUIDUITĂ pe Național Arena!”
Mai exact, pe paginile de Facebook ale filialelor formațiunii din Giurgiu, Tulcea, Mehedinți, Constanța și Ilfov a fost postat, marți seară, un colaj foto în care se afirmă că ”Simona Halep, marea nostră campioană, huiduită de 20.000 de ‹fani› pe Arena Națională”, dar ”aplaudată de sute de mii de români, în Piața Victoriei, pe data de 9 iunie”, adică la mitingul PSD. Facem precizarea că acest colaj nu a fost scos de pe paginile respective la inițiativa social-democrației, ci doar fiindcă românii au sesizat Facebook-ul cu privire la aceste dezinformări. Multe alte organizații ale PSD – în frunte cu PSD București – au postat, tot pe Facebook, un clip video care proferează mesajul „Ruşinea ţării #Rezist”, în care se susține că Simona Halep a fost huiduită pe Arena Națională.
Reamintim că liderul PSD, Liviu Dragnea, l-a dat afară pe responsabilul PSD online, George Harabagiu, după un întreg scandal de dezinformare, petrecut marți. „L-am concediat”, a declarat liderul PSD, pentru Antena 3.
Pagina 1 din 1

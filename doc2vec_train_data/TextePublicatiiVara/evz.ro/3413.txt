Doi diplomați, prezenți la întrevederea de săptămâna trecută din provincia canadiană Quebec, au declarat sub protecția anonimatului că Trump s-a arătat nemulțumit de faptul că Moscova nu a fost invitată la summit.
Președintele SUA, Donald Trump, le-a spus liderilor din Grupul țărilor puternic industrializate (G7) că fosta regiune ucraineană Crimeea aparține Rusiei.
Motivarea afirmației ar ține de faptul că locuitorii vorbesc limba rusă, afirmă surse citate de site-urile Buzzfeed News și Axios.com, preluate de mediafax.ro.
În contextul în care liderii prezenți i-au replicat că Rusia a fost exclusă din G8 fiindcă a anexat regiunea ucraineană Crimeea, președintele SUA a răspuns că regiunea Crimeea aparține Rusiei pentru că locuitorii vorbesc limba rusă.
În cursul dineului de la summitul G7, cel mai puternic lider din lume a mai afirmat, potrivit surselor citate, că "Ucraina este una dintre cele mai corupte țări din lume”.
Donald Trump a afirmat și public că Rusia trebuie să fie reprimită în Grupul țărilor puternic industrializate, susținând că în felul acesta ar rămâne deschise mai multe canale de comunicare cu Moscova. Întâlnirea de săptămâna trecută a fost una tensionată, Trump retragându-și sprijinul față de comunicatul final al summitului, după un schimb de acuze cu premierului canadian, Justin Trudeau
Pagina 1 din 1

Foto credit Facebook
Papa Francisc a luat o decizie istorică. Vaticanul a dat undă verde catolicilor pentru a disputa diferite acticvități sportive în ziua de duminică, cu condiția ca aceștia să nu se se folosească de asta pentru a se îndepărta de biserică.
Aceasta decizie neașteptată a ieșit la lumină într-un document „A da ce-i mai bun din tine. O perspectivă creștină asupra sportului și a persoanei umane”, publicat, vineri, în italiană, engleză și spaniolă, la Sala de Presă a Sf. Scaun, acesta fiind primul raport al Vaticanului despre sport.
Concret, toate cele cinci capitole ale documentului analizează pe scurt istoria fenomenului sportiv, oferă o lectură antropologică a acestuia, evidențiază provocările și devierile sportului – printre care dopajul și corupția – pentru a încheia cu o descriere a rolului jucat de Biserică în acest domeniu, considerat „o modernă Curte a neamurilor”.
Papa Francisc a laudat documentul, potrivit Cathiloc Herald, spunând: "Sportul este o sursă foarte bogată de valori și virtuți care ne ajută să devenim oameni mai buni. Trebuie să aprofundăm legătura strânsă care există între sport și viață.
Sportul poate să deschidă calea către Hristos în acele locuri și ambiente unde, din diferite motive, nu este posibil să-L vestești de o manieră directă; iar persoanele, prin mărturia lor de bucurie, practicând sportul în formă comunitară, pot fi mesageri ai Veștii celei Bune".
De aceea, încheie pontiful, "a da ce-i mai bun din tine în sport reprezintă și un îndemn la aspirația către sfințenie. Pentru sportivul creștin, sfințenia va fi, așadar, un fel de a trăi sportul ca un mijloc de întâlnire, de formare a personalității, de mărturie și de vestire a bucuriei, de a fi creștin împreună cu cei din jurul său. Tuturor sportivilor și operatorilor pastorali care se recunosc în marea «echipă» a Domnului Isus le cer să se roage pentru mine și le transmit din inimă binecuvântarea mea", a mai afirmat Papa Francisc.
Sportul în ziua de duminică nu a fost acceptat de Biserica Catolică, care considera că ziua a șaptea a săptămânii ar trebui să fie o zi de odihnă, scrie DigiSport.ro.
Pagina 1 din 1

Se PREGĂTEȘTE o decizie BOMBĂ în cazul Kovesi - Antena 3. Speța poate schimba LEGISLAȚIA din România
La ÎCCJ poate avea loc o decizie cel puțin controversată după o sesizare formulată de Curtea de Apel București la data de 21 martie 2018.
Pe 20 martie, șefa DNA, Laura Codruța Kovesi, câștiga procesul cu Antena 3 și, prin sentința dată, jurnaliștii împreună cu postul TV erau obligați la plata unor despăgubiri evaluate la 300.000 lei. La o zi distanță, pe 21 martie, Curtea de Apel București formulează o sesizare către ÎCCJ.
Astfel, în dosarul 41380/299/2016 al Curții de Apel București, doi dintre cei trei judecători ai completului de recurs a invocat din oficiu excepția inadmisibilității recursului în considerarea faptului că este vorba de o pricină evaluabilă în bani, susține luju.ro.
Opinia separată formulată de cel de-al treilea judecător a fost diametral opusă, în sensul că recursul este obligatoriu, deoarece Curtea Constituțională. prin Decizia 369 din 30 mai 2017 (publicata in Monitorul Oficial nr. 582/20.07.2017), a statuat că este neconstituțională sintagma "precum șiîn alte cereri evaluabile în bani în valoare de până la 1.000.000 lei inclusiv" din art. XVIII alin. 2 din Legea nr. 2/2013. Mai exact, se afirmă că nu se pot face discriminări pe valoarea pentru care este posibil recursul și că pentru toate cauzele aflate în apel dupa data deciziei CCR, părțile din dosare au deschisă calea de atac a recursului.
Este exact situația din dosarul civil Kovesi – Antena 3, în care șefa DNA a cerut daune de 1.000.000 lei și în care, după pronunțarea deciziei de la CA Ploiești, unde aceasta a primit daune de 300.000 lei, jurnalistii au declarat recurs.
Ca urmare a acestei sesizări venite de la Curtea de Apel București, la o zi duăa ce Kovesi a câștigat în apel, Înalta Curte a refuzat să mai dea termene în procese similare civile și chiar a suspendat cauzele, informând părțile din toate dosarele că în data de 18 iunie 2018 va dezlega pricina sesizată. Totul în dauna a numeroși justitiabili care devin astfel victime ale acestei dispute, care încalcă flagrant decizia Curții Constituționale nr. 369 din 30 mai 2017, care a statuat că oamenii au dreptul la recurs, mai notează luju.ro.
CSM a stabilit luna trecută, prin hotărâre irevocabilă, că apelul de la CA Ploiești s-a soluționat de către o instanță lipsită de intependență, care a fost intimidată printr-o adresă trimisă la dosar la ultimul termen de procurorul DNA Marius Bulancea, care lasă să se înțeleagă că a format dosar penal pe numele unor judecători din cauză. Asta în condițiile în care DNA și Kovesi erau părți în dosarul civil în calitate de pârâtă și respectiv reclamantă-pârâtă.
Pagina 1 din 1

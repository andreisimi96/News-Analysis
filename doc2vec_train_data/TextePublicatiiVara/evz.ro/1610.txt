Au trecut șase luni de la moartea Stelei Popescu, iar familie marei artiste nu este liniște nici acum. fostul soţ o atacă dur pe fiica adoptivă a artistei, care a moştenit întreaga avere. Dan Puican (83 de ani) îi reproşează Doinei Maximilian faptul că încearcă să scoată bani de pe urma artistei.
Bărbatul nu este împăcat cu dispariția Stelei Popescu și consideră că Doina nu face ce trebuie cu moștenirea imensă pe care a primit-o.„Am auzit că fata Stelei a început să îi vândă rochiile, plus că vrea să închirieze vila de la mare, de la 2 Mai. Nu mă mai miră nimic pentru că trăim într-o epocă în care banul este pe primul loc”, a declarat Dan Puican pentru Click! .
După cum se ştie, în garderoba Stelei se regăsesc multe rochii scumpe, elegante, haine de blană şi care au rămas într-una dintre casele moştenite de Doina Maximilian. Contactată telefonic, Doina Maximilian a negat că ar obţine foloase materiale de pe urma lucrurilor care i-au aparţinut mamei adoptive. „Am dat o parte din haine de pomană celor de la teatru, nu am cerut bani pe ele cum spune el. Le-am dat unor oameni care au iubit-o pe Stela Popescu! Am dat şi rochii de scenă, dar şi de purtat de zi cu zi”, a spus aceasta, care a dorit să lămurească şi zvonurile referitoare la faptul că îşi doreşte să închirieze vila de la mare.
“Nu este adevărat nimic, nu o închiriez, nu o vând. O să vină prieteni de ai mei să mai stea pe timp de vară, dar nu o să le cer bani. Locuiesc în casa mamei mele de mult timp, mai exact, după o săptămână de la moartea sa, nu după o lună şi ceva cum vorbeşte lumea. Trebuia să mă mut, aia nu este casă care să fie lăsată de izbelişte, plus că eu oricum veneam la două-trei zile pe acolo”, a precizat Doina Maximilian.
Pagina 1 din 1

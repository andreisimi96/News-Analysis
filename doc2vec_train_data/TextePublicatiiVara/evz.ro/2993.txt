PARIS: Președintele francez Emmanuel Macron a acuzat marți Italia de "cinism și lipsă de responsabilitate" ca urmare a refuzului autoritățile din peninsulă de a prelua sute de migranți blocați pe o navă de salvare aflată în derivă, în Marea Mediterană.
Macron a declarat, într-o ședință a cabinetului francez, că, în conformitate cu legislația maritimă, "în cazuri de primejdie, țara cu cea mai apropiată coastă are responsabilitatea de a răspunde", conform purtătorului de cuvânt al președinției, Benjamin Griveaux. "Dacă o ambarcațiune ar fi fost cel mai aproape de coastele franceze, aceasta ar fi avut permisiunea de a veni la mal", a mai declarat Griveaux. "Franța și-a făcut partea sa de datorie, însă este inacceptabil comportamentul și instrumentalizarea politică pusă în practică de guvernul italian". De-a lungul timpului, guvernele italiene și-au acuzat pe partenerii europeni că au lăsat țara să se descurce singură în fața unui aflux de 700.000 de imigranți din Africa, începând cu 2013. În același timp, domnul Griveaux a acuzat noul guvern de extremă-dreapta / populist de la Roma, de lipsă de solidaritate, după ce a refuzat să permită navei de salvare Aquarius, cu peste 600 de migranți la bord, să vină la mal. "Nu puteți crea un precedent care să permită unei țări europene să lase greul pe umerii unei alte țări europene", a continuat acesta "Trebuie să arătăm solidaritatea pe care Italia nu a demonstrat-o". Noul guvern italian s-a angajat să deporteze sute de mii de persoane care locuiesc ilegal în țară și să oprească din drum navele care transportă migranți, astfel încât să nu acosteze pe teritoriul său. Președintele Macron s-a confruntat cu critici din partea unor partide de opoziție de stânga și a membrilor partidului care l-a propus în alegeri, Republica în Mișcare, pentru că nu s-a oferit să preia cele 600 de persoane aflate la bordul navei Aquarius. Spania s-a oferit să îi preia pe aceștia, decizie lăudată de domnul Macron în timpul ședinței cabinetului francez.
Pagina 1 din 1

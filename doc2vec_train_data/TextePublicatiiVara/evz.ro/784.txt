Foto credit Botoșăneanul.ro
Imagini greu de digerat s-au derulat în cursul zilei de 1 iunie 2018 în fața sediului Inspectoratului de Poliție Județean Botoșani, protagonist fiind un bărbat internat la psihiatrie.
Botosaneanul.ro scrie despre Ciobanu Daniel de 44 de ani a fost adus desculț și în pijamale cu mașina Poliției, după ce frații și tatăl lui au intrat cu forța în Secția de Psihiatrie a Spitalului Județean Mavromati și l-au scos din salon.
Bărbatul era era legat de pat și bătut crunt. O arcadă era spartă și cusută, un ochi învinețit și avea diverse echimoze pe corp. La mâini se putea observa vânătăi rezultate de la legăturile cu care fusese prins de patul de spital.
Familia victimele au aflat ieri că se află la Secția de Psihiatrie, transferat de la Spitalul Județean unde fusese internat pentru afecțiuni cardiologice, dar rudele nu știu cum a ajuns acolo.
„Noi ieri am aflat că a fost internat, au avut o semnătură a lui, dar el nu a fost conștient, mă înțelegeți? Și el nu știa unde e, deci acolo când l-au dus, cu mașina. El a opus rezistență, patru inși l-au luat și l-au legat de pat. L-am găsit în fața soarelui, prin geam, însetat total și bătut. Nu ați văzut cum arată?!”.
Rudele susțin că toată povestea este pusă la cale de fosta soție, care, spun ei, ar fi încercat să scape de el, într-un mod agresiv. „Este fosta soție, încerca să scape de el. Ei au mai multe proprietăți și ea vrea să scape de el. El are două preinfarcturi și dacă mai face unul, se duce.
Și asta e ideea ei. Să-l facă să înnebunească, să-i crape inima și să ia tot. Are apartament și case la Roșiori, au magazin în hală, au second de mobilă, au afaceri”,
Pagina 1 din 1

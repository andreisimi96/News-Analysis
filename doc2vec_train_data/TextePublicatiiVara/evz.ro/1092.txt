După ce Steaua a ratat barajul de promovare în Liga a III-a, Helmuth Duckadam, peședintele de imagine al FCSB-ului, i-a atacat dur pe „militari”.
CSA a fost învinsă, aseară, pe „Arena Națională”, de Academia Rapid, scor 0-2, și astfel „roș-albaștrii” au ratat șansa de a ajunge la barajul de promovare în L3. Eroul Stelei de la Sevilla, Helmuth Duckadam, a atacat trupa pregătită de Marius Lăcătuș și Ion Ion și a declarat că Steaua activează în primul eșalon, nu în Liga a 4-a. „Aşa cum am anticipat, această echipă de fotbal a CSA-ului a fost înfiinţată după 14 ani, doar pentru a justifica reconstruirea stadionului Ghencea. Această echipă nu are nicio legatură cu Steaua sau istoria Stelei. Aceşti băieţi, unii chiar talentaţi, nu au nicio vină. Ei au fost cumpăraţi pentru a satisface ambiţiile unor oameni din cadrul Armatei.
Vom asista, probabil, la un nou proces marca Talpan, în urma căruia sunt convins că va fi la fel de iubit de galeria Rapidului cum este astăzi iubit de galeria FCSB, adevărata Steaua. Aş fi dorit să văd un act de bărbăţie a d-lui Talpan si Petrea în faţa acelor oameni care au crezut în acel proiect. Unde este acel proiect cu un buget de 350.000 de euro? Unde este echipa care trebuia să promoveze an de an?”, a spus legendarul portar al Stelei.
Pagina 1 din 1

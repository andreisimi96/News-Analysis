Comentarii | 0 Vizualizari
În mai puțin de șase luni, instanțele de judecată au achitat, pe bandă rulantă, peste 100 de persoane, trimise în judecată de DNA, iar dosarele altor 89 de inculpați au fost clasate de procurori.
Cifrele, în contrast cu raportul pozitiv prezentat la ONU de Laura Codruța Kovesi, arată un dezastru fără precedent în sânul instituției. Șefa DNA a spus, la aniversarea a 15 ani de la adoptarea Convenţiei Naţiunilor Unite împotriva Corupţiei că, în ultimii cinci ani, instituţia a trimis în judecată 68 de demnitari/oficiali de rang înalt.
Astfel, DNA a ajuns la un număr de 102 achitari, numai în 2018, arată Luju.ro.
Printre cele mai răsunătoare achitări în Instanță se numără:
Președintele Senatului Călin Popescu Tăriceanu – achitat de ÎCCJ;
Fostul șef al Direcției Poliției Rutiere, comisarul șef Lucian Diniță – achitat de Tribunalul București;
Fostul judecător CCR Toni Greblă – achitat de ÎCCJ;
Fostul premier al României Victor Ponta – achitat de ÎCCJ;
Fostul ministru al Transporturilor Dan Șova – achitat de ÎCCJ;
Fostul ministru al Justiției Tudor Chiuariu – achitat de ÎCCJ;
Gabriela Bîrsan, judecătoare ÎCCJ, achitată de ÎCCJ;
Fostul deputat Mugurel Surupaceanu – achitat de Tribunalul Gorj;
Fostul secretar de stat din Ministerul Sănătății Alin Tucmeanu – achitat de Tribunalul București;
Nicușor Constantinescu, fostul președinte al CJ Constanța – achitat definitiv de Curtea de Apel București ;
Avocatul Radu Pricop, ginerele fostului președinte Traian Băsescu – achitat de Curtea de Apel București;
Președintele PNL Ludovic Orban – achitat de ÎCCJ.
Clasare răsunătoare: 77 de medici într-o zi
Și numărul clasărilor arată imaginea nefastă a anchetelor DNA. Într-o singură zi, numărul persoanelor pe care procurorii i-au scos de sub urmărire penală s-a ridicat de la 12 la 89. Dosarul celor 77 oncologi, acuzați de luare de mită, a fost clasat după doi ani.
În celelalte 12 dosare penale clasate, în 2018, se mai numără personalități precum:
Ex-vicepreședintele Camerei Deputaților, Ioan Oltean;
Fostul ministru al Transporturilor, Ovidiu Silaghi;.
Fostul Procuror General al României, Tiberiu Nițu
Fostul tensimen Dinu Pescariu;
Fostul director CNADNR Narcis Neaga;
Președintele CJ Ilfov, Marian Petrache.
Pagina 1 din 1

Jurnalistul Ion Cristoiu a intervenit, duminică seara, în scanadalul momentului, în care este implicat Ilie Năstase, susținând că este important să se discute dacă Poliția a făcut exces de forță în cazul lui.
Pe de altă parte, jurnalistul a punctat că Năstase nu are nicio scuză că s-a urcat băut a volan.
Cristoiu a precizat, la Antena 3 că, la volan „ești șofer și atât”, făcând referire la calitatea de vedetă a fostului tenismen.
„E important de discutat dacă Poliția a făcut exces de forță cu cetățeanul Ilie Năstase. Numai că o parte a discuției din spațiul public face referire la faptul că e o valoare și polițiștii nu aveau voie.. Introducerea conceptului de valoare e deja primejdioasă. Trebuie discutat despre excesul de forță, dar nu ai o scuză că te-ai urcat beat la volan. Nu există că ești vedetă. Când ești la volan, ești șofer și atât”, a spus Cristoiu.
IMAGINILE CU SUNET, de la ÎNCĂTUȘAREA lui Ilie Năstase! ESTE HALUCINANT ce s-a întâmplat acolo. Cine a avut dreptate? - VIDEO
Reamintim că fostul mare tenismen a fost încătușat de polițiști, vineri dimineața, după o dispută în trafic. Brigada Rutieră a transmis că fosta glorie a tenisului, care are gradul de general, s-a ales cu dosar penal după ce a fost prins la volan sub influența băuturilor alcoolice și a refuzat să-i fie prelevate probe biologice.
La doar o zi de la apariția primelor imagini cu momentul încătușării lui Ilie Năstase, după ce a fost prins de polițiști băut la volan, Mihai Gâdea a făcut publice în cadrul emisiunii „Sinteza Zilei” noi imagini, de data acestea însoțite și de sonor.
Cum a fost SURPRINS Năstase, la 24 de ore de la MARELE SCANDAL! S-a întâmplat în ACELAȘI LOC
Potrivit Poliției, videoclipul prezentat, duminică seara, de Antena 3, este al doilea moment în care Ilie Năstase a fost oprit în trafic. Prima oară când fostul tenismen a fost oprit a refuzat să se legitimeze și a plecat din nou cu mașina.
Pe de altă parte, fostul tenismen susține că nu a fost singurul șofer care a fost oprit la acea oră, precizând că oprirea sa a fost, de fapt, un "pont".
Năstase aruncă BOMBA! DEZVĂLUIRI INCREDIBILE despre momentul ÎNCĂTUȘĂRII sale: „A fost un pont”
„Au trecut zeci de maşini pe lânga mine, m-au oprit numai pe mine. A doua zi m-au urmărit la spital, au stat după colţ şi m-au oprit din nou. Am fost singura maşină oprită. Nu e adevărat că n-am vrut să mă legitimez. Eram în mijlocul străzii, erau paparazzii, m-am dus 5 metri mai încolo. Eu nu l-am înjurat pe poliţist până nu mi-a pus cătuşe, m-au provocat. Eu aveam portofelul în mână să scot actele, dar mă tragea de centură, nu aveam cum să scot actele. Am recunoscut că am băut, am suflat în aparat. Era un băiat acolo care spunea că mă arestează", a declarat Ilie Năstase, la Antena 3 .
Pagina 1 din 1

Americanca Danica Patrick, singura femeie câştigătoare a unei curse din seria IndyCar, a abandonat, duminică, ultima competiţie din carieră, celebra Indy500
Americanca Danica Patrick, singura femeie câştigătoare a unei curse din seria IndyCar, a abandonat, duminică, ultima competiţie din carieră, celebra Indy500
Danica Patrick a devenit singura femeie câştigătoare a unei curse din seria Indy în 2008, când s-a impus la Motegi, în Indy Japan 300. Totodată, ea este singura femeie clasată pe podium la Indy500, în 2009, când a ocupat locul al treilea, şi tot singura femeie care a plecat din pole-position în seria Nascar, la Daytona 500, în 2013, potrivit news.ro
Duminică, pe ovalul de beton de la Indianapolis, Patrick a fost nevoită să abandoneze după ce a lovit zidul de protecţie, în turul 68 din 200.
Azi, am fost dezamăgită, ţinând cont de ce speram şi ce doream de la ultima cursă. Sunt recunoscătoare pentru tot, dar mi-aş fi dorit să fi putut termina mai puternică, a declarat pilotul de 36 de ani.
Danica Patrick a fost una dintre cel mai bine plătite sportive din lume. În perioada 1 iunie 2016 - 1 iunie 2017, ea a ocupat locul al treilea în clasamentul câştigurilor întocmit de Forbes, cu 12,2 milioane de dolari, după Serena Williams (27 de milioane de dolari) şi Angelique Kerber (12,6 milioane de dolari), ierarhie în care Simona Halep a fost a zecea, cu 6,2 milioane de dolari.
Pagina 1 din 1

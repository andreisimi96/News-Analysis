Poliția este în alertă după ce zece copii au ajuns la spital cu toxi-infecții alimentare. Patru dintre micuți au fost aduși, azi noapte, de părinți iar alți șase au primit îngrijiri medicale, în cursul zilei de vineri.
UPDATE. Incidentul a avut loc la Grădinița Brândușa, din Cartierul Vitan, unitate de învățământ lăudată de primarul Sectorului 3, Robert Negoiță pe Facebook „Robert Negoita - Scoli ca in Germania”. Prima reacție în acest caz a venit din partea unei mămici care, revoltată, a postat, pe Facebook, mesajul: „De ziua copilului, grădinița Brândușa a facut „cadou” copiilor, o minunată enterocolita!”.
O anchetă este în plină desfășurare la o grădiniță din Sectorul 3 al Capitalei, după ce nu mai puțin de zece copii au ajuns la spital cu simptome ale unei posibile toxi-infecții alimentare.
Poliția Capitalei transmite că prima sesizare legată de acest caz grav a fost sesizată la 112, puțin după miezul nopții de joi spre viner, la ora 0.10.
„Secţia 11 Poliţie a fost sesizată prin Sistem 112  cu privire la faptul că la un spital pediatric de urgență s-au prezentat, însoțiți de către rude, patru  minori, toți şcolarizați la o grădiniță din  sectorul 3, întrucât prezentau semne ale unei posibile toxi-infecții alimentare”, au comunicat oficialii Poliției Capitalei.
Secția de poliție s a sesizat din oficiu cu privire la această situație, iar grupa operativă  s-a deplasat la spital, pentru a primi date referitoare la starea de sănătate a copiilor. Ulterior, polițiștii au sesizat și Direcția Sanitar Veterinară și ANSVSA.
Copiilor li s-a presxcris un tratament și nu au rămas internați.
Pe parcursul zilei, de vinery, însă, alți șase copii, de la aceeași unitate de învățământ, au fost aduși de părinți, cu aceeași simptomatologie, la camerele de gardă. Și aceștia au intrat sub tratament, dar nu au fost internați.
La acest moment, polițiștii Secției 11 și reprezentanți ai DSP și ANSVSA se află la sediul grădiniței pentru verificări și recoltare de probe.
Pagina 1 din 1

Istoria ALTFEL decât o înveți la școală. O adevărată revoluție cuprinde încet, dar sigur, Uniunea Europeană, de data aceasta de la est spre vest.
Euroscepticismul manifest al unor țări ca Ungaria și Polonia este îmbrățișat acum și de Austria și Italia, unde partidele de dreapta au ajuns la putere.
Ce este însă acest euroscepticism pe care globaliștii îl acuză că distruge Europa. În primul rând trebuie să spunem că e vorba de o o arie mare de curente care merg de la critica actualei formule a Uniunii Europene și până la respingerea totală a acestei structuri transnaționale.
Principala sursă a euroscepticismului este faptul că integrarea europeană slăbește suveranitatea statelor naționale. Există însă și alte probleme legate de deficitul democratic al Uniunii, dar și de birocrația excesivă.
Firește și politicile de încurajare a unei migrații masive din Orientul Mijlociu și Africa de Nord au partea lor de vină. Sunt, de asemenea, și critici că politicile neoliberale aplicate de UE folosesc unei elite din lumea afacerilor, totul pe seama clasei muncitoare.
Acuzații la adresa Uniunii Europene vin din partea unui spectru larg de partide și atât de la extrema stângă, cât și de la cea dreaptă. În ultima vreme, însă, cele din urmă au profitat cel mai mult de creșterea euroscepticismului.
Eurobarometrul, sondajul de opinie publică adresat unui eșantion reprezentativ al cetățenilor din Uniune, arată că încrederea în UE și în instituțiile sale a scăzut puternic de la cârful atins în 2007.
De atunci, ncrederea a rămas constant sub 50 la sută. În ceea ce-i privește pe politicieni, există un euroscepticism radical al unor politicieni care spun deschis că țările lor ar trebui să se retragă din Uniune. De altfel, chiar în Parlamentul European, Grupul Europa Libertății și a Democrației Directe se situează pe linia unui euroscepticism dur, exemplificat de partide precum UKUP (Partidul Independenței Marii Britanii).
Mulți dintre eurosceptici preferă să se numeascpă euro-realiști. E cazul, de pildă, fostului președinte ceh Vaclav Klaus. Există însă și eurosceptici care își doresc ca țările lor să rămână ăn Uniune, dar pentru asta văd necesară o reformă radicală în privința politicilor acesteia. În această categorie se afla Partidul Civiv Democrat din Cehia.
Cea mai puternică mișcare de reformă vine din dreapta eșicherului politic. Alianța Mișcarea pentru o Europă a Națiunilor și a Libertăților reunește partide aflate acum în ascensiune electorală, precum Liga Nord ajunsă la putere în Italia sau Partidul Libertății, aflat, de asemenea, la putere în Austria, dar și Grontul Național din Franța și partide din Belgia și Cehia.
De aici vine marele risc pentru establishmentul politic de la Bruxelles pentru că până la alegerile europene a mai rămas doar un an. Iar în cazul unei victorii a naționaliștilor, Uniunea Europeană va avea de ales întrea deveni o Europă a Patriilor și dispariție.
Opiniile exprimate de invitații EVZ aparțin autorilor și nu reprezintă punctul de vedere al publicației
Pagina 1 din 1

Într-un interviu în exclusivitate pentru Evenimentul Zilei, frumoasa blondă a acceptat să vorbească depre viața ei dincolo de luminile reflectoarelor.
Alina Eremia a gustat aroma celebrității de la o vârstă fragedă. A cucerit publicul prin rolul pe care l-a avut într-un serial tv, după care, cariera ei artistică a explodat. Un timp s-a împărțit între muzică și actorie, acum, se axează pe muzică, lansând hit după hit. Deși este extrem de discretă cu viața sa personală, ultima sa melodie reprezintă o declarație inedită de dragoste, compusă special pentru iubitul ei, Eduard, cu care are o relație de doi ani.
- EVZ: Ce muzică ascultai în copilărie?
- Alina Eremia: În copilarie, ascultam muzică r&b și hip-hop, de la Mary J Blige, la Ashanti, Destiny’s Child, N’sync la 50 Cent sau Eminem. - Defecte și calități. Care ar fi 3 cele mai importante calități ale tale? Dar defecte? - Printre calitatile mele se numără ambiția, optimismul și modestia. Ca orice om normal, nici la capitolul defecte nu stau rău(n.r. râde). Uneori sunt impulsivă, așa că stau destul de prost cu răbdarea și uneori sunt mai sinceră decât prevăd unele situații.
- Care a fost cel mai frumos cadou pe care l-ai primit vreodată?
- Cel mai frumos cadou primit vreodată a fost o bijuterie veche de-a mamei.
- Care este cel mai scump sau obiect pe care l-ai cumparat vreodată?
- O geantă Chanel Vintage. Este una din primele achiziții costisitoare pe care le-am făcut. - Care este primul lucru pe care îl faci dimineața, după ce te trezesti? Dar ultimul lucru înainte de culcare?
- Dimineața, primul lucru pe care îl fac este să beau un pahar cu apă, după care îmi pregătesc cafeaua. Ultimul lucru înainte de somn este să citesc, să fac stretching, să îmi relaxez corpul” .
- Dacă nu ar fi muzica - de mâine, să spunem că nu ai mai putea cânta, nici la pian, nici cu vocea - spre ce meserie te-ai îndrepta?
- Este o întrebare de baraj, pentru că nu îmi pot imagina ca viața mea să se desfășoare altfel. Probabil că tot în domeniul artistic, nu știu să îți numesc o meserie, dar mă atrage tot ce înseamnă arta.
Alina nu e singura celebritate din familia Eremia.
- Recent, fratele tău, Mircea, ți-a călcat pe urme. Care a fost cel mai important sfat pe care i l-ai dat când s-a apucat de cântat?
- Mă bucur că fratele meu împărtășește aceeași pasiune ca și mine. Ne place să stăm la povești legate de muzică, ne cerem părerea unul celuilalt, și mă bucură faptul că face pași mici și siguri spre o carieră frumoasă. L-am sfătuit să muncească, niciodată să nu fie autosuficient, să încerce să se autodepăseașcă și, cel mai important, să rămână cu capul pe umeri, sfaturi pe care și eu la rândul meu le-am primit și care s-au dovedit a fi utile.

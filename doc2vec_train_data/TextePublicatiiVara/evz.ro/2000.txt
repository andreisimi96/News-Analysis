Tribunalul București a dispus arestarea pentru 30 de zile a a fiului unui celebru politician și a unei vedete a postului de televiziune Antena 1, la cererea procurorilor DIICOT
Mihai Cristian Cosmin, fiul fostului senator Cristian Dănuț Mihai, este cercetat pentru aderare la un grup infracțional organizat, trafic de persoane și proxenetism.
Alături de el, a fost reținut și Bohus Pollak, zis Ben, un fost concurent al emisiunii ”Insula Iubirii”, de la Antena 1, care este cercetat pentru trafic de droguri de mare risc.
Cei doi au fost arestați în urma unei ample operațiuni desfășurată de DIICOT, în care au fost reținute 33 de persoane.
DIICOT, surprize de PROPORȚII. Polițiști, o VEDETĂ și un fiu de politician, REȚINUȚI într-un CAZ CELEBRU
Reamintim că procurorii Direcţiei de Investigare a Infracţiunilor de Criminalitate Organizată şi Terorism – Structura Centrală au anunțat că au dispus reţinerea pentru o perioadă de 24 de ore a 33 de membrii ai grupării conduse de Clanul Ștoacă.
Pe lista anchetatorilor se află nume grele ale interlopilor care au coordonat rețele de trafic de droguri, trafic de persoane și prostituție. Lideri de necontestat ai grupării „Ștoacă” au devenit, începând cu anul 2017, Marius Voinea - zis „Marius Ștoacă”, Petre Șaim - zis „Petrică Ștoacă”, Bogdan Gabriel Niculae – zis „Bogdan Ștoacă” și Lucian Florin Cimpoeru.
Aceștia au preluat rețeaua infracțională dezvoltată de predecesorii lor, au perfecționat-o în funcție de oportunitățile de a obține venituri consistente care să asigure nivelul de trai al membrilor.
Pe lista celor reținuți se numără Cosmin Mihai, fiul fostului senator de Brăila Cristian Dănuţ Mihai, o vedetă, Pollak Bohus, cunoscut drept „Ben”, fost concurent în emisiunea „Insula Iubirii”, dar și doi polițiști.
Pagina 1 din 1

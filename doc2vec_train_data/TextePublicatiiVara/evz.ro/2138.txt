Comentarii | 1559 Vizualizari
Vizita Înaltului reprezentant UE pentru Afaceri Externe, Federica Mogherini, care era programată să aibă loc în Israel, a fost anulată de oficialul UE în contextul în care premierul Benjamin Netanyahu a refuzat să dea curs întrevederii cu ea, potrivit site-ului israelian Ynetnews.com.
Federica Mogherini, Înaltul reprezentant UE pentru Afaceri Externe, a anulat vizita programată în Israel, pe considerentul că premierul Benjamin Netanyahu a refuzat să aibă o întrevedere cu ea, informează site-ul israelian Ynetnews.com. Conform unui diplomat israelian, refuzul premierului Benjamin Netanyahu de a se întâlni cu Federica Mogherini ar avea legătură cu poziţia “ostilă” a oficialului UE faţă de Israel. "A fost invitată de o organizaţie proevreiască, pentru o conferinţă, nu de Israel", a explicat diplomatul. "Poziţiile Federicăi Mogherini sunt foarte ostile faţă de Israel", a subliniat diplomatul, citat de mediafax.ro.
Federica Mogherini, Înaltul reprezentant UE pentru Afaceri Externe, a criticat în mod repetat utilizarea disproporţionată a forţei de către armata israeliană împotriva palestinienilor. De asemenea, Uniunea Europeană se opune colonizării israeliene în Cisiordania şi deciziei Statelor Unite de a recunoaşte oraşul Ierusalim capitală a Israelului.
Pagina 1 din 1

La summitul G7, Trump a ameninţat că ar putea introduce taxe punitive şi pe importurile de automobile
Când tocmai părea că statele G7 au ajuns la un consens, preşedintele Donald Trump a anunţat pe Twitter că SUA s-au răzgândit. Şi este mai bine aşa, consideră Michael Knigge.
Uneori este mai bine să scoţi plasturele de pe rană dintr-o singură mişcare. Preşedintele SUA tocmai a făcut-o prin retragerea sprijinului în comunicatul final G7, în ultimul minut, via Twitter, din avion, în drum spre Singapore. În mesajul de pe Twitter, Trump i-a reproşat premierului canadian Justin Trudeau că ar fi făcut declaraţii false la conferinţa de presă. De aceea, şeful Casei Albe le-ar fi dat dispoziţii reprezentanţilor SUA să nu mai sprijine declaraţia comună de la finalul summitului desfăşurat la Malbaie, Quebec.
N-ar fi prima retragere a lui Donald Trump – un adevărat maestru al renunţărilor. Ca preşedinte al SUA, el a pus pe butuci acordul pentru climă de la Paris, acordul nuclear cu Iranul, parteneriatul transpacific (TPP) şi calitatea de membru UNESCO a SUA – că să dam doar câteva exemple.
O fisură adâncă
Comparativ cu acordul privind programul nuclear al Iranului, consecinţele directe ale recentei renunţări sunt destul de neînsemnate, fiindcă declaraţia de la Quebec nu obligă statele semnatare la nimic şi nici nu este una cuprinzătoare. Însă relevanţa simbolică a gestului preşedintelui Trump este uriaşă. Este pentru prima oară când statele G7 nu au putut ajunge la consens într-o declaraţie comună.
Dar este mai bine aşa. Fiindcă o fisură atât de adâncă nu trebuia trecută cu vederea. Apariţia lui Donald Trump la Quebec a demonstrat, încă o dată, ce gândeşte el despre aliaţii SUA şi despre ordinea mondială postbelică la care şi Washingtonul a contribuit – anume că îî sunt totuna.
Michael Knigge, DW
Mai mult, Trump încearcă activ sa le submineze şi să le distrugă. În declaraţia comună, statele semnatare s-au pronunţat în favoarea "unui comerţ liber, corect şi reciproc avantajos” şi au declarat război protecţionismului. Or, toate acestea nu sunt pe gustul lui Trump.
Cu iluzii nu ajungem nicăieri

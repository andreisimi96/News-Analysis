Autoritatea Federală din domeniul Transporturilor din Germania (KBA) a găsit „cinci dispozitive ilegale” la motoarele diesel montate la aproape un milion de vehicule Daimler.
Luna trecută, Autoritatea Federală din domeniul Transporturilor din Germania a cerut Daimler să recheme la service autovehiculele comerciale uşoare Mercedes Vito echipate cu motoare diesel Euro 6 de 1,6 litri, deoarece aveau instalate dispozitive capabile să reducă emisiile în timpul efectuării testelor de laborator.
Grupul Daimler a respins acuzaţiile şi a anunţat că va contesta decizia, inclusiv la Tribunal, dacă va fi necesar. De asemenea, producătorul auto a dat asigurări că va coopera pe deplin cu autorităţile, dar nu a precizat câte vehicule sunt afectate de rechemarea la service, scrie ProMotor
Duminică, un purtător de cuvânt al Daimler a afirmat că nu comentează informaţiile apărute în BamS, adăugând: "Cooperăm pe deplin şi în mod transparent cu KBA şi cu Ministerul Transporturilor". De asemenea, purtătorul de cuvânt a respins opinia KBA că dispozitivele încalcă reglementările.
Daimler, ca şi alţi producători auto, foloseşte azotat de uree lichid pentru a neutraliza emisiile de oxid de azot în gazele de eşapament. Totuşi, KBA susţine că dispozitivele de control al emisiilor permit vehiculelor să depăşească poluarea în exces fără a fi detectate.
După ce Volkswagen a recunoscut că, în perioada 2005 - 2015, a echipat 11 milioane de vehicule vândute la nivel mondial cu un soft care falsifică rezultatele testelor antipoluare ale motoarelor diesel, Guvernul de la Berlin a ordonat efectuarea de teste de emisii la toatele modelele de
Analiştii susţin că la vehiculele incriminate sistemul de filtrare a emisiilor poluante este dezactivat când temperatura exterioară coboară sub un anumit nivel. Conform normelor europene în vigoare, această procedură nu este permisă decât în situaţia în care permite evitarea unui accident sau pagubelor produse motorului. În consecinţă, Guvernul german a cerut producătorilor auto să revizuiască acest mecanism.
Pagina 1 din 1

Se scumpesc apartementele din toată țara. În a treia lună de primăvară, proprietarii au ridicat prețurile peste tot. practic nu mai e niciun mare oraș în care să poți cumpăra o locuință cu mai puțin de 1.000 de euro pe metru pătrat.
Suma medie cerută pentru apartamentele scoase la vânzare la nivel național (noi și vechi) a ajuns la 1.215 euro pe metru pătrat, adică cu 1,5% peste nivelul consemnat la finele lunii aprilie (respectiv 1.197 de euro pe metru pătrat), arată reprezenetanâii Imobiliare.ro, cel mai marte portal d eprofil din țară. Tendința ascendentă a fost resimțită în toate marile orașe din România.
Pe parcursul lui mai, inclusiv Iașiul a reușit să depășească pragul de 1.000 de euro pe metru pătrat ca medie de preț la apartamente, alăturându-se astfel celorlalte șase mari orașe aflate în această situație. În capitala Moldovei, s-a înregistrat, luna trecută, o creștere de 5% a prețului mediu solicitat de către vânzători, cea mai mare la nivel național. Astfel, dacă un apartament din Iași putea fi achiziționat, în medie, cu 967 de euro pe metru pătrat util în aprilie, acum acesta ar costa 1.015 euro pe metru pătrat util. Cel mai mult, respectiv cu 5,8%, s-au scumpit luna trecută apartamentele noi.
La București, prețurile au crescut, luna trecută, de la 1.315 la 1.328 de euro pe metru pătrat. La Brașov, creșterea a fost de 0,5%, de la 1.043 la 1.048 de euro pe metru pătrat util. În Cluj, locuințele disponibile spre vânzare s-au apreciat luna trecută cu 1,2%, ajungând la 1.523 de euro pe metru pătrat util (față de nivelul de 1.505 euro pe metru pătrat util valabil la finele lui aprilie). Au crescut prețurile și în Constanța, arată specialiștii pieței imobiliare, unde apartamentele s-au scumpit, per ansamblu, cu 2,1% în mai, ajungând să coste, în medie, 1.147 de euro pe metru pătrat util (față de 1.123 de euro pe metru pătrat util la sfârșitul lui aprilie).
În orașul de pe Bega, așteptările vânzătorilor s-au majorat cu 1,6% luna trecută, de la 1.182 la 1.201 euro pe metru pătrat util. Aici s-au scumpit cel mai mult apartamentele din blocurile vechi.
Pagina 1 din 1

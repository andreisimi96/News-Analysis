Închisoare pe viaţă pentru fraţii Tomoioagă, criminalii şefului de post din Vişul de Jos. Ioan şi Ovidiu Tomoioagă, cei care, în ianuarie 2017, l-au ucis în biroul său pe Gheorghe Nistor, şeful de post din Vişeu de Jos, şi-au primit sentinţa definitivă.
Închisoare pe viaţă pentru fraţii Tomoioagă, criminalii şefului de post din Vişul de Jos. Ioan şi Ovidiu Tomoioagă, cei care, în ianuarie 2017, l-au ucis în biroul său pe Gheorghe Nistor, şeful de post din Vişeu de Jos, şi-au primit sentinţa definitivă.
Curtea de Apel Cluj a menţinut sentinţa dictată pe 20 februarie de Tribunalul Mureș. care a decis închisoare pe viață pentru frații Tomoioagă,  criminalii şefului de post din Vişeul de Jos, scrie emaramures.ro.
În ianuarie 2017, frații Ioan și Ovidiu Tomoioagă l-au ucis cu mai multe lovituri de cuţit pe şeful de post Gheorghe Nistor. Acesta a fost găsit mort, în propriul birou, pe 4 ianuarie 2017.
Frații Tomoioagă ar fi avut un conflict mai vechi cu Gheorghe Nistor, șeful de post din Vișeu de Jos, pe care l-au ucis. Polițiștii i-au prins pe agresori pe 6 ianuarie, iar o zi mai târziu i-au arestat.
În motivarea arestării preventive se arată că frații au mers în sediul Postului de Poliție Vișeu de Jos, chiar în biroul șefului de post gheorghe Nistor „căruia se presupune că i-au aplicat 3 lovituri cu un cuţit – una în zona cervicală şi două în zona toracelui, în urma cărora victima a decedat ulterior, apoi au închis uşa biroului cu cheia şi au părăsit clădirea prin partea din spate a acesteia”.
„Victima a fost găsită decedată în biroul ei în aceeaşi zi. Există, în consecinţă, indicii în sensul că cei doi inculpaţi au comis o infracţiune intenţionată contra vieţii. Tribunalul apreciază că inculpaţii au încercat să ascundă mijloace materiale de probă. Având în vedere faptul că, în speţă, există suspiciunea rezonabilă că cei doi inculpaţi au comis o infracţiune intenţionată contra vieţii şi întrucât raportat la natura, gravitatea presupuselor fapte dată de modalitatea în care se prezumă că au fost comise, aplicarea de multiple lovituri cu un cuţit, în zone vitale, asupra unui agent de poliţie, în chiar sediul poliţiei, în timp ce la parterul clădirii se aflau multe persoane – ceea ce denotă o periculozitate deosebită a acestora, şi la persoana inculpaţilor, lăsarea lor în libertate prezintă un pericol ridicat pentru ordinea publică”, arătau, în ianuarie 2017, judecătorii.
După ce au fost trimiși în judecată pentru omor calificat și furt, în baza probelor strânse de procurorii și judiciariștii maramureșeni, frații Ioan Aurelian și Marius Ovidiu Tomoioagă au fost transferați din arestul IPJ Maramureș la Penitenciarul Gherla.
Pagina 1 din 1

Un proiect de lege aflat pe ordinea de zi a şedinţei Consiliului General al Primăriei Capitalei, ce urmează a se desfăşura pe data de 14 iunie, prevede majorarea tarifelor de exploatare a parcajelor aparţinând domeniului public şi/sau privat al municipiului Bucureşti.
Una dintre măsurile reducerii traficului auto urban, în opinia iniţiatorilor proiectului de lege ce urmează a fi supus atenţiei consilierilor generali din PMB constă în introducerea regimului de plată al parcărilor pe întreg teritoriul oraşului, iar pentru administrarea acestor parcaje este necesară aprobarea unor tarife de exploatare.
"În scopul scăderii gradului de poluare, pentru respectarea cerinţelor impuse de standardele europene în domeniu, a fost aprobat Planul Integrat pentru Calitatea Aerului. Una dintre cauzele atingerii unui grad mare de poluare este traficul rutier, ale cărui volume sporite sunt cauzate de utilizarea pe scară largă a autovehiculului propriu. Pentru scăderea volumelor de trafic şi, implicit, a poluării, atât prin Planul Integrat de Calitate a Aerului, cât şi prin Planul de Mobilitate Urbană Durabilă, au fost stabilite măsuri de încurajare a utilizării transportului public şi alternativ.
Iată care vor fi tarifele, funcţie de zonă:
Zona 0 cuprinde locurile de parcare special amenajate în zonele de influenţă ale parcajelor publice denivelate, delimitate de următoarele perimetre:
- zona parcajului subteran Intercontinental: bd. N. Bălcescu - str. C. A. Rosetti - str. D. Gerota - str. J. I. Calderon - str. T. Arghezi - bd. Carol I;
- zona parcajului subteran Piaţa Universităţii: bd. N. Bălcescu - str. I. Câmpineanu - Calea Victoriei - Splaiul Independenţei - bd. I. C. Brătianu;
- zona parcajului suprateran Cocor: bd. I. C. Brătianu - str. Sf. Vineri - Calea Moşilor - str. H. Botev - bd. C. Coposu;
- zona parcajului suprateran Unirea: bd. C. Coposu - str. M. Basarab - bd. Mircea Vodă - bd. Unirii - bd. I. B.Brătianu.
Tarife aplicabile în zona 0:
- 10 lei/oră TVA inclus - tarif unic (tariful permite utilizarea unui loc de parcare, fără rezervarea sau nominalizarea acestuia); parcarea este limitată la o durată de maxim două ore, iar după expirarea acestei durate se va aplica măsura suprataxării cu un cuantum echivalent cu dublul tarifului orar, pentru fiecare oră de depăşire;
-10 lei/oră X 24 de ore X 30 de zile + TVA - tarif pentru unităţile hoteliere, complexe comerciale, săli de spectacole, baze sportive - locuri de parcare rezervate pe bază de contract;
- 120 lei/lună TVA inclus - tarif preferenţial pentru riverani (tariful permite utilizarea unui loc de parcare, fără rezervarea sau nominalizarea locului de parcare).
Zona 1 cuprinde locurile de parcare special amenajate între zona 0 şi perimetrul stabilit prin acordul Planului Integrat de Calitate a Aerului, delimitat de: Piaţa Victoriei - bd. Iancu de Hunedoara - str. Polonă - str. Mihai Eminescu - str. Traian - str. Nerva Traian - bd. Gheorghe Şincai - str. Lânăriei - Calea Şerban Vodă - bd. Mărăşeşti - str. Mitropolit Nifon - bd. Libertăţii - Calea 13 Septembrie - str. Izvor - str. B. P. Haşdeu - str. Vasile Pârvan - str. Berzei - str. Buzeşti - Piaţa Victoriei.
Tarife aplicabile în zona 1:

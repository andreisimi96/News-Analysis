Preşedintele Coaliţiei Românilor din SUA critică în termeni foarte aspri pe cei care au  reacţionat faţă de Gabriela Firea - criticând-o pentru că şi-a permis să meargă pe stadion să-i înmâneze cheia oraşului. În opinia lui Chris Terhes  „genul acesta de reacţii extreme îi face pe tot mai mulţi oameni de centru, care sunt foarte multi, să se îndepărteze de aşa-zisa dreaptă şi, vrând-nevrând, să se apropie de PSD”.
"Dupa mintea celor care au huiduit ieri pe stadion, cheile orasului si primirea facuta Simonei Halep de Firea, in calitate de gazda a evenimentului, trebuia sa o faca nu Firea, in calitate de primar general, ci un portar sau maturator de la primarie. Poata ca daca, in loc de "cheia orasului", Halep ar fi primit "matura orasului", cei cu huiduielile ar fi fost multumiti", a scris Chris Terhes pe contul personal de socializare.
"Este ok sa nu fii de acord cu Firea chiar si pe absolut tot ce face. Dar iti manifesti acest dezacord acolo unde e cazul, locul si momentul. Ieri nu a fost nici cazul, nici locul si nici momentul pentru proteste impotriva lui Firea, pentru ca evenimentul de ieri nu a fost despre Firea ci despre Halep.
Daca unuia ii venea sa urle ieri contra lui Firea, din respect pentru Halep o lasa pe alta data, tocmai pentru ca unele evenimente transcend omul politic vremelnic care e implicat in ele.
In 2004 Romania a fost primita in NATO, cand presedinte era Iliescu iar premier Nastase. Ce ar fi fost daca cei care erau contra lui Iliescu si Nastase ar fi urlat impotriva NATO ori fluierau cand am fost primiti in NATO?
In 2007 Romania a fost primita in UE, cand presedinte era Basescu iar premier Tariceanu. Ce ar fi fost daca cei care erau contra lui Basescu si Tariceanu ar fi urlat impotriva UE?
Reactia celor din tribune, iar ulterior justificarea data pe Facebook acelor urlaturi de fel si fel de persoane care se pretind jurnalisti, lideri de opinie, exponenti ai societatii civile, va arata autosuficienta si dispretul acestora fata de oricine altcineva nu e ca ei.
Mai mult, reactia lor va arata frustrarea omului care nu poate castiga alegeri prin vot, si atunci singura optiune care-i ramane e sa urle si sa scuipe.
Genul acesta de reactii extreme ii face pe tot mai multi oameni de centru, care sunt fffff multi, sa se indeparteze de asa-zisa dreapta si, vrand-nevrand, sa se apropie de PSD", a conchis preşedintele Coaliţiei Românilor din SUA.
Pagina 1 din 1

La Reșița a început un adevărat război împotriva sârmelor de rufe și a bătătoarelor de covoare. Municipalitatea a decis că acestea trebuie să dispară de pe spațiul public urgent, deși acest lucru e stipulat într-o hotărâre a Consiliului Local care datează de doi ani, dar care nu a fost aplicată.
Pe de o parte, e vorba de rațiuni estetice. Într-un oraș capitală de județ în anul 2018, nu e normal să vezi izmele întinse la uscat printre blocuri. Pe de altă parte, primarul Ioan Popa are planuri mari cu spațiile ocupate astfel în acest moment, fiind necesară amenajarea de locuri de parcare.
Pagina 1 din 1

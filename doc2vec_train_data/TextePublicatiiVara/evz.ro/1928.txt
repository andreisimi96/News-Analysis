Hai la lupta cea mare!
Haine albe sau costume populare, lanterne mici, steaguri și „Deșteaptă-te române” fără strofa cu versul „Un nume de traian”
Potrivit unui document intern al PSD, participanţii la mitingul de sâmbătă al PSD sunt sfătuiţi să fie îmbrăcaţi în haine albe sau costume populare, să aibă la ei lanterne mici sau telefoane mobile cu lanternă şi să vină cu imnul României tipărit, varianta prescurtată.
Indicațiile de la centru seamănă cu cele primite de la CC al PCR, de pe vremea lui Ceaușescu, doar tehnologia și schimbaea imnului de stat făcân diferența. Astfel, cităm: „Participanţii: vor purta îmbrăcăminte albă (în partea de sus) sau costume populare; vor avea un flyer şi un steguleţ tricolor România (înmânate la urcarea în mijlocul de transport: vor purta în piept un autocolant cu logo-ul în formă de cerc, cu diametrul de 7- 8 cm; vor avea un pachet de mâncare şi apă - asigurat de către organizaţia judeţeană/locală; vor avea lanterne mici sau telefon mobil cu lanternă; să se asigure că au numărul de telefon al şoferului şi al responsabilului mijlocului auto cu care s-a deplasat la Bucureşti, precum şi numărul de înmatriculare; vor avea tipărit imnul României - varianta prescurtată - strofele 1, 2, 4 şi 11”, se arată în circulara de partid pesedistă, semnată de Marian Neacșu, secretarul general al PSD.
S-a stabilit și numărul de steaguri necesare
Fiecare dintre autocarele cu care vor veni participanţii la mitingul de sâmbătă „va avea 6 steaguri cu tricolorul României şi un steag cu Uniunea Europeană (grup 50 persoane - 6 steaguri RO şi 1 steag UE ), precum şi pancarte cu diferite mesaje (modelele de pancarte au fost transmise pe email fiecărei organizaţii judeţene)”, potrivit sursei citate. Acelaşi document cuprinde şi indicaţii cu privire la traseul care trebuie urmat de către autocarele care vin din provincie, două dintre punctele unde se vor strânge acestea fiind Romaero Băneasa şi Piaţa Charles de Gaulle. Organizare exemplară.
Pagina 1 din 1

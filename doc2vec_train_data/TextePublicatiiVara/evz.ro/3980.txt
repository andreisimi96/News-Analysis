Ion Țiriac, patronul turneului de la Madrid
Ion Țiriac a făcut mai multe presiuni asupra statului spaniol pentru a se implica în organizarea turneului de la Madrid. Miliardarul român dorește să primească mai mulți bani de la iberici, dar s-a lovit de o acuzație dură.
Ion Țiriac, patronul Madrid Mutua Open, a amenințat autoritățile iberice că este gata să mute turneul său dacă statul spaniol nu va investi mai mult în marele eveniment de tenis organizat în capitala Spaniei.
Acum, Țiriac a fost acuzat de șantaj de fostul preşedinte al Federaţiei Spaniole de Tenis, Pedro Munoz. „Ţiriac a venit în Spania deoarece are un interes, nu pentru soare sau pentru zâmbetul nostru. Spania nu-şi poate permite chiria, acesta este un şantaj. Cu toate problemele pe care le avem astăzi, nu putem susţine ceva de acest gen. Este afacerea lui. Eu sunt îngrijorat de baza tenisului, de soarta muncitorilor care depind de mutarea cluburilor”, a spus Munoz.
Presa locală susține că Ion Țiriac se alege cu un profit de 29 de milioane de euro anual de pe urma turneului de la „Caja Magica”, iar, potrivit unui acord, miliardarul român mai primește de la Primăria din Madrid și suma de 10 milioane de euro pe an, lucru contestat de consilierii locali.
Pagina 1 din 1

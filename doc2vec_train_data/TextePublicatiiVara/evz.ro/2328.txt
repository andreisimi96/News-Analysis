Gică Popescu a povestit că Gică Hagi, cumnatul său, a fost extrem de tensionat în timpul finalei de la Roland Garros, câștigată de Simona Halep.
Gică Hagi și Gică Popescu a fost prezenți si sâmbătă, la Roland Garros, și au asistat la victoria obținută de Simona Halep în fața americancei Sloane Stephens. „Baciul” a povestit că „Regele” a trăit la intensitate maximă confruntarea de la Paris și a savurat primul succes al Simonei într-un turneu de Mare Șlem.
„A fost nemaipomenit. N-am prea stat pe scaun decât când se jucau game-urile. E mai ușor pe teren decât în tribună, dar a meritat. Am asistat la prima victorie a Simonei într-un Grand Slam. A fost un meci tensionat. Am vorbit cu Simona după meci, era foarte fericită. I-am transmis felicitări și am îmbrățișat-o. La un moment dat aveam senzația că meciul se joacă la București. Simona avea o galerie incredibilă. Această victorie devenise o obsesie pentru toată lumea. Gică Hagi comenta și în timpul game-urilor, îi spunea Simonei cum să lovească mingea. Nu s-a putut abține. Îi spuneam să tacă din gură. A fost genial Gică”, a declarat Popescu la Digi Sport.
Pagina 1 din 1

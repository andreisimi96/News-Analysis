Salvini în 2014, în fruntea unei demonstrații sub deviza Stop Invasione
Ministrul de Interne Matteo Salvini a anunțat un recensământ al romilor din Italia, pentru a-i expulza pe cei de origine străină.
Salvini, care este și președintele formațiunii naționaliste Liga, a declarat luni la o televiziune din Lombardia, regiunea sa natală, că dorește să organizeze un recensământ al romilor din Italia, pentru „a vedea cine, cum și câți sunt”.
Acest lucru va permite, a explicat ministrul de Interne, să se evalueze posibilitățile de expulzare a celor de naționalitate străină care se află în situație de ilegalitate; în ceea ce-i privește pe romi italieni, „din păcate, trebuie să-i păstrăm”, a spus Salvini.
Proiectul de recensământ a creat o furtună în rândurile opoziției și o reacție prudentă din partea comunității rome. Aceasta din urmă susține că o situație a romilor a fost publicată anul trecut de Institutul Național de Statistică.
Salvini a reacționat și el pe Twitter: „Unii vorbesc de un șoc. De ce? Eu mă gândesc numai la acei bieți copii care sunt învățați să fure și ilegalitatea”.
Pagina 1 din 1

S-a aflat totul despre Elodia. O nouă ipoteză se conturează pe baza celor mai recente descoperiri. Anchetatorii sunt uimiți de acest posibil final al misterului care domină România de mai bine de 10 ani.
Elodia Marilena Ghinescu a dispărut în seara de 29 august 2007. A urmat o anchetă lungă a poliției și a procuraturii. Principalul suspect a fost Cristian Cioacă, soțul avocatei, care ar fi descoperit urme de infidelitate.
Cristian Cioacă a fost condamnat definitiv, în iunie 2014, de Curtea de Apel Piteşti, la 15 ani şi opt luni de închisoare pentru uciderea soţiei sale. Procurorii arătau în rechizitoriu că, în noaptea de 29 spre 30 august 2007, între cei doi a existat un scandal, discuţiile au degenerat, context în care Cristian Cioacă i-ar fi aplicat soţiei sale, Elodia Ghinescu, multiple lovituri, soldate cu decesul acesteia, scrie Cancan .
Cioacă ar fi dus trupul soţiei sale în cada băii principale, unde l-ar fi tranșat pentru a-l putea ascunde mai uşor, spun procurorii, poliţistul ascunzând apoi rămăşiţele într-un loc rămas necunoscut.
În noile documente ce au fost ținute în secret până acum se conturează o nouă ipoteză. Sângele care a fost descoperit sub podeaua băii ar proveni, de fapt, de la două avorturi pe care victima și le-ar fi provocat singură.
„Altă explicație ulterioară, conform căreia sângele de sub podeaua dormitorului ar proveni de la două avorturi pe care victima și le-ar fi provocat în baia aferentă dormitorului, nu este susținută de nicio probă, fiind abandonată, de altfel, de inculpat în declarația dată în fața Curții, în care a afirmat că are o altă apărare după ce a văzut bine dosarul (f. 443 și urm. vol. III dosar apel)”, se precizează în stenogramele unei ședințe ce a avut loc la Curtea de Apel Pitești.
„Referitor la ziua dispariției soției sale, inculpatul, de asemenea, a dat declarații contradictorii cu privire la modul în care și-a petrecut zilele de 29 și 30 august 2007, precizând inițial că, în noaptea de 29/30 august 2007, a dormit acasă, împreună cu soția sa și cu fiul lor, aspecte care sunt contrazise de probele dosarului și asupra cărora a și revenit ulterior”, se mai arată în stenogramele șediței de la Curtea de Apel Pitești
Pagina 1 din 1

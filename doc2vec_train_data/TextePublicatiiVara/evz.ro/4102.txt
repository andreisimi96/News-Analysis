Un incident halucinant în și la propriu și la figurat s-a petrecut zile trecute la Turda. Un adolescent, consumator de de droguri, a urcat împreună cu un amic, în vârstă de 23 de ani, în Cetatea Turda Veche pentru a consuma.
După ce drogul şi-a făcut efectul, încetinindu-i reacţiile, amicul său l-a violat fără prea multe remuşcări. De ruşine, victima a mărturisit mamei ce i se întâmplase – însă la doar două săptămâni după incident. Cu toate acestea, poliţia din muncipiu a luat cazul în serios şi face eforturi pentru identificarea făptaşulul, scrie Gazetadecluj.ro.
Miercuri, 13 iunie, tânărul aşteaptă consultaţia pe coridoarele I.M.L.Cluj, în timp ce poliţistul de la Poliţia Municipiului Turda rezolvă în cabinet partea cu scriptele. Tânărul povestește îngrozit. „Totul s-a întâmplat în urmă cu două săptămâni, însă doar ieri am avut curajul  să-i povestesc mamei, iar aceasta m-a adus rapid la poliţie şi am făcut plângere pe numele făptaşului. Se numeşte Ştefan – are 23 de ani – şi ştiam că şi el inhalează prenandez, deci are aceeaşi preferinţă ca şi mine. Aşa că am intrat în cetate şi acolo ne-am drogat împreună. Mai ţin minte doar că la un moment dat a început să mă pipăie, eu n-am putut riposta, fiindcă aveam reacţiile încetinite din cauza drogului – iar el m-a „executat”. Am realizat doar peste o oră-două ce-mi făcuse, după ce a trecut efectul drogului – mai ales că şi durerile pe care le aveam erau insuportabile. M-am tot codit, dar până la urmă i-am povestit totul mamei – şi acum iată-mă aici, la Cluj, împreună cu domnul poliţist”. Se revoltă apoi pe propria lui prostie şi continuă: „Nici nu mai ştiu cu exactitate de când mă droghez, o fac de când am crescut puţin – dar până acum m-am drogat doar singur. Nu ştiu cine naiba m-a pus să mă cuplez cu el în ziua aia ca să ne drogăm”. Explică în continuare că, de asemenea, nu ştie cum să o mai îmbuneze pe mama lui, supărată-foc pe el, iar acest lucru îl consumă la maximum. Totuşi, în mod ciudat nu rosteşte o vorbă despre o eventuală intenţie de a se lăsa de droguri,  vorbeşte de ele de parcă ar fi elemente ce fac parte din cotidian. Este poftit în cabinet, curând, de către poliţist – iar la final, după consult, cei doi părăsesc în grabă instituţia medicală, adolescentul apucând totuşi, în ultima clipă să mă salute…
„S-a întocmit un dosar penal sub aspectul comiterii infrcţiunii de viol. Se efectuează cercetări în vederea identificării autorului”, a declarat, pentru Gazeta de Cluj, Traian Morar, purtător de cuvânt al I.P.J.Cluj.
Citește mai multe pe Gazeta de Cluj
Pagina 1 din 1

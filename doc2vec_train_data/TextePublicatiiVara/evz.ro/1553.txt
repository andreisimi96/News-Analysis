Comentarii | 0 Vizualizari
Turcia a trimis avioane de luptă în spaţiul aerian al Greciei după ce opt ofiţeri ai armatei Turce, suspectaţi de statul turc că ar fi fost implicaţi în tentativa de lovitură de stat din 2016, au fost eliberaţi înaintea procesului în Grecia, scrie The Guardian.
Avioanele F-16 au zburat la o altitudine mică deasupra insulelordin Marea Egee timp de peste 20 de minute după ce Turcia a acuzat Grecia că oferă adăpost teroriştilor. Ankara doreşte să captureze ofiţerii despre care susţine că au participat în tentativa eşuată de lovitură de stat din iulie 2016 împotriva preşedintelui Recep Tayyip Erdogan şi a guvernului său.
„Este datoria noastră să găsim aceşti soldaţi „pucişti" oriunde ar fi şi să-i aducem în Turcia", a declarat prim-ministrul adjunct, Bekir Bozdag, potrivit news.ro .
El l-a criticat personal pe prim-ministrul grec, Alexis Tsipras, pentru că nu a extrădat soldaţii în Turcia după ce ei au zburat în spaţiul aerian al Greciei.
„După declaraţiile prim-ministrului din Grecia după lovitura de stat, eram convinşi că vor fi extrădaţi în Turcia. Credeam că domnul Tsipras se va ţine de cuvânt. În timp, totuşi, am văzut că autorităţile judiciare au fost mobilizate şi că aceşti „pucişti" nu au fost extrădaţi", a declarat el.
Ofiţerii au aterizat cu elicopterul în apropierea oraşului grec de graniţă Alexandruoupolis, la o zi după tentativa de lovitură de stat. Ei neagă orice implicare în lovitura de stat.
Luni, autorităţile greceşti au eliberat ofiţerii din custodia poliţiei. După expirarea perioadei de 18 luni înainte de proces, ei pot fi reţinuţi conform legii în timp ce aplică pentru azil. Ofiţerii au fost plasaţi în locaţii secrete sub protecţia poliţiei, notează news.ro.
Guvernul turc susţine că are dovezi semnificative prin care se demonstrează implicarea ofiţerilor în puciul eşuat.
Totuşi, Grecia a respins în repetate rânduri cererile de extrădare iar Curtea Supremă a decis că bărbaţii nu ar avea parte de un proces corect dacă s-ar întoarce în Turcia.
Tensiunile dintre cele două ţări au crescut semnificativ în ultimele luni după mai multe dispute privind insulele şi spaţiul aerian din zona Mării Egee.
Pagina 1 din 1

LONDRA - Vocea fizicianului britanic Stephen Hawking va fi transmisă în spațiu ca parte a unui eveniment de la Westminster Abbey, ce are loc chiar acum, pentru a-i marca viața și realizările.
Cuvintele rostite de Hawking, care a murit in luna martie la varsta de 76 de ani, dupa o batalie lunga cu o boală neuromotorie, au fost transpuse pe muzica lui Vangelis, un compozitor renumit.
Compoziția va fi proiectată în spațiu spre "cea mai apropiată gaură neagră" de la o antena satelit a Agenției Spațiale Europene din Spania.
"Este un mesaj de pace și speranță, de unitate și de nevoia de a trăi împreună în armonie", a spus fiica lui Hawking, Lucy.
Ea a descris muzica ca fiind "un gest frumos și simbolic care creează o legătură între prezența tatălui nostru pe această planetă, dorința lui de a merge în spațiu și explorarea Universului".
Hawking a fost un o personalitate marcantă în știință, pentru cercetarea sa privind găurile negre.
La ceremonie vor participa peste 1.000 de persoane, familia lui Hawking, prietenii, colegii, cadrele universitare și studenți. Acesta va cuprinde lecturi și discursuri, inclusiv de la actorul Benedict Cumberbatch, care a interpretat rolul lui Hawking într-un serial britanic.
Pagina 1 din 1

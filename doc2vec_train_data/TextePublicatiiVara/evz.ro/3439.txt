Achitarea lui Sebastian Ghiţă de către Curtea Supremă în dosarul în care DNA îl acuzase pe fostul deputat de şantej, dare de mită, cumpărare de influenţă, spălare de bani, conducere fără permis şi obţinere ilegală de informaţii din dosare penale stârneşte reacţii în spatiul media. Invitat aseară la Digi24, jurnalistul Cristian Tudor Popescu i-a luat “la vale” pe procurori: “Dacă îl acuzi de conducere fără carnet şi nu poţi să dovedeşti nici asta, atunci, fraţilor procurori, plecaţi acasă”, a tunat ziaristul.
„Domnul Ghiţă a fost achitat. Peste aşa ceva nu se poate trece. Acolo e o colecţie de acuzaţii şi de acuzaţi. Mai sunt mulţi. Şantaj, spălare de bani, cumpărare de influenţă, dare de mită şi conducere fără carnet. E această colecţie care dă fiori de infracţiuni grave şi niciuna dintre ele nu se confirmă. Nu poate fi dovedită, nu că a fost contrazisă prin nu ştiu ce interpretări. Fapta nu există. Până şi conducerea fără carnet.Ca să vii cu acuzaţia aşezată, chiar combinaţia asta, parcă e o mâncare exotică făcut de un chef. Dacă îl acuzi de conducere fără carnet şi nu poţi să dovedeşti nici asta atunci, fraţilor procurori, plecaţi acasă! Dacă nu eşti în stare să dovedeşti conducerea fără carnet de ce l-ai mai acuzat? Vin toate celelalte pe care le demonetizezi. Te-ai aruncat la astfel de afirmaţii şi neputând să le… îţi baţi joc de actul procurorului. Sau e posibil ca judecătorii să fie impresionabili. Atmosfera e esenţială. Oamenii încep să se orienteze. Tarcea spune că sunt presiuni formidabile. Judecătorii sunt şi ei oameni. Sunt presiuni formidabile”, a tunat şi fulgerat Cristian Tudor Popescu.
Urmare a achitării de ieri a lui Ghiţă, unul dintre mandatele de arestare eliberate pe numele său, aflate la baza cererii de extrădare din Serbia, a fost anulat.
Pagina 1 din 1

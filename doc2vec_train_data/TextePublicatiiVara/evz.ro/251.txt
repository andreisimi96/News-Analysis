SRI prin Academia Naţională de Informaţii „Mihai Viteazul”, în parteneriat cu Universitatea Harvard și Universitatea Națională de Informații a SUA organizează cea de-a cincea ediție a programului internațional de formare „Securitate în Regiunea Mării Negre. Provocări comune, viitor sustenabil ”. SBSR 2018 va reuni peste 50 de participanți și lectori din 14 țări, alături de oficiali de rang înalt ai NATO și UE.
Cea de-a cincea ediție a programului internațional de formare „Securitate în Regiunea Mării Negre. Provocări comune, viitor sustenabil ” areloc în perioada 28 mai – 31 mai 2018. Evenimentul este organizat de Serviciul Român de Informaţii, prin Academia Naţională de Informaţii „Mihai Viteazul”, în parteneriat cu Universitatea Harvard și Universitatea Națională de Informații din Statele Unite ale Americii, sub înaltul patronaj al Administrației Prezidențiale române.
SBSR este un program de formare, o platformă interactivă și colaborativă pentru participanții implicați în dezvoltarea sustenabilă și asigurarea securității în regiunea Mării Negre, transmite SRI. Inițiat de Universitatea Harvard, în 1997, programul a fost preluat de Academia Națională de Informații „Mihai Viteazul” care a şi a dezvoltat constant filosofia, misiunea şi obiectivele programului regional Black Sea Security, începând cu anul 2014.
SBSR 2018 a fost intitulată „Viitorul regiunii Mării Negre. Predicție și factori de schimbare” pentru a genera dezbateri cu privire la factorii interni şi externi ce vor influenţa securitatea şi dezvoltarea regională, variabilele care pot furniza predicţii cu privire la viitorul regiunii Mării Negre.
SBSR 2018 reunește peste 50 de participanți și lectori din Azerbaidjan, Belgia, Bulgaria, Georgia, Grecia, Germania, Marea Britanie, Republica Moldova, Serbia, Statele Unite ale Americii, România, Turcia și Ucraina, precum și oficiali de rang înalt ai Uniunii Europene și ai NATO. SRI precizează că prelegerile și exercițiile interactive vor fi derulate cu participarea unor lectori de la instituții prestigioase la nivel mondial, precum NATO, Harvard University, Oxford University, Kadir Has University, Heritage Foundation, Hudson Institute.
Ceremonia de deschidere va fi prezidată de prof. univ. dr. Adrian-Liviu Ivan, rectorul Academiei Naționale de Informații „Mihai Viteazul”. La eveniment vor fi prezenți  general de brigadă Cristian Bizadea, adjunctul directorului Serviciului Român de Informații, Ion Oprișor, consilier prezidențial, Nicolae Nasta, secretar de stat în cadrul Ministerului Apărării Naţionale, Dănuț Sebastian Neculăescu, secretar de stat în cadrul Minitsterului Afacerilor Externe și Sergei Konoplyov, directorul Programului de Securitate Eurasia din cadrul Universității Harvard.
Pagina 1 din 1

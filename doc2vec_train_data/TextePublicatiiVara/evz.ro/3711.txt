Vezi galeria foto:
Un incendiu a izbucnit, sâmbătă seara, în stațiunea Mamaia, după ce o rulotă a luat foc. O autospecială ISU s-a deplasat de urgență pentru stingerea incendiului. Între timp, un pompier aflat în concediu a intervenit pentru limitarea propagării flăcărilor la rulotele învecinate, din camping.
UPDATE Pâna la sosirea echipajelor de pompieri constănțeni, un pompier din Babadag, angajat la ISU Tulcea, aflat in concediu, a acționat pentru localizarea incendiului. Acesta a spart lacătul spațiului PSI aflat în camping, a luat stingătoarele și a încercat să localizeze incendiul pentru a împiedica extinderea flăcărilor. Pompierii ISU Dobrogea au intervenit cu o autospecială cu 5 subofițeri de la Stația Midia Năvodari. Incendiul a fost lichidat după aproximativ 30 minute. Suflul exploziei a afectat autoturismul care tracta rulota. Cauza probabilă, scurtcircuit de la un tablou neizolat corespunzător sau suprasolicitat.
Incendiul s-a produs la o rulotă amplasată în Popasul Măslinului, din stațiunea Mamaia, zona de nord.
Din primele informații furnizate de ISU pentru Evenimentul Zilei, incendiul a izbucnit după ce o butelie a explodat.
Inițial, proprietarii nu s-au găsit. Aceștia au apărut ulterior, după ce soția a făcut un atac de panică.
Cei doi proprietari erau plecați, în timp ce a izbucnit incendiul, a declarat pentru EvZ, purtătorul de cuvânt al ISU Dobrogea, Anca Chiriță.
Pagina 1 din 1

Celebra revistă franceză de satiră Charlie Hebdo a publicat, în ultima ediţie, o caricatură care a avut-o în prim-plan pe Simona Halep, imediat după succesul istoric la româncei la Roland Garros. Iar francezii au avut o abordare cât se poate de controversată.
Jurnalistul Dan Andronic este de părere că aceste comentarii sunt nejustificate și o apără pe sportiva din România în același mod sarcastic.
„Pentru că francezii s-au luat de Simona Halep, cred că cea mai bună tactică este să ne luăm și noi de ei.  Așa că vă rog să luați parte la câteva lovituri la adresa mândriei Franței, este vorba despre neînfricata lor armată:
Ne încălzim. - Francezii câștigă războaiele doar atunci când luptă americanii.
O luăm ușor. - George Patton : Mai degrabă îmi doresc să am o divizie germană în față, decât una franceză care să-mi asigure spatele!
Accelerăm. - Cum se conduce un tanc francez? Simplu, pentru că n-are decât o viteză pentru înainte și șase pentru mersul cu spatele!
Viteză maximă. - Dacă vă plac francezii ridicați mâna dreaptă! Dacă sunteți francez, ridicați-le pe amândouă!
Orice altă contribuție este binevenită!”, a scris Andronic pe Facebook.
Charlie Hebdo şi-a îndreptat atenţia spre Simona Halep şi a ales să pună triumful constănţencei într-o lumină mai mult decât ironică şi jignitoare la adresa liderului mondial. În ediţia din această săptămână, Halep a fost personajul principal al unei caricaturi intitulate "O româncă a câştigat la Roland Garros".
Şi, alături de poză, a apărut şi mesajul "Fier vechi, fier vechi!", unul de prost gust, care face referire la românii de etnie romă care au creat, în ultimii ani, mai multe probleme pe teritoriul Franţei.
Simona Halep a reacționat la această caricatură refuzând să comenteze tipul de umor al celor de la Charlie Hebdo: „Nu vreau să comentez lucrul acesta. Nu sunt în măsură să zic nimic despre asta”.
Una dintre cele mai cunoscute reviste din Franţa, Charlie Hebdo a fost, în 2015, victima unui atac terorist din cauza poziţiei critice faţă de islamism şi faţă de profetul Mahomed. Atunci, doi terorişti înarmaţi au intrat în redacţie şi atentatul s-a soldat cu 12 morţi şi 11 răniţi.
Iată câteva din bancurile apărute pe Facebook-ul jurnalistului Andronic:

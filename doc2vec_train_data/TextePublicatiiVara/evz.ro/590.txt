Fostul președinte Traian Băsescu a criticat, miercuri seara, decizia Curții Constituționale în ceea ce privește revocarea Laurei Codruței Kovesi că nu se poate ca șeful statului să rămână fără putere și să fie subordonat unui ministru.
„Decizia statuează un lucru inadmisibil, că președintele se subordonează miniștrilor. Deci dacă ministrul Justiției propune președintele este decorativ și execută, lucru inadmisibil pentru că președintele nu are funcție decorativă sau ceremonială cum îi spune Tăriceanu. Are funcție executivă, președintele este parte a puterii executive”, a precizat Băsescu.
„Problema este dacă a devenit președintele un simplu notar sau are drept de părere proprie. Președintele României poate întoarce în Parlament legi pentru legalitate, pentru constituționalitate și pentru oportunitate. Președintele nu este nici diplomat, nici juristi, nu e nici general, dar întotdeauna judecă pe constituționalitate și oportunitate", a mai spus Băsescu.
Fostul președinte a menționat că, dacă ar fi fost în locul lui Iohannis ar fi ieșit public și ar fi anunțat că nu semnează revocarea lui Kovesi.
„Președintele are dreptul la atitudine. În mod categoric aș anunța în seara asta că nu revoc șeful DNA. În momentul de față dacă se pune în aplicare hotărârea Curții Constituționale parchetele ar trece din nou în subordinea partidelor cum era până în 2004 când în Kiseleff stabilea doamna Stănoiu cu diverși politicieni din PSD dacă drum dosarul cuiva sau nu", a mai precizat Traian Băsescu.
Pagina 1 din 1

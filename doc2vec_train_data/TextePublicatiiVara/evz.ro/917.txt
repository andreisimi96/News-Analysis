Incidentul s-a petrecut pe un zbor din Canare spre Amsterdam. Avionul a aterizat de urgenţă fiindcă un pasager puţea îngrozitor provocând greaţă în avion. A fost băgat în toaleta avionului  dar mirosul tot se răspândea.
Întâmplarea s-a petrecut pe un zbor Transavia HV5666 din Canare spre Amsterdam: bărbatul a fost semnalat de pasageri membrilor echipajului şi, apoi, a fost obligat să se mute în toaletă ca să nu deranjeze prea rău pe ceilalţi.
Un fel de carantină
Toate aceste chestiuni fiindcă, după cum scrie Arlive.net, se pare că acea persoană nu se spălase de săptămâni întregi. Se relatează că omul răspândea un miros atât de neplăcut încât a provocat oticniri de vomă, mulţi, cu gurile pline de cocleală, vomitând în pungile speciale imediat după decolarea de pe aeroportul spaniol. Piloţii au fost nevoiţi să schimbe traiectoria de zbor, aterizând la Faro, în sudul Portugaliei, unde bărbatul a fost îndepărtat.
''Mirosul era pestilenţial. Era ca şi cum nu s-ar fi spălat de ani de zile. Mulţi pasageri s-au îmbolnăvit pur şi simplu şi au vomitat'', povesteşte pasagerul belgian Piet van Haut. Compania aeriană Transavia a confirmat debarcarea de urgenţă invocând ''motive medicale'', notează Il Giornale.
Pagina 1 din 1

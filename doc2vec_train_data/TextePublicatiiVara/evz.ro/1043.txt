Comentarii | 42 Vizualizari
Salvarea UE - Pentru aliații progresiști și mulțimea uriașă de activiști, jurnaliști, experți și academicieni care îi datorează pâinea cea de toate zilele, George Soros este un geniu financiar și chiar cel mai mare filantrop din istorie.
Pentru adversarii ideilor sale, miliardarul american reprezintă însă simbolul răului, conspiratorul care vrea să distrugă națiunile europene. Abordările maniheiste (bine-rău) sunt o constantă a minții umane, care încearcă astfel să rezolve rapid orice problemă și să aplice o etichetă. Cazul lui George Soros merită însă o atenție specială atât din partea aliaților, cât și a inamicilor.
Înainte de a vedea ce știm cu certitudine despre acest nabab care cheltuiește miliarde de euro pentru a-și propaga ideile politice, o să vă rog să ne oprim astăzi asupra unui document extrem de interesant publicat recent de însuși George Soros.
Importanța sa e cu atât mai mare, cu cât Observațiile pe care le-a transmis Consiliului European pentru Relații Externe vin cu numai câteva zile înainte de marea întâlnire de la Torino a Grupului Bilderberg.
„Nu mai este o figură de stil, când spunem că Europa (Uniunea Europeană n.r.) este într-un pericol existențial, este realitatea dură a zilelor noastre. Ce mai poate fi făcut pentru a salva Europa?
Europa are de înfruntat trei probleme presante: criza refugiaților, dezintegrarea teritorială exemplificată de Brexit și politicile de austeritate, care împiedică dezvoltarea economică. A aduce criza refugiaților sub control este, probabil, prima urgență.
Eu am militat întotdeauna pentru repartizarea de refugiați în interiorul Europei pe baze voluntare. Statele membre nu trebuie forțate să accepte refugiați, dacă nu vor, iar imigranții nu trebuie să fie forțați să se stabilească în țări în care nu vor.
Principiul voluntariatului trebuie să guverneze politica europeană vizavi de migrație. Europa trebuie, de asemenea, să schimbe sau să reformeze așa numitul Regulament de la Dublin, care a pus o povară nedreaptă asupra Italiei și a altor țări mediteraneene, cu consecințe dezastruoase pe plan politic.
Uniunea Europeană trebuie să-și protejeze granițele externe, dar să le lase deschise pentru imigrația legală. Țările membre, în schimb, n-ar trebui să-și închidă granițele dintre ele. Ideea unei fortărețe europene, ermetic închisă refugiaților politici și imigranților economici, violează deopotrivă sistemele de drept european și internațional și nici nu e realistă.”
Uimitor, nu-i așa? Parcă textul i-ar aparține lui Viktor Orban, nu lui George Soros. Și totuși mesajul a autentic. Unde e George Soros care acum câțiva ani spunea că binele imigranților este singura sa preocupare?
Ce s-o fi schimbat în convingerile sale de trece brusc în altă barcă? Să-și fi dat seama că a trasforma Europa într-un experiment social de amploare duce la un dezastru inimaginabil? Eu unul nu cred.
George Soros este un mare jucător la ruletă, atât în speculațiile la bursă, cât și în politică. Avântul uriaș al forțelor naționaliste și identitare de pe continent l-a pus pe gânduri. Uniunea Europeană amenință să se facă bucăți dacă imigrația nu va fi pusă rapid sub control. Așa că, pentru moment, George Soros și globaliștii vor da înapoi.
Acceptă să piardă o bătălie, ca să salveze războiul. Știu că timpul lucrează de partea lor și că, peste câțiva ani, votul migranților și al urmașilor lor va atârna mult mai greu în ecuația alegerilor din Europa. Sau, cum ar spune conspiraționiștii, deocamdată trebuie salvat primul pion al statului mondial, rasa mixtă visată de Kalergi poate să mai aștepte.
Opiniile exprimate de invitații EVZ aparțin autorilor și nu reprezintă punctul de vedere al publicației
Pagina 1 din 1

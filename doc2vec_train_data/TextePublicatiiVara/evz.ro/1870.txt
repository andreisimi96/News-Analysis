Liderul nord coreean şi preşedintele american vor avea întâlnirea pe insula-staţiune Sentosa, din Singapore. Istoricul summit va avea loc pe 12 iunie, dar sunt multe alte amănunte încă nedezvăluite presei. Ce se ştie până în prezent este că cei doi lideri vor fi cazaţi la hoteluri diferite pe insula principală.
''Multe alte relaţii tocmai se creează, multe negocieri se desfăşoară înainte de călătoria spre insulă. Este vorba de un eveniment foarte important, vor fi nişte zile cu adevărat cruciale'', a declarat Trump jurnaliştilor. Purtătorul de cuvânt al Casei Albe, Sarah Sanders, a dezvăluit cu un tweet că locul întâlnirii va fi Capella Hotel şi a mulţumit celor din Singapore pentru ospitalitate.
Potrivit unor ştiri, cu toată locaţia de 5 stele, se pare că cei doi lideri vor locui în altă parte
Trump, din ceea ce spun sursele, va fi găzduit de Shangri-La Hotel, în timp ce liderul nord coreean va sta la St Regis Singapore. Amândouă hotelurile se află pe insula principală.
Sentosa, care în limba malaeziană înseamnă ''linişte şi pace'', este una din cele 63 de insule care compun arhipelagul din Singapore. Are o suprafaţă de 5 km pătraţi, are hoteluri şi case foarte luxoase, porturi private, terenuri de golf spectaculoase, parcuri acvatice, Universals Studios şi un faimos casinò.
Clasificată ca insulă de divertisment, Sentosa este invadată anual de mii de turişti. Resortul, aflat într-o pădure pluvială şi care va găzdui summitul din 12 iunie, a fost proiectat de arhitectul englez Norman Foster şi oferă oaspeţilor săi 112 camere. Să stai la Capella Hotel te poate costa de la 500 la 7.500 dolari în funcţie de tipologia de cameră pe care o alegi. Locul a fost atent ales pentru poziţia sa şi pentru facilităţle de protecţie ale locurilor de acces.
Pagina 1 din 1

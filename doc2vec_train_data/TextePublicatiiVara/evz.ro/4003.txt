Președintele Republicii Serbia, Aleksandar Vucic, l-a primit luni pe directorul Serviciului Român de Informații, Eduard Hellvig
Cu această ocazie, președintele Vucic a salutat colaborarea dintre cele doua servicii, român și sârb, reflectată în schimbul de informații și lupta unitară împotriva terorismului, criminalității organizate și a altor riscuri actuale în domeniul securității.
Aleksandar Vucic a subliniat necesitatea consolidării colaborării prin intermediul schimbului de experiență în lupta împotriva criminalității cibernetice.
Potrivit comunicatului de presă dat de Administratia Prezidentiala, Aleksandar Vucic s-a referit și la contribuția serviciilor de securitate din cele două state în menținerea păcii în regiune
„Președintel Republicii Serbia, Aleksandar Vucic, l-a primit astăzi pe directorul serviciului de securitate din România Eduard Hellvig. Președintele a salutat cooperarea dintre serviciile de securitate din Serbia si România, care se reflectă în schimburile de informații si lupta comună împotriva terorismului, crimei organizate si altor riscuri de securitate actuale”, se arată într-un comunicat al administrației prezidențiale de la Belgrad.
„Acesta a constatat ca există necesitatea consolidării cooperării si prin schimbul de experiență în lupta împotriva criminalității cibernetice si altor abuzuri în domeniul tehnologiei informației. Președintele Vucic a subliniat aportul serviciilor de securitate din Serbia si România in păstrarea păcii si stabilității în regiune”, se mai arată în comunicat.

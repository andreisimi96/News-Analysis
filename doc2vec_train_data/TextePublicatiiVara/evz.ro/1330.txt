Un caz de viol asupra unei fete de 14 ani a fost finalizat de procurorii DIICOT care i-au trimis în judecată pe șapte indivizi, din județul Bihor. Anchetatorii au dezvăluit adevărate orori la care a fost supusă minora, batjocorită chiar și în cimitirul evreiesc, din localitatea Valea lui Mihai.
Cazul unei fete de 14 ani care a fost victima unor violuri în serie săvârșite de șapte indivizi, din județul Bihor, a fost finalizat de procurorii DIICOT Oradea. Anchetatorii au transmis că i-au trimis în judecată, marți, în fața Tribunalului Bihor, pe Dezso Kosztin, Janos Kisztian Szucs, Csaba Ursu, Janos Bekesi, Szabolcs Okros, Robert Kovacs și Attila Bottyan pentru  pornografie infantilă prin sisteme informatice și act sexual cu un minor.
Coșmarul fetei a început pe 31 martie 2018, așa cum reiese din datele anchetei prezentate de DIICOT. În acea zi, Dezso Kosztin, deși cunoștea vârsta minorei, a întreținut un raport sexual oral cu ea, în cimitirul evreiesc din localitatea Valea lui Mihai. Individul a și filmat scena. Tot atunci, Janos Kisztian Szucs a întreţinut raporturi sexuale anale și orale cu fata.
După scena din cimitir, Dezso Kosztin a început să se laude cu imaginilie filmate la mai mulți prieteni, iar pe 6 aprilie a transmis filmarea video prelucrată unei tinere, pe Facebook.
Apoi, pe  21 aprilie, individul a profitat de naivitatea fetei și a condus-o într-un loc în care minora a fost supusă unui viol în grup de ceilalți șase prieteni ai lui Kosztin: Janos Kisztian Szucs, Csaba Ursu, Janos Bekesi, Szabolcs Okros, Robert Kovacs și Attila Bottyan.
Imaginuile transmise pe Facebook au ajuns în posesia autorităților care, după identificarea celor șapte indivizi, au fost arestați și trimiși în judecată.
Pagina 1 din 1

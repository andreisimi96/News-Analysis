TRAGEDIE pe șosea, cu ADOLESCENȚI. Au MURIT în MAȘINA primită CADOU de la părinți
Tragedie în județul Argeș. Doi adolescenți de 17 ani au murit după ce mașina condusă de un prieten al lor s-a izbit de un autobuz. Cel care conducea mașina are 18 ani și a fost internat, în stare gravă, la spital. Deși nu avea permis, părinții îi cumpăraseră mașina chiar în ziua nenorocirii.
Un tragic accident rutier a avut loc, miercuri seara, în comuna Schitu-Goleşti. Un tânăr în vârstă de 18 ani din comuna Godeni s-a urcat la volan deşi nu avea permis de conducere. Părinţii i-ar fi luat chiar ieri maşina, informează argesenii.ro. Bucuros, dar inconștient, tânărul a luat cu el şi alţi doi prieteni, pe Robert şi pe Denis, în vârstă de 17 ani.
În timp ce se plimbau cu maşina un autobuz le-a ieşit în faţă iar tânărul de 18 ani a intrat cu maşina direct în el. Toți trei au rămas încarceraţi. Cel aflat la volan a fost rănit grav şi a intrat în comă. A fost transportat la spital. Prietenii lui au murit
Reprezentanții Inspectoratului pentru Situaţii de Urgenţă (ISU) Argeş au comunicat că accidentul s-a produs pe DN 73, la faţa locului intervenind o autospecială de descarcerare, un echipaj SMURD şi două ambulanţe. La momentul intervenției, unul dintre tineri era, déjà, decedat.
„Doi dintre tineri au fost preluaţi de ambulanţe, cu semne vitale, dar în stare gravă, iar unul este decedat”, a precizat purtătorul de cuvânt al ISU Argeş, căpitanul Mădălina Epure. Ulterior, și cel de al doilea adolescent, de 17 ani, a decedat în ambulanță.
Din informaţiile comunicate de Inspectoratul de Poliţie Judeţean Argeş, un autoturism care circula din direcţia Piteşti către Câmpulung Muscel a lovit partea din spate a unui autobuz în care nu se aflau pasageri. În urma accidentului, traficul rutier pe DN 73 a fost întrerupt până la finalizarea intervenţiei echipelor de salvare şi a cercetării la faţa locului.
Pagina 1 din 1

Maria Sharapova - Alexander Gilkes
Maria Sharapova a fost cerută de soţie, pentru a treia oară, într-un cadru de poveste în apropierea Turnului Eiffel de către milionarul englez Alexander Gilkes.
Aflându-se la Paris unde Masha s-a calificat deja pentru turul al treilea la Roland Garros, logodnicul ei a profitat de faptul că tot se află în" Oraşul iubirii", şi i-a cerut mâna chiar lângă Turnul Eiffel.
Milionarul englez Alexander Gilkes a copilărit cu prinţii William şi Harry, rămânând buni prieteni. El conduce o firmă de licitaţii în domeniul artelor şi provine dintr-o familie extrem de bogată. Viitorul soţ al Mariei are o avere estimată de peste 500 milioane de dolari.
Alexander Gilkes a fost  căsătorit cu designerul preferat al lui Meghan Markle, Misha Nonoo până în 2016. Apoi a avut o relaţie cu celebra  Pippa Middleton, sora ducesei de Cambridge care nu a durat prea mult.
În martie 2018, Maria şi Alexander au fost văzuţi tinându-se de mână la o galeria de artă din Beverley Hills iar presa a speculat imediat faptul că între cei doi ar putea fi o poveste de iubire, ca astăzi, să se concretizeze cu o cerere în căsătorie.
Gilkes este cunoscut ca "cel mai  faimos britanic din New York". Locuiește în New York unde cofinanțat casa de licitații online de artă Paddle8 în 2010.
Sharapova luptă să revină în topul "sportului alb", stârnind multe controverse din partea rivalelor ei. Într-un interviu recent Maria a spus că bărbații o consideră "prea intimidantă". "Mi-a plăcut să ies cu oameni diferiți din diferite culturi în diferite profesii". Întrebată ce va căuta la viitorul partener, ea a spus: "Cineva cu propriile opinii și cu propria lui viață care se simte confortabil în pielea lui". Se pare că milionarul englez, de 38 de ani, este potrivit descrierii  celebrei sportive.
Pagina 1 din 1

O rețea de trafic de migranți care acționa din Arad a fost destructurată, marți, de procurorii DIICOT. Un număr de 12 persoane au fost duse la audieri.
Procurorii DIICOT Arad şi ofiţeri de poliţie judiciară au efectuat marţi opt percheziţii domiciliare în judeţul Arad
„În cauză există suspiciunea rezonabilă că, în perioada iulie 2017 – februarie 2018, trei suspecţi au constituit un grup infracţional organizat la care ulterior au aderat şi alţi suspecţi, iar în intervalul noiembrie 2017 – februarie 2018, la date diferite şi în baza aceleiaşi rezoluţii infracţionale, au traficat în patru rânduri un număr de 61 de migranţi – minori şi adulţi – spre ţări din spaţiul Schengen”, informează un comunicat al instituției.
În urma percheziţiilor efectuate pe raza a trei localităţi din judeţul Arad, precum şi în municipiul Arad, au fost identificate şi indisponibilizate 139 de grame de canabis, bani şi ţigarete susceptibile că ar proveni din contrabandă”, precizează IGPR. Acţiunea a fost efectuată cu sprijinul BCCO Timişoara, IJP Arad şi jandarmi din cadrul IJJ Arad. Suportul de specialitate a fost asigurat de către Direcţia Operaţiuni Speciale.
Pagina 1 din 1

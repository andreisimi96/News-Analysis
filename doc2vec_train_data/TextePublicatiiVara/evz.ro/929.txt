Dintotdeauna a visat să aibă un jet (avion cu reacţie pentru transport pasageri), astfel s-a gândit să ceară fidelilor săi să-i doneze 54 de milioane de dolari pentru a-l achiziţiona. Jesse Duplantis, predicator de televiziune îndeajuns de cunoscut în SUA, afirmă că are o relaţie privilegiată cu Dumnezeu şi e sigur, după cum a explicat într-un video, că acesta doreşte ca el să călătorească cu un jet privat.
''Dacă Iisus s-ar afla fizic pe Terra, azi n-ar mai călări un asin, explică el într-un video publicat pe web. Unele persoane cred că predicatorii n-ar trebui să aibă, dar în viaţa mea am fost posesorul a trei diferite tipuri de jet. Cred cu adevărat că predicatorii ar trebui să caute toate căile şi în orice mod posibil, să răspândească Evanghelia în toată lumea''.
Duplantis nu se limitează doar la asta şi în clip indică şi modelul de jet pe care-l doreşte, dar şi cifra necesară pentru a-l avea. ''Ne rugăm Domnului pentru un Dassault Falcon 7X, nou-nouţ''. Dar cum e posibil ca un predicator din Louisiana care cere bani fidelilor (şi aici e vorba de milioane) să fie ascultat de către aceştia? După cât se pare, predicatorul de 68 de ani, a convins pe toţi că nu el a dorit jetul, ci Dumnezeu însuşi. ''Mi-a spus: Jesse, vrei să vii unde mă aflu eu? Vreau ca tu să faci asta cu un Falcon 7X. Nu ţi-am cerut să te rogi pentru asta. Ţi-am cerut să crezi''.
Potrivit omului, deci, pentru a respecta voinţa Domnului şi pentru a demonstra că sunt cu adevărat credincioşi, fidelii săi trebuie să adune frumuşica sumă de 54 de milioane de dolari. Achiziţia-record, care va trebui să fie făcută cu bani cash, va folosi - după cum spune omul - pentru a duce Evanghelia pretutindeni. Pe de altă parte, după cum a explicat Jesse Duplantis, cu un jet e mult mai uşor să cutreieri lumea şi să duci cuvântul Domnului pretutindeni. Nu rămâne decât să aflăm dacă predicatorul va reuşi să-şi atingă obiectivul. O fi reuşit să convingă fidelii să doneze milioanele necesare pentru a-i face cadou un jet? Mulţi pariază pe DA! Exact ca vorba : ''Mare ţi-e grădina, Doamne şi multe lighioane vieţuiesc în ea!'', notează Supereva.
Pagina 1 din 1

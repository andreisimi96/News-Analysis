Elena Udrea a fost prima care a devoalat Sistemul şi pentru asta nu a putut fi iertată, ca dovadă sentinţa definitivă de ieri dată în Gala Bute. Iar politicianul Gelu Vişan aduce şi argumente în acest sens, spunând că a fost de mai multe ori informat că Elena Udrea va trebui să plătească şi că decizia a fost luată demult, nicidecum ieri. Iar ca Sistemul să nu se prăbuşească „Elena Udrea a fost condamnată de frică”.
Gelu Vişan face o scurtă analiză pe fondul deciziei de ieri în cazul dosarului Gala Bute unde afirmă că Udrea a fost "Executată pe culoarul Protocoalelor":
"Elena Udrea este prima victimă condamnată pe Protocoalele cu DNA și ICCJ (pe care președinta ICCJ îl ține sub fund) și după ce în spațiul public au apărut pasaje din operațiunea SRI denumită "Bujorul", în care se spune foarte clar că Elena Udrea este o țintă.
Așa cum am spus, spre deosebire de unii care se bat pentru "independența" procurorului Bulancea, eu nu cred deloc în Justiția din România. Cunosc foarte bine dosarul "Gala Bute", cunosc protagoniștii și mă leagă o prietenie strânsă de Elena Udrea, în primul rând pentru că o cunosc, știu că este nevinovată și știu că este o victimă a Statului Paralel.
Mai mult, din păcate, de când s-a ridicat unul de lângă mine și mi-a spus: " Uită-te bine la ea, n-o o să o mai vezi cinci-șase ani", am știut că vor să o scoată țap ispășitor ca să scape ei și să-și justifice "independența procurorilor" și "lupta anticorupție".
Până acum, Elena Udrea este singura condamnată dintr-un lung șir de achitări, toți ceilalți fiind găsiți nevinovați. În unele cazuri, a fost un schimb. Elena Udrea era ținta perfectă.
Dealtfel, de ani încoace, mulți, chiar mai mulți decât mă așteptam, mi-au spus că decizia Sistemului este luată: va fi executată și, dacă s-ar putea, distrusă definitiv. De ce? Pentru că Elena Udrea a devoalat Sistemul. I s-a opus. A fost primul om care a vorbit. Elena Udrea a fost și rămâne un mare pericol pentru Sistem și trebuie neutralizată.
Pe mulți Sistemul i-a pus cu botul pe labe și i-a transformat în cățeluși care se gudură pe lângă stăpânul care îi lasă în pace. Iar Sistemul vrea să arate că cine i se opune sau nu se înțelege cu cei care-l conduc, va fi executat.
Elena Udrea a fost condamnată de frică. Frica Sistemului de a nu se prăbuși. De ce le este frică însă, nu scapă. Partea proastă pentru ei este că, mai curând decât cred, adevărul gol-goluț va ieși la iveală și, la rândul lor, vor trebui să dea socoteală pentru toate mizeriile pe care le-au făcut, inclusiv pentru execuția Elenei Udrea", a scris analistul politic Gelu Vişan pe contul personal de Facebook.
Pagina 1 din 1

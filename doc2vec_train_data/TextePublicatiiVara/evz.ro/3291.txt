Tamara Pletnyova le-a spus rusoaicelor că mai bine să mărită cu ruși și fac copii cu ei
Șefa comisiei parlamentare ruse pentru Afaceri de Familie, Femei și Copii, le-a sfătuit pe rusoaice să nu se culce cu turiștii care vin la Cupa Mondială pentru că vor face copii cu rasă amestecată!
Tamara Vasilyevna Pletnyova, în vârstă de 70 de ani, veteran al Camerei Inferioare a Parlamentului din Rusia le-a sfătuit pe conaționalele sale să nu se culce cu străinii care vin la Cupa Mondială ca să nu ajungă mame singure cu copii de rasă amestecată! „Ar trebuie să naștem copiii noștri” a spus ea, într-o pledoarie la Govorit Moskva.
„Sper să înțeleagă foarte clar asta despre străini”, a punctat Tamara Pletnyova, arătând că după Olimpiada de la Vară de la Moscova, din 1980, mai multe rusoaice au născut copii după ce au avut aventuri cu turiștii veniți să vadă competiția. „Copiii sunt cei care suferă... și au suferit încă din era Sovietică. Sunt norocoși dacă sunt de aceeași rasă (ca mama, n.r.) dar dacă sunt din rase diferite, e mult mai rău”, a sus politicianul născut în Siberia.
În interviul dat cu o zi înainte de debutul Cupei Mondiale, ea a susținut că nu e „naționalistă”, „dar știu cum suferă mai târziu copiii. Ei trebuie să rămână aici cu mamele lor”. Ea le-a sfătuit pe rusoaice să se mărite cu „cetățeni ruși”, pentru că „chiar dacă (străinii) se căsătoresc (cu mamele), or să le ducă departe (de Rusia) și ele nu vor mai ști cum să se întoarcă”, a mai spus Tamara Pletnyova.
În caz că străinii iau doar copiii cu ei, pe urmă mamele „vin la mine la Parlament și se plâng că micuții au fost smulși de lângă ele și nu știu cum să-i aducă înapoi”, a continuat politicianul.
„Aș fi vrut ca oamenii din țara noastră să se căsătorească din dragoste, indiferent de naționalitate. (...) Cuplurile ar trebui să fie formate din cetățeni ruși, care construiesc o familie solidă, trăiesc în pace și prietenie și aduc pe lume copii împreună”,  adăugat politicianul.
Comentariile ei au atras critici și au fost ridiculizate.
„Mă întreb ce va spune Pletnyova când  să i se aducă aminte că slogaul Spune nu racismului”, a scris, pe Twitter jurnalistul Tatyana Felgenhauer, referindu-se la campania pe care FIFA o duce de foarte mulți ani contra racismului.
Pletnyova criticase anterior și campania contra hărțuirii sexuale #MeToo, care a avut câteva tentative și în Rusia. „Nu suntem în America ori în Europa. De ce trebuie să copeim totul? Dacă o femeie nu vrea, nimeni n-o s-o hărțuiască!” a spus politicianul, în februarie, pentru Gazeta.ru.
La Cupa Mondială de fotbal vor participa cel puțin un milion de turiști. Pletynova este deputat rus încă din primul parlament post-Sovietic.
Pagina 1 din 1

AUDIENȚE. Câți români au văzut la televizor mitingul PSD din Piața Victoriei? Ce televiziune se află în capul listei cu vizualizări?
Cifrele de audiențe arată un interes mai mare la nivel național și la orașe, unde Antena 3 și România TV au avut locurile doi și trei, imediat după Pro TV. Pe publicul comercial, interesul pentru miting a fost foarte scăzut: la Antena 3, de exemplu, audiența pe publicul comercial a fost de zece ori mai mică decât cifrele la nivelul întregii țări.
De notat că Antena 3 și România TV au transmis integral mitingul - între orele 20.00 și 22.15 - cu discursurile de pe scenă, ca niște parteneri media ai evenimentului.
Mitingul a fost și pe celelalte stații de știri, dar la Digi 24, la B1 TV și la Realitatea TV erau și relatări și comentarii din studio, pe lângă transmisiunile în direct.
Pe intervalul mitingului PSD, peste două milioane de români erau pe posturile de știri în fiecare minut. Cei mai mulți - un milion și jumătate, urmăreau mitingul în direct pe Antena 3 - aproape 800.000 de români și pe România TV - aproape 700.000.
Antena 3 și România TV au ocupat locurile doi și trei, după Pro TV (cu o medie de aproape 1,1 milioane de români pe interval).
Câți s-au uitat pe celelalte stații de știri:
Realitatea TV - 343.000 români pe postul de știri care a comentat acid manifestația și un loc 6 în top, sus pentru media stației.
B1 TV - 100.000 de telespectatori
Digi 24 - aproape 90.000

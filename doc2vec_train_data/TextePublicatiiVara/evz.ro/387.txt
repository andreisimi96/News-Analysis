Fosta clarvăzătoare a lui Vadim Tudor – am numit-o pe controversata brașoveancă Nina Petre – susține că a identificat profesiunile predestinate ale unor politicieni de top din România.
Potrivit portalului www.spiritus.ro, Dacian Cioloș ar fi fost hărăzit să devină ”medic endocrinolog”, Elena Udrea ar fi fost predestinată să ajungă ”inginer automatist”, Klaus Iohannis ar fi un înnăscut inginer în domeniul energetic, Traian Băsescu ar fi fost menit să devină economist, la fel ca Gigi Becali, în timp ce Victor Ponta ar fi fost menit să ajungă avocat sau aviator. De asemenea, Nina Petre (care se autointitulează ”clarvăzătoarea oamenilor foarte inteligenți”) e de părere că Laura Codruța Kovesi ar fi fost hărăzită să ajungă procuror sau istoric, iar Principesa Margareta ar fi fost predestinată să devină jurist. ”Majoritatea oamenilor îşi aleg alte profesii decât cele ce le-au fost înscrise în destine. Oare de ce ? Am putea da vina, într-o oarecare măsură, pe limitele minţii umane, pe neputinţa ei de a prelua şi a ne comunica toate mesajele primite din adâncul creierului, de la spiritul nostru”, perorează Nina Petre. Facem mențiunea că, în trecut, fosta clarvăzătoare a lui Vadim Tudor a eșuat în încercarea de a identifica (prin metode paranormale, firește) țara în care se ascundea fugarul Sebastian Ghiță.
Pagina 1 din 1

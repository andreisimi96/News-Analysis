"Restituie la Parchetul de pe lângă Înalta Curte de Casaţie şi Justiţie, Direcţia de Investigare a Infracţiunilor de Criminalitate Organizată şi Terorism, Structura Centrală, Secţia de combatere a criminalităţii organizate, cauza privind pe inculpaţii Niculae Ioan, Videanu Adriean, Mirea Marin, Alesandru Dan-Victor, Palaşcă Viorel, Apan Ioana, Kramer Alpar, Toth Francisc, Stancu Lucian-Adrian, Veza Marius-Leonte, Ionaşcu Lucia şi S.C. Interagro S.A
"Restituie la Parchetul de pe lângă Înalta Curte de Casaţie şi Justiţie, Direcţia de Investigare a Infracţiunilor de Criminalitate Organizată şi Terorism, Structura Centrală, Secţia de combatere a criminalităţii organizate, cauza privind pe inculpaţii Niculae Ioan, Videanu Adriean, Mirea Marin, Alesandru Dan-Victor, Palaşcă Viorel, Apan Ioana, Kramer Alpar, Toth Francisc, Stancu Lucian-Adrian, Veza Marius-Leonte, Ionaşcu Lucia şi S.C. Interagro S.A., trimişi în judecată prin rechizitoriul nr. 146/D/P/2010 din 31 mai 2017 al acestei unităţi de parchet. Cheltuielile judiciare rămân în sarcina statului. Onorariul apărătorilor desemnaţi din oficiu pentru inculpaţii Niculae Ioan, Videanu Adriean, Mirea Marin, Alesandru Dan-Victor, Palaşcă Viorel, Apan Ioana, Kramer Alpar, Toth Francisc, Stancu Lucian-Adrian, Veza Marius-Leonte, Ionaşcu Lucia şi S.C. Interagro S.A., în sumă de câte 230 lei, se plăteşte din fondul Ministerului Justiţiei. Cu drept de contestaţie în termen de 3 zile de la comunicarea încheierii pentru procuror, partea civilă şi inculpaţi. Pronunţată în camera de consiliu, astăzi, 7 iunie 2018", se arată în decizia instanței.
Decizia judecătorilor nu e definitivă. Dosarul a fost trimis în judecată anul trecut, în luna iunie, acuzațiile fiind de constituire a unui grup infracţional organizat, delapidare cu consecinţe deosebit de grave în formă continuată şi complicitate la delapidare cu consecinţe deosebit de grave în formă continuată.
Procurorii spun că grupul ar fi fost inițiat la începutul anului 2005 de Ioan Niculae, aderând, treptat, și celelalte persoane vizate, între care Adriean Videanu.
"Grupul infracţional organizat a funcţionat până la sfârşitul anului 2010 şi a urmărit obţinerea de beneficii materiale de către liderul grupului prin intermediul societăţii controlate de acesta -SC Interagro S.A. Astfel, în vederea realizării scopului grupului infracţional s-a urmărit şi realizat delapidarea SNGN Romgaz SA (ce s-a constituit parte civilă în prezenta cauză), în sensul obţinerii de gaze naturale la preţuri inferioare celor practicate în mod normal de partea civilă, prin obţinerea în mod ilicit de discount-uri comerciale la care SC Interagro SA nu era îndrituită a le obţine. Mecanismul infracţional presupunea ca gazele naturale să fie însuşite din patrimoniul părţii civile de către persoanele cu funcţii de conducere, ce au calitatea de subiecţi activi respectiv de administratori, pentru altul: pentru societatea controlată de către liderul grupului respectiv Interagro S.A", potrivit DIICOT.
Pagina 1 din 1

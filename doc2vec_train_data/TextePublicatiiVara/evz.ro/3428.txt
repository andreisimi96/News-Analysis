Achitat în prima instanță de complet ICCJ din care a făcut parte judecătorul Horia Șelaru, fost consilier al Laurei Kovesi, comisarul Traian Berbeceanu, fost șef al Serviciului Antidrog din cadrul Brigăzii de Combatere a Criminalităţii Organizate Alba Iulia (BCCO) are din nou probleme.
Fostul șef al BCCO Alba se află acum în faza de apel, în dosarul în care DIICOT l-a acuzat de sprijinire a unui grup infracțional organizat, luare de mită, spălare de bani sau fals.
Conform Luju.ro completul de 5 judecători al ICCJ a luat la ultimul termen câteva decizii care pot răsturna întregul caz. Printre ele, desecretizarea unor note SRI, dar și niște înregistrări ale unor discuții purtate de comisar pe mijloacele de comunicare Whatsapp și Skype.
Totoodată, s-au admis alte probe care au fost ignorate de completul lui Șelaru, la fond. De asemenea, foarte interesant este că DNA - parchet care i-a acuzat pe anchetatorii lui Berbeceanu în frunte cu procurorul DIICOT Ioan Mureșan de represiune nedreaptă într-un dosar care a fost reunit în instanța cu cel în care DIICOT l-a trimis în judecată pe Berbeceanu – nu a mai solicitat nicio proba, mai scrie sursa citată.
Pagina 1 din 1

Meteorologii anunță că vremea din 18 iunie va fi instabilă. Nu scăpăm de furtuni, descărcări electrice și inundații nici astăzi.
Concret, luni vremea va fi caldă în toată țara, dar în general instabilă în regiunile intracarpatice, unde pe spații relativ extinse vor cădea averse de ploaie însoțite de descărcări electrice. În special la munte se vor acumula cantități de apa de până la 15-25 de mm. Unele averse izolate de ploaie se vor semnala și în restul zonelor țării, însă vor fi slabe cantitativ, scrie Vremea.ro.
Temperaturile maxime vor fi cuprinse în general între 27 și 32 de grade la nivelul întregii țări, cu cele mai scăzute valori așteptate a se înregistra în depresiunile din estul Transilvaniei și pe litoral, iar cele mai ridicate în estul Luncii Dunării.
Vremea va fi ploioasă luni în Capitală. Prognoza meteo ANM anunță furtuni cu fulgere și cantități mari de apă. Temperaturile maxime mai scad cu un grad la amiază față de ziua precedentă și ajung la 26°C, iar minima va fi de 17°C. Șansele de ploaie sunt extrem de ridicate - 90% pe timpul zilei, iar noaptea 50%. Cantitățile de apă sunt extrem de mari - 7 l/m². De marți, ploile se vor retrage din București, iar canicula le va înlocui cu succes.
Pagina 1 din 1

Grigore Culian, un jurnalist român care lucrează pe postul de redactor șef al New York Magazine, a dezvăluit ce s-a întâmplat de fapt la New York, unde Laura Codruța Kovesi, șefa DNA, s-a întâlnit cu George Maior, ambasadorul României în SUA.
Luca Grigore Culian, jurnalist român și redactor șef pentru New York Magazin, a vorbit sâmbătă seară la Antena 3 despre o întâlnire secretă pe care a avut-o Laura Codruța Kovesi la New York cu ambasadorul României în SUA, George Maior.
„Kovesi și Maior au ajuns în aceeași zi la New York”, a spus el.
Culian a explicat că a făcut solicitare la Ambasadă, iar de acolo i s-a transmis că George Maior nu are în program o întâlnire cu Kovesi. Cu toate acestea, George Maior și ceilalți oficiali ai Ambasadei și-au anulat participarea la un eveniment, unde ar fi trebuit să țină inclusiv discursuri, pentru a se întâlni cu Laura Codruța Kovesi.
Motivul oficial pentru care Laura Codruța Kovesi a fost în SUA a fost pentru a susține un discurs la ONU despre importanța luptei anticorupție. Vizita venea înaintea deciziei Curții Constituționale, în care s-a dat undă verde pentru revocarea din funcție a procurorului șef DNA.
Pagina 1 din 1

Vezi galeria foto:
Alexandra Stan a făcut dezvăluiri incendiare despre relația pe care o are cu iubitul ei, Bogdan, alături de care este de 3 ani.
Deși se iubesc de doar trei ani, cei doi creează impresia că se cunosc de o viață, astfel că este lesne de înțeles de ce toată lumea este curioasă să afle când cei doi vor face pasul cel mare.
De curând, cei doi au mărturisit că mariajul este doar un pact și că nu asta îi leagă pe ei.
„Noi suntem mai deschişi, mai liberi. Căsătoria e un pact… Nu aştept să mă ceară. Nu e ceea ce-şi doreşte el şi, dacă ar face-o, ar face-o pentru mine. Important e să ne înţelegem şi să reuşim să facem ceea ce ne dorim.”, a spus Alexandra Stan pentru okmagazine.ro .
Cântăreața s-a mutat împreună cu iubitul ei la Los Angeles, unde vedeta speră să-și ducă cariera la un alt nivel.
„Eu cred că la Bogdan e vorba şi despre altceva. Uite, eu călătoresc de la 19- 20 de ani. Am văzut multe ţări, am avut multe experienţe şi, la un moment dat, ajung să-mi doresc să mai stau şi acasă. El, în schimb, a lucrat pentru comunitate, s-a gândit mereu la alţii, nu şi-a oferit lui atât de mult, iar de când am început să călătorim şi mai ales de când a venit aici, a început nebunia cu surful. Şi e ca un copil într-un magazin de jucării, n-ai cum să-l iei şi să-i spui: „Gata, de mâine eşti tată şi soţ”, a mai declarat Alexandra Stan pentru sursa citată.
Rămânând în aceeași zonă, Alexandra Stan a vorbit și despre posibilitatea de a fi mămică, susținând că va avea o relație specială cu copilul ei.
„Şi eu o să copilăresc mereu, adică o să fac mereu ce vreau, cum vreau, când vreau. Chiar şi când voi avea o familie, dacă voi vrea să mă duc la Disneyland o să mă duc la Disneyland, dacă vreau să stau în studio o să stau în studio, la fel o să mă dau cu skate-ul, cu bicicleta… N-o să-i iau copilului din mine bucuriile astea doar pentru că o să am copii, voi copilări alături de ei. Dacă aş avea copii, aş fi mai copil decât ei. Cred că aş fi genul care ar merge peste tot cu ei şi ei ar ajunge să spună: „Mamă, mă faci de râs!””, a mai declarat Alexandra Stan.
La rândul său iubitul ei, Bogdan Stăruială a mărturisit că i-ar plăcea să fie tată și să-și ia copii după el, pe placa de surf:
„Şi mie mi-ar plăcea să fiu tată şi cred că l-aş lua cu mine cu placa de surf, dar acum avem atâtea lucruri de făcut, de terminat proiecte pe care tocmai le-am început, eu am proiectele mele pe care vreau să le îndeplinesc, încât nu stau să mă gândesc la acest aspect. Nu vreau să pierd startul ăsta de aici şi nici alte starturi. Eu mă simt foarte tânăr, mă bucur de viaţă şi nu stau să mă gândesc acum că timpul trece.”, a spus Bogdan.
Pagina 1 din 1

Coșmarul pe care l-a trăit zilele trecute o femeie din Hunedoara a luat, parțial, sfârșit. Femeia, care lucra ca taximetristă, a fost bătută și violată de un client, care, în mai puțin de două zile a fost prins de poliție.
Totul s-a petrecut duminică noaptea, în jurul orei 1.00. Bărbatul i-a solicitat iniţial să îl ducă în cartierul Haşdat din Hunedoara, însă odată ajunşi la destinaţie, a lovit-o şi a ameninţat-o, apoi i-a cerut să îl ducă în câmp, în afara localităţii, unde a violat-o. Victima a făcut plângere la Poliţia Municipiului Hunedoara. Oamenii legii l-au identificat luni pe suspect, l-au dat în urmărire, și, în după-amiaza zilei au reușit să îl captureze. Este voprba de Petru Bătălan, de 41 de ani, recidivist condamnat în trecut pentru tâlhărie și viol, ieșit din pușcărie în octombrie.
Polițiștii au întocmit pe numele violatorului dosar penal sub aspectul comiterii infracțiunilor de viol si lipsire de libertate în mod ilegal, el urmând să fie prezentat instanței cu propunere de arestare preventivă.
Pagina 1 din 1

Comentarii | 95 Vizualizari
Pentru orice profesor, este foarte frustrant să vadă că elevii din clasă nu sunt atenți la ore pentru că își folosesc telefoanele mobile, dar, uneori, pentru elevi, este vorba doar de libertatea de a-și folosi timpul așa cum cred ei de cuviință. Experții au atras atenția că, în școli, se petrec și multe cazuri de hărțuire și se împământenește dependența de ecrane, iar autoritățile au reacționat prin această interdicție.
Deputaţii francezi au adoptat joi un proiect de lege care interzice complet folosirea telefoanelor mobile în şcolile şi liceele din ţară. Legea, care era o promisiune de campanie a preşedintelui Emmanuel Macron şi mai trebuie adoptată şi de Senat, a fost denunţată drept „cosmetizare” de opoziţie, relatează AGERPRES .
A fi deschişi la tehnologiile viitorului nu înseamnă că trebuie să le acceptăm toate utilizările, a subliniat ministrul Educaţiei, Jean Michel Blanquer, evocând „utilizări nepotrivite” ca hărţuirea, consultarea de site-uri pornografice sau dependenţa de ecrane.
Folosirea telefoanele mobile este deja interzisă în timpul orelor, dar noua lege interzice folosirea lor şi în pauze. Excepţie va face utilizarea „pedagogică” a telefoanelor sau în cazul copiilor cu dizabilităţi.
Aproape nouă din zece tineri între 12 şi 17 ani din Franţa (86%) deţin un smartphone.
Pagina 1 din 1

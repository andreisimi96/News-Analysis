Președintele Klaus Iohannis, care a susținut în dese rânduri ieșirile în stradă a protestatarilor #rezist,  a declarat marți că mitingul anunțat de PSD are „o abordare caraghioasă și populistă”.
Explicația din spatele cuvintelor lui Klaus Iohannis face referire la faptul că social democrații au toată puterea și astfel au toate instrumentele la îndemână pentru a rezolva ceea ce îi nemulțumește pe cetățeni.
„Mitingurile sunt o formă de prostest și protestul se asociază în mod normal cu opoziția sau cu societatea civilă nemulțumită de guvernare. În nicio societate normală un miting de protest nu se asociază cu cei de la putere. Cei de la putere au Guvernul, au Parlamentul, au toate instrumentele pentru a rezolva problemele țării. Mi se pare o abordare caraghiasă și pur populistă”, a spus Klaus Iohannis.
Liderul PSD Liviu Dragnea a anunțat, luni, după ședința conducerii partidului, că sâmbătă, de la ora 20:00, în Piața Victoriei va avea loc un miting pro-democrație.
Conform liderului PSD, acesta nu mai e un miting de susținere a Guvernului sau a premierului Viorica Dăncilă, ci un miting de apărare a justiției. „Va fi un miting împotriva „terorii” care ar fi instaurate de instituțiile de forță”, a afirmat Dragnea.
„Este un miting împotriva faptului că democraţia şi statul de drept sunt puse sub semnul întrebării. Vrem să arătăm că suntem decişi să mergem până la capăt. Îi asteptm pe toti ce care doresc să trăiască într-o ţară liberă, unde instituţiile nu mai sunt sub teroare. O ţară care, din cauza unei propagande, se pune problema ca o structură neligitimă, obscură, subterană să paraziteze instituţiile statului, să influenţeze în mod ocult decizii importante, să permită abuzuri, intruziuni ilegale, să permită ca cetăţeni români, firme româneşti sa fie inchişi, zeci, sute, mii de destine să fie distruse, având în vedere niste interese care nu tot timpul sunt doar din interior", a declarat Liviu Dragnea.
Pagina 1 din 1

Lucrez la Premium Rent de mai bine de 6 ani, în poziția de General Manager. Punctualitatea, responsabilitatea și transparența ne-au adus clienți fideli de-a lungul timpului, atât din țară cât și din afară. Petrecând timp observând care sunt nelămuririle clienților care apelează la serviciile noastre, am considerat oportun să vin în întâmpinarea lor realizând o compilație de câteva sfaturi esențiale, indiferent de compania pe care o vor alege.
Serviciile de car rental sunt un subiect nu atât de ușor de abordat. Ce companie să alegi? Ce alte taxe mai ai de plătit în afară de prețul pe zi pentru închirierea mașinii? Care sunt restricțiile pe care ți le impune compania? Închirierile auto nu trebuie să-ți dea peste cap vacanța, călătoria de afaceri, escapada la mare sau la munte, participarea la un festival etc. Din fericire, sfaturi am din belșug.
Informează-te prin toate mijloacele disponibile
OTRAVA la MODĂ a COPIILOR noștri. BĂUTURILE care le DISTRUG ORGANISMUL
Fie că închiriezi de la aeroportul Otopeni sau Băneasa, din centrul Bucureștiului, sau din alt oraș din România, ca să nu pierzi timp și să eviți astfel de preocupări la fața locului, folosește platformele online pentru a verifica mașinile disponibile. Nu te lăsa cucerit imediat de un preț mic, explorează site-ul, interesează-te care sunt costurile suplimentare și citește termenii și condițiile. Caută o companie fără taxe ascuse, care să-ți afișeze costurile suplimentare încă de la prima vizualizare a mașinii pe care o dorești. Citește părerile clienților care au apelat la serviciul de închirieri auto respectiv.
Verifică dacă există limită de vârstă
Informează-te cu privire la vârsta pe care șoferul trebuie să o aibă pentru a conduce o anumită categorie de mașini. De regulă, pentru cele din categoria premium, se cere o vârstă mai înaintată decât cea de 18 ani.
Card de debit sau de credit?
Fii atent dacă firma de rent a car menționează doar posibilitatea achitării cu un card de credit, pentru că atunci nu vei putea plăti cu cardul de debit. De regulă, plata în numerar sau doar cu cardul de debit se poate face cu o poliță de protecție suplimentară. Dacă nu se cere o poliță de protecție, atunci costul închirierii va fi mai mare.
La inspecția înainte de preluare a mașinii, daunele sunt trecute în fișa tehnică de către agentul car rental. Fă în așa fel încât să fotografiezi mașina din toate unghiurile la ridicare și la returnare, ca să nu te alegie cu daune suplimentare pe care nu le-ai cauzat.
Alocă-ți o marjă de timp rezonabilă pentru returnare

CFR Cluj este în căutarea unui antrenor, după ce Dan Petrescu a ales să plece în China. Pe lista campioanei Ligii 1 Betano se află și fostul selecționer Victor Pițurcă.
Gruparea din Gruia speră să găsească un tehnician la fel de valoros ca Dan Petrescu. Prima opțiune a oficialilor ardeleni este Edward Iordănescu, rămas liber de contract după despărțirea de Astra, dar se pare că acesta are concurență pe post cu Victor Pițurcă. „Părerea mea este că Piţurcă va antrena CFR-ul. Aşa am auzit şi eu", a declarat Dumitru Dragomir, fostul președinte al Ligii Profesioniste de Fotbal, pentru ProX.
„Am o informație de ultimă oră, care este adevărată. CFR ar fi semnat un precontract cu Victor Pițurcă! Am auzit că Iuliu Mureșan a vorbit cu Victor Pițurcă și au semnat o înțelegere”, a spus și jurnalistul Decebal Rădulescu, la Digi Sport.
Altfel, CFR Cluj va evolua în turul II preliminar al UEFA Champions Legue. Echipa pe care o va întâlni se va stabili pe 19 iunie, când va avea loc tragerea la sorţi a meciurilor din primele două tururi preliminare ale cupelor europene.
Pagina 1 din 1

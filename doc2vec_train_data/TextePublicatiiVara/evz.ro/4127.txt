Zeci de prostestatari se află în fața biroului președintelui Camerei Deputaților, Liviu Dragnea. Aceștia protestează ca urmare a ultimelor modificări aduse de Guvernul Dăncilă codului de procedură penală.
Protestatarii au fost aduși în Parlament de către politicienii USR chiar în timp ce premierul Viorica Dăncilă ținea un discurs despre raportul privind Consiliul Uniunii Europene.  Aceștia au afișat mai multe mesaje îndreptate către actuala clasă politică de la putere. „Cuib de hoți și mafioți” a fost mesajul preferat de protestatari.
Securitatea Parlamentului s-a implicat și a încercat să îi dea afară cu forța pe manifestanți, însă aceștia au opus rezistă și au continuat să rămână pe holurile instituției.
Nicolae Popa, AMĂNUNTE despre portocolul cu SRI și documente de pensionare: „Este o nenorocire acolo”
Modificările controversate asupra codului de procedună penală i-au făcut pe protestatari să facă apel la DNA. ”DNA, să vină să vă ia”, au strigat minute în șir aceștia.
Camera Deputaţilor a adoptat luni, proiectul de lege privind Codul de procedură penală, prin care procurorii vor avea interdicţie de a da informaţii în timpul urmăririi penale a unor persoane, după ce Comisia pentru legile justiţiei a dat în aceeaşi zi raport favorabil acestei iniţiative.
„De astăzi România devine oficial un stat al infractorilor, un stat în care furtul şi evaziunea fiscală sunt încurajate. De asemenea, infractorii, violatori, criminali, hoţi, chiar dacă sunt surpsinşi de cetăţeni prin telefoane pot să scape liniştiţi dacă nu există alte probe. (...) În România de astăzi avem penali în funcţii publice şi având penali în funcţii publice am ajuns în situaţia în care aceşti penali să îşi creeze un cod de procedură penală pentru ei însuşi. Liviu Dragnea tocmai şi-a asigurat premisele pentru a-şi anula primul proces, Tăriceanu tocmai şi-a asigurat premisele pentru a scăpa de orice stres faţă de mărturia mincinoasă care este evidentă pentru toată lumea. Infractorii îşi fac legile pentru ei însuşi. De astăzi procurorii vor avea o viaţă grea pentru a putea să mai aducă în faţa justiţiei infractori", a declarat liderul USR, Dan Barna, la finalul şedinţei plenului Camerei Deputaţilor care a adoptat iniţiativa legislativă care aduce modificări Codului de procedură penală.
Președinte PSD, Liviu Dragnea, a ieșit din plenul deputaților și a trecut pe lângă protestatarii care scandau „Rușine” și „Demisia”. Liviu Dragnea nu s a oprit să vorbească cu protestatarii, dar a fost obligat să stea mai mult timp în prezența lor, neputând să își facă loc și să intre în biroul său. Liviu Dragnea era însoțit și de președintele Senatului, Călin Popescu Tăriceanu. “Democrația moare. România, trezește te!”, a fost mesajul afișat în momentul în care cei doi diplomați au trecut printre manifestanți.

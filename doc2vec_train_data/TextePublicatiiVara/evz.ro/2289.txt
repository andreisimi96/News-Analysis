Adversar declarat al președintelui PSD, fostul lider al formațiunii, Victor Ponta, consideră că Liviu Dragnea a organizat acest miting pentru a pune presiune pe judecătorii de la ÎCCJ, care urmează să se pronunțe în dosarul acestuia.
Victor Ponta a scris un text extrem de acid pe Facebook și se întreabă dacă Liviu Dragnea îi va aduce din nou pe social-democrați la un protest înainte de pronunțarea sentinței. ”Judecatorii au fost mai inteligenti decat Dragnea si au amanat decizia in cazul lui pt 21 / ce o sa faca acum Daddy ? Ii trimite acasa de pe drum pe cei 100.000 de oameni luati cu japca la miting si ii aduce pe 22 din nou in Piata sa protesteze?!?
Si ca sa vorbim de lupta impotriva abuzurilor – eu chiar ma lupt cu ele cu armele legii , fara sa imi bat joc de oamenii din PSD si sa ii chem la mitinguri absurde : am castigat corect cazul la ICCJ in fata judecatorilor, il dau in judecata pe procurorul abuziv ca sa fie o lectie pentru cei ca el, votez in Parlament pentru modificarile care au fost facut la Codul de Procedura Penala care aplica si la noi normele europene privind regulile unui proces echitabil ! Fapte concrete – intre timp  si cei 40 de  ai lui folosesc oamenii ca sa ii sperie pe judecatori si ca sa negocieze cu Kovesi & Co dosarele lor personale”, a scris Victor Ponta.
Decizia în dosarul în care liderul PSD, Liviu Dragnea, este acuzat de instigare la abuz în serviciu în legătură cu angajarea la DGASPC Teleorman a două femei care, în realitate, ar fi lucrat la PSD, a fost din nou amânată ieri. Următorul termen, la care s-ar putea afla sentința în prima instanță, este 21 iunie.
Pagina 1 din 1

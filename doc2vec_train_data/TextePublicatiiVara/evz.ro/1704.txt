Mandarin Oriental, în flăcări
Un hotel de cinci stele din centrul Londrei este mistuit de  flăcări. 100 de pompieri şi 15 maşini de luptă cu focul fac eforturi să îl ţină sub control
Imaginile de pe sit-urile de socializare arată nori uriaşi de fum care vin dinspre hotelul Mandarin Oriental din Knightsbridge.
Cauza incendiului nu poate fi deocamdată cunoscută conform brigăzii de pompieri londonezi.
Au fost primite mai mult de 35 apeluri care semnalau incendiul care ridică o coloană de fum care poate fi văzută cu uşurinţă din orice punct al capitalei britanice.
Zeci de pompieri interveneau miercuri la un incendiu, la un hotel în zona Knightsbridge, la Londra, a anunţat Brigada Pompierilor din capitala britanică, relatează CNN.
Imagini postate pe reţele de socializare surprind o coloană de fum în apropierea Mandarin Oriental, un hotel de cinci stele renovat recent.
”Cincisprezece vehicule şi 97 de pompieri şi ofiţeri au fost chemaţi să intervină la un incendiu în William Street #Knightsbridge”, au anunţat pompierii pe Twitter imediat după ora locală 16.00 (19.00, ora României).
Knightsbridge este unul dintre cele mai bogate cartiere din Londra, în care se află magazine de lux ca Harvey Nichols şi Harrods.
Circulaţia rutieră pe drumurile din zonă a fost oprită, iar transportul feroviar a fost perturbat, a anunţat autoritatea în domeniul transporturilor din capitală, Transport for London, înr-un mesaj postat pe Twitter.
Pompierii au anunţat ulterior că au intervenit cu 20 de vehicule şi 120 de luptători cu focul.
Ambulanţa şi Poliţia Metropolitană intervin, de asemenea, la faţa locului, în pofida faptului că nu s-au raportat răniţi, au anunţat pompierii.
Hotelul Mandarin Oriental, o clădire de 12 etaje, a fost folosit de familia regală.
Regina Elizabeth a II-a a organizat a organizat un eveniment în acest hotel, pentru membri ai unor familii regale străine, în seara dinaintea nunţii prinţului William cu ducesa de Cambridge, în 2011.
Hotelul a anunţat săptămâna trecută pe site că a realizat ”cea mai completă restaurare din cei 115 ani de istorie ai săi”.
Transport for London a anunţat că incendiul afectează intrarea şi ieşirea în gara Knightsbridge.
"Knightsbridge: în prezent, intrarea din Sloane Street în gară este închisă”, a anunţat TfL pe Twitter, îndemnând ”clienţii să folosească intrarea Harrods”.
Pagina 1 din 1

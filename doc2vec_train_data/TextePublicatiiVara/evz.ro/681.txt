În ultimul timp se tot vorbeşte despre o categorie de oameni care vor fi nevoiţi să-şi părăsească ţările de baştină  din cauza schimbărilor climatice şi să migreze spre zone propice traiului mai sigur. Din acest motiv au foat catalogaţi ca  „refugiaţi climatici”. Şi, potrivit unor politicieni francezi  Europa ar trebui să-i primească cu braţele deschise.
Sunt voci în Franţa care lansează ideea că Europa trebuie să accepte un număr  extrem de mare de „refugiaţi climatici”, care vin din ţările foarte sărace. Antoine Léaument, directorul de comunicare al partidului francez de extremă stânga, dorește ca Europa să accepte 250 de milioane de "refugiați climatici". Este o declaraţie care a stârnit polemici.
Léaument, membru al partidului socialist "La France Insoumise" s-a contrazis cu Sébastien Chenu de la Frontul Naţional al Marinei Le Pen, la un canal de ştiri francez.
Când Léaument vorbea despre cei 250 de milioane de refugiați, Chenu credea că a glumit despre faptul că țările europene i-ar putea acceptat, dar nu a fost aşa, acesta vorbea foarte serios.
"Aceasta este singura soluție. Altfel ce veți face? Îi aruncați în mare? Construiți ziduri? Fii serios ", a spus el în cadrul emisiunii tv.
Părerile lui Léaument sunt împărtășite şi de liderul partidului, Jean-Luc Mélenchon. În prima rundă a ultimelor alegeri prezidențiale din Franța, Melenchon, un cunoscut promotor al frontierelor deschise, a câștigat 19,6% din voturi, notează CNEWS.
Pagina 1 din 1

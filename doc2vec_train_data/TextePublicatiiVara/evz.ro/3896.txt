Comentarii | 7 Vizualizari
O camionetă a intrat într-un grup de pietoni, în Olanda, în apropierea unui festival muzical. Vinovatul a fugit cu mașina și este căutat de polițiști.
O camionetă a lovit patru pietoni în noaptea de duminică spre luni în apropierea festivalului Pinkpop din Olanda, ucigând o persoană şi rănind grav alte trei, informează poliţia olandeză, citată de AFP, preluată de Agerpres .   Incidentul a avut loc în jurul orei locale 04:00 (02:00 GMT) în apropierea unui camping al festivalului, în Mensheggerweg din Landgraaf (sud), la câţiva kilometri de frontiera germană. "Camioneta implicată este căutată în continuare", a precizat poliţia locală pe contul său Twitter.   Un elicopter al serviciilor de urgenţă a intervenit la faţa locului.   Şoseaua este provizoriu închisă circulaţiei din cauza "anchetei tehnice a poliţiei" în curs de desfăşurare, precizează comunicatul.   Nu se ştie deocamdată dacă a fost un accident sau un act terorist.   Cu Pearl Jam, Foo Fighters şi Bruno Mars drept capete de afiş, cea de-a 49-a ediţie a festivalului Pinkpop a atras circa 67.000 de vizitatori zilnic vineri, sâmbătă şi duminică, potrivit directorului Jan Smeets, citat de agenţia de presă olandeză ANP
Pagina 1 din 1

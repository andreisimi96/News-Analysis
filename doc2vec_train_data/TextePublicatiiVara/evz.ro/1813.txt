Preşedintele PSD Vrancea, Marian Oprişan, a dezvăluit, miercuri seară, detalii despre mitingul pe care PSD urmează să-l organizeze sâmbătă în Capitală, susținând că se bazează pe cetățenii care sunt nemulțumiți de abuzurile săvârșite împotriva statului.
Oprișan a refuzat însă să specifice numărul de persoane care urmează să se deplaseze în Capitală, la mitingul organizat de PSD, susținând că în Vrancea „sunt foarte mulţi cetăţeni nemulţumiţi”.
În ceea ce privește modul în care manifestanții se vor deplasa la București, Oprișan a declarat că „fiecare vine cu ce poate”.
„Mă bazez pe cetăţenii care vor să protesteze împotriva abuzurilor unora dintre instituţiile statului. De unde să ştiu eu câţi cetăţeni vor participa? Suntem în măsură să mergem împreună cu toţi cetăţenii nemulţumiţi. Ohoo, sunt foarte mulţi nemulţumiţi în Vrancea. Fiecare va veni cu ce poate. Important e să apărăm statul de drept, democraţia libertăţii şi drepturile cetăţenilor”, a declarat Marian Oprişan.
Mitingul PSD. GATA, SE ȘTIE! Strategia de ultimă oră, aprobată de greii partidului. NEWS ALERT
Liderul PSD Vrancea a precizat că „nu face niciun fel de recomandare” în privința a felului în care manifestanții să se îmbrace la miting, cu toate că recomandarea de la Centru a fost ca aceștia să poarte haine albe.
„Nu fac niciun fel de recomandare, vreau ca alături de mine să vină şi ceilalţi colegi, să participe toţi cetăţenii care vor să-şi exprime nemulţumirea cu privire la abuzurile făcute de unele instituţii ale statului. Va fi un miting pentru că în Romania, definitiv şi irevocabil, să fie respectate drepturile si libertăţile fundamentale ale cetăţenilor”, a mai precizat Oprişan.
DIHONIE ÎN PSD! Un PRIMAR sare la gâtul liderului: „Vor cumva să-l apere pe penalul Dragnea? Aici e problema!”
PSD a anuțat printr-un eveniment organizat pe Facebook mitingul de sâmbătă seara din Piaţa Victoriei, sub sloganul ”Vrem prosperitate, NU Securitate!”
„Într-un stat capturat, votul tău este egal cu zero, pentru că - indiferent de alegerea ta - ei rămân mereu la putere. Ei spun că tu nu ştii să alegi şi, de aceea, ei trebuie să conducă în locul tău. Între timp, au grijă să-ţi închidă gura şi te pun să munceşti «pe doi lei». Folosesc statul împotriva ta. Pentru ei, România e o adunătură de proşti, care trebuie să tacă şi să rabde. Nu este nevoie de protocoale secrete pentru o democraţie funcţională. Vrem libertate pentru România!", scrie PSD pe pagina evenimentului.

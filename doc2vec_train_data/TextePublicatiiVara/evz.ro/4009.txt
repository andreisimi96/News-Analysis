Radiografia făcută lui Laura Codruța Kovesi de oamenii care au lucrat cu șefa DNA este una devastatoare pentru prezentul instituției anticorupție.
Cel puțin asta susține jurnalista Sorina Matei, care a readus în prim-plan o discuție purtată în urmă cu cinci ani cu oamenii care au colaborat cu Laura Codruța Kovesi în instituțiile de forță.
„Tot ce mi-au spus/m-au avertizat procurorii în 2013 că madam Kovesi nu e bună pentru DNA, absolut tot, până la virgulă s-a confirmat. Tot, tot, tot, dar absolut tot. Ei ştiau ce vorbesc, că o ştiau de la Parchetul General. Eu atunci nu o cunoşteam prea bine. Când am scris în 2013 că doamna Kovesi nu e bună pentru DNA, doamna Kovesi s-a urcat pe pereţi, în frunte cu tot establishmentul ţării+Ghiţă.
Într-o zi o să povestesc cu lux de amănunte, dar în esenţă ce spuneau procurorii era: - Că nu ştie carte, n-are efectiv habar de investigarea marii corupţii. S-a confirmat. - Că n-are rezultate. S-a confirmat. - Că a lăsat PG după 6 ani o ruină. S-a confirmat. Aşa e acum DNA. - Că îi plac doar slugile şi obedienţa e criteriul de selecţie a procurorilor. S-a confirmat. - Că va preda instituţa SRI. S-a confirmat. Predase şi PG. - Că e răzbunătoare. S-a confirmat. - Că minte de rupe cu o voluptate şi seninătate demne de analiză de specialitate şi se încurcă singură în minciuni că uită ce minte.S-a confirmat. - Că e dependentă de Tiţian şi-l cară după ea pe Iacob pentru treburi murdare.S-a confirmat. - Că ea crede că are misiuni "istorice", bilanţuri istorice, face dreptate în numele lui Dumnezeu/ vezi toate icoanele, nu în numele legii. S-a confirmat. - Că e abilă, vicleană şi cu "faţa aia nevinovată a prostit multă lume". S-a confirmat. - Că n-are scrupule, caracter şi că e dispusă să facă orice pentru funcţie. S-a confirmat.  - Că cochetează cu politicieni, după interes, şi joacă politic. S-a confirmat. - Că îi plac, e dependentă de statistici în care nu se pupă niciodată datele. S-a confirmat și asta. "S-a terminat, doamna Matei. S-a terminat, înţelegeţi?", mi-au spus oamenii. Şi s-a terminat în 2013, nu acum, în 2018. Acum vedem doar efectele unei uriașe minciuni. Nu cred că există om în presă care să n-o fi prins-o pe Kovesi cu cel puţin o minciună. Că tac, e problema lor. Dar nişte oameni au vorbit atunci, în ciuda politicienilor, în ciuda USL, PSD, Ponta-premier, Băsescu- preşedinte, Nuti, în ciuda SRI, în ciuda tuturor ambasadelor, în ciuda Comisiei Europene, în ciuda întregului establishment al ţării. Pentru că oamenii ştiau omul. Şi oamenii aceia au spus adevărul. Da, mai există şi oameni din aceştia”, a fost mesajul postat de Sorina Matei pe pagina de Facebook.
Pagina 1 din 1

Jurnalistul Ion Cristoiu a afirmat că, prin prezența sa la recepția dată de Ambasada Marii Britanii pentru a marca Ziua Reginei Elisabeta a II-a şi Ziua Naţională a Regatului Unit, Laura Codruța Kovesi a vrut să transmită un mesaj clar: acela că este sigură că va rămâne în funcție.
„Două lucruri s-au petrecut azi la care puțină lume a fost atentă: Un domn Uncheșelu s-a retras - cineva i-a spus 'stai acolo cuminte că șefa rămâne'. Iar Kovesi a ieșit la Ambasada Marii Britanii, ceea ce înseamnă că a fost asigurată că va rămâne. Dacă știa că e revoacată mâine-poimâine, nu ieșea", a spus Ion Cristoiu.
Potrivit lui Mihai Gâdea, imaginile cu procurorul-șef al DNA, Laura Codruța Kovesi, sunt imaginile anului.
„Ești revocată, ai o decizie a Curții care spune foarte clar că de facto ești revocată, e momentul în care intră în Monitorul Oficial decizia CCR, devine efectivă, și cu toate astea, doamna Koveși s-a gândit să mai sfideze o dată și opinia Curții Constituționale și opinia publică ducându-se astăzi la recepția Ambasadei Marii Britanii", a spus Mihai Gâdea.
Pagina 1 din 1

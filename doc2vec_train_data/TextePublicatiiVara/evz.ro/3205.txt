Modul de acțiune al bărbatului arestat pentru 30 de zile, pentru corupere sexuală a minorilor în formă continuată și ultraj contra bunelor moravuri în formă continuată, arată că acesta este un dezechilibrat psihic.
Procurorii de la Parchetul de pe lângă Judecătoria Cluj Napoca au finalizat ancheta în cazul lui Micklos Arthur, de 30 de ani din Cluj Napoca. Bărbatul a fost prins în flagrant de o profesoară de la Școala Generală ”Iuliu Hațieganu” din Cluj Napoca, în timp ce se masturba în mașina proprietate personală. Înainte de asta, mai multe fetițe care învață la școala respectivă au sesizat faptul că au fost abordate de Micklos, care le-ar fi arătat organul sexual.  Procurorii clujeni susțin că pedofilul a acționat prima dată, în data de 19 aprilie 2018, când a abordat o fată, în vârstă de zece ani, cu apelativul ”hei domnișoară”. Anchetatorii susțin că în momentul în care fata s-a apropiat de mașină, ”susnumitul i-a arătat organul sexual scos din pantaloni, adresându-i întrebarea ”îți place”?”.  Al doilea caz, a avut loc a doua zi, pe strada Taberei, la ora 7.30, când copiii mergeau la școală. La un moment dat, bărbatul ar fi abordat o altă fetiță, în vârstă de zece ani, pe care a chemat-o să urce la el în mașină, ”pentru a-i arăta organul sexual”. Fetița a fugit de la fața locului și a reușit să anunțe profesorii.  Procurorii mai susțin că, MIcklos a comis și alte fapte reprobabile, în perioada lunilor martie și aprilie 2018, când s-a masturbat în autoturismul marca Ford Focus, parcat în locuri publice ”și în alte zone accesibile publicului, în prezența mai multor martore minore și majore”.  Micklos Arthur va fi judecat la Judecătoria Cluj Napoca, iar dacă va fi găsit vinovat riscă o pedeapsă cu închisoarea, cu executare.
Pagina 1 din 1

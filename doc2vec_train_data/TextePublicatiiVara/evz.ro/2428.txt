Un puternic incendiu de vegetaţie, supranumit Focul de Sud, ameninţă peste 200 de locuinţe din Newhall, o comunitate din Santa Clarita, aflată la o distanţă de 50 de kilometri nord-est de oraşul american Los Angeles.
Focul care a provocat incendiul, raportat iniţial sâmbătă în jurul orei locale 14:45 (09:45 GMT) în zona estică a autostrăzii Golden State, a mistuit în primele patru ore 160 de acri de teren, notează AGERPRES .  Circulaţia spre nord pe Autostrada 5 a fost suspendată şi au fost emise două ordine de evacuare pentru regiunile locuite din apropiere, conform informaţiilor publicate de media locale care au precizat că peste 200 de locuinţe erau ameninţate de Focul de Sud. În înregistrările video publicate online de postul CBS pot fi văzute mai multe elicoptere pentru stingerea incendiilor care survolează zona şi aruncă apă deasupra liniilor de înaltă tensiune din zona unui canion în timp ce flăcările ard pe marginea acestuia iar fumul negru se ridică în atmosferă.  Comitatul Los Angeles a făcut apel către autorităţile din oraşul Los Angeles şi din alte localităţi vecine să ajute la stingerea flăcărilor.  Nu au fost înregistrate victime în urma acestui incendiu de vegetaţie.
„Orașul Îngerilor”, casa faimosului cartier Hollywood, este cel mai mare oraș din statul California și al doilea ca mărime a populației din Statele Unite ale Americii, fiind întrecut doar de New York City. L.A are o populație 3,792,621 locuitori, conform recensământului din 2010, iar numărul de locuitori dn zona metropolitană este cvadruplu.
Pagina 1 din 1

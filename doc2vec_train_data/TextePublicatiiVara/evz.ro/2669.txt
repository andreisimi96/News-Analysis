Ies la iveală noi amănunte în cazul hoțului care a fost prins în luna martie după ce a terorizat proprietarii de vile din Ilfov.
În luna martie, după mai multe săptămâni de pândă în zona în care acționa hoțul, polițiștii au reușit să-l prindă. Operațiunea nu a fost deloc ușoară. Individul, practicant de parkour sărea de pe un gard pe altul, de pe o clădire pe alta parcă era omul păianjen. Mascații l-au somat de mai multe ori și apoi au făcut uz de armă. Au tras trei focuri de avertisment în aer apoi către fugar. Nu mai puțin de zece gloanțe au fost trase după individ.
Într-un final acesta a fost pus la pământ. Nu mică a fost mirarea polițiștilor din trupele speciale să observe că din cele zece gloanțe trase asupra individului doar unul l-a nimerit în zona coleanei vertebrale, iar altul a găurit cracul pantalonului fără să îl zgârie măcar. Putem spune că a avut noroc cu carul în condițiile în care glonțul care l-a nimerit s-a înfipt într-un pistol cu gaze pe care acesta în avea în rucsacul ținut pe spate.
Individul a dat o mulțime de spargeri, printre victimele sale numărându-se inclusiv Gheorghe Hagi și ambasadorul Pakistanului la București. Conform unor surse judiciare hoțul lucra foarte curat. Nu răvășea și umbla cu mănuși. A fost identificat după o urmă de încălțăminte purtată la spargeri.
Bărbatul este suspectat, în total, de 11 spargeri. Din locuința ambasadorului Pakistanului bărbatul ar fi plecat cu mai multe platouri şi sfeşnice, iar de la Gheorghe Hagi ar fi luat bani şi bijuterii.
Pagina 1 din 1

Gata cu emoţiile! Astăzi, elevii primesc rezultatele probelor de la Evaluarea Naţională 2018, care au avut loc săptămâna trecută.
Notele vor fi afișate la avizierele centrelor unde au fost susținute examenele, dar și online, pe evaluare.edu.ro
Tot azi, elevii nemulţumiţi de bote pot depune contestaţii, în intervalul 14:00 - 19:00, urmând ca o comisie să evalueze din nou lucrările contestate, iar rezultatele finale vor fi afişate pe data de 23 iunie.
De azi se fac înscrieri pentru evaluarea națională
Rezultate Evaluare Naţională
Pentru a depune contestaţie, elevii trebuie să completeze o cerere adresată preşedintelui comisiei de contestaţii în care vor cere reexaminarea lucrării. Candidatul major şi părinţii/reprezentanţii legali ai candidatului minor pot solicita comisiei judeţene/a municipiului Bucureşti de organizare a evaluării naţionale să vadă lucrarea/lucrările proprie/proprii a/ale propriului copil numai după afişarea rezultatelor finale după contestaţii. La vizualizarea lucrării/lucrărilor, candidatul minor trebuie să fie însoţit obligatoriu de un părinte/reprezentant legal.
Media generală obţinută la Evaluarea Naţională are opondere de 80% în calculul mediei pe baza căreia se realizează admiterea în clasa a IX-a de liceu.
Cei care nu au obţinut media peste nota 5 la Evaluare Naţională vor intra la liceu, chiar şi cu medii de 2,3 sau 4.

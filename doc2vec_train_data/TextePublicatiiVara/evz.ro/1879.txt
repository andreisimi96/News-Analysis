De la începutul anului și până în prezent peste 700 de persoane au murit sau sunt date dispărute în Marea Mediterană de la începutul acestui an.
Cel puțin 52 de persoane au murit după ce o barcă care transportă aproximativ 180 de refugiați și migranți s-a scufundat sâmbătă în largul coastei Tunisiei. Agenția Națiunilor Unite pentru Refugiați (UNHCR), arată că pe traseul Mediteranei Centrale, ales de migranți, a dus până acum la moartea s-au dispariția a peste 700 de persoane, până în prezent în 2018.
Potrivit oficialilor tunisieni, sâmbătă, o barcă a plecat de la Melita în Insulele Kerkennah, îndreptându-se spre coasta italiană. După două ore, barca supraaglomerată s-a stricat și a început să se scufunde. Potrivit unor surse oficiale, barca se afla la 16 mile marine de pe coasta Sfax, când a trimis un semnal de primejdie. Pescarii locali au inițiat salvarea și au alertat marina tunisiană și garda de coastă.
Garda de coastă a salvat 68 de persoane și a găsit 52 de morți, însă a trebuit să oprească operațiunea de căutare și salvare în după-amiaza de sâmbătă din cauza vremii nefavorabile. Aproximativ 60 de persoane lipsesc pe mare și se presupune că au murit. Potrivit rapoartelor, doi traficanți au fost arestați în legătură cu acest incident.
UNHCR afirmă că acest incident recent face parte dintr-o mișcare de migrație mixtă, care implică atât refugiați, cât și migranți în zona de coastă din jurul orașului Sfax, la 270 de kilometri sud-est de capitala Tunis.
Există 851 de refugiați și 109 solicitanți de azil înregistrați la UNHCR în Tunisia.
Pagina 1 din 1

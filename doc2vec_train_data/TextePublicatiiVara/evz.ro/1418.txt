Cunoscutul avocat Ingrid Mocanu a scris pe pagina sa de Facebook că sentințele date Elenei Udrea și lui Rudel Obreja erau previzibile. Potrivit renumitului avocat, se pare că și Liviu Dragnea va avea o soluție asemănătoare
Cunoscutul avocat Ingrid Mocanu a scris pe pagina sa de Facebook că sentințele date Elenei Udrea și lui Rudel Obreja erau previzibile. Potrivit renumitului avocat, se pare că și Liviu Dragnea va avea o soluție asemănătoare.
”Condamnare Udrea și Rudel Obreja. V-am ”prevestit” și soluția la Udrea (noroc că dl. Predoiu sare). Doar cei doi care au primit cu executare nu aveau probe sau fapte în acel dosar (ce a ”furat” Udrea în general în viață nu reprezintă argumente de condamnare într-o speță concretă). În rest, erau probați: toți cu suspendare! La Ariton, soluția corectă. Dacă turna fals, lua și Rudel cu suspendare... mai rar așa onoare și demnitate la bărbații noștri! În realitate, lucrurile decurgeau și decurg în continuare așa: Sistemul identifica prin mandate de supraveghere/siguranță/filaje diverși funcționari corupți prin instituții și apoi făceau ”echipe comune” cu procurorii. Apoi, îi chemau pe cei ”dovediți” și îi puneau să ”recunoască” (de parcă dacă prinzi criminalul cu cuțitul în mort mai are relevanță recunoașterea) și le cereau să denunțe fals că șefii acelor instituții sunt de fapt ”corupții” și că banii luați de ei au ajuns la ăștia. Pentru Kovesi și deontologii un dosar cu niște funcționari corupți în mod real nu avea nicio valoare... ea trebuia să raporteze pompos miniștri, premieri, parlamentari. Niște ”funcționărași” nu aveau valoare pentru ei și ”nu se dădeau jos din pat” doar pentru așa neica-nimeni. Și atunci îi scăpau pe ăia contra ”denunțurilor” pentru ”peștii grași”. la fel și ”afaceriștii” sistemului, care erau scăpați în mod similar. În rest, soluția Udrei era absolut previzibilă: Ionuț Matei și Sorina Popescu care au dominat clar mai timizii judecători cu frică de Sistem (chiar dacă ei înșiși nu erau ”recrutați”). Nicio șansă pentru victimă... la revizuire, nici gând. Joi vă spun și soluția la Dragnea... antamată de această soluție”
Pagina 1 din 1

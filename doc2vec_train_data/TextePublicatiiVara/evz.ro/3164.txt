Vezi galeria foto:
Judecătoarea Camelia Bogdan, ajunsă în centrul atenției după ce a fost exclusă de două ori din magistratură și suspendată în prezent din funcție de CSM, a mai primit o lovitură din partea aceleiași instituții.
Camelia Bogdan a sesizat CSM pentru o presupusă afirmație făcută de Dan Voiculescu în emisiunea Sinteza Zilei din 15 martie 2018, emisiune în care mogulul ar fi afirmat că a fost condamnat de către Maior și Coldea. După ce a verificat două luni sesizarea, CSM a decis să respingă cererea Cameliei Bogdan pe motiv că Dan Voiculescu nu a făcut aceste afirmații, notează luju.ro.
Potrivit Hotărârii nr. 543 din 15 mai 2018, din transcrierea discuțiilor din cadrul emisiunii Sinteza Zilei, s-a constatat că Voiculescu nu a făcut afirmațiile despre care judecătoarea Bogdan a susținut că i-au afectat reputația, astfel că Plenul CSM a constatat că "nu sunt reale susținerile doamnei judecător".
Iată ce a reținut Plenul CSM în Hotărârea nr. 543:
"Plenul constata ca in speta nu se poate aprecia ca prin afirmatiile domnului Dan Voiculescu 'am destule dovezi ca acesti oameni mi-au furat trei ani din viata pe care nu mai poate sa mi-i dea nimeni inapoi', in contextul in care acesta neaga existenta unor intalniri cu generalul Coldea si alte persoane din cadrul Serviciului Roman de Informatii, s-ar fi adus atingere independentei sistemului judiciar sau reputatiei profesionale a doamnei judecator Camelia Bogdan.
Din transcrierea interventiei telefonice din data de 15.03.2018 de la postul de televiziune Antena 3 se constata ca domnul Dan Voiculescu nu a afirmat, astfel cum sustine doamna judecator Camelia Bogdan, ca ar fi fost 'condamnat de catre domnii Coldea si domnul Maior', ci a vizat afirmatiile domnului Sebastian Ghita conform carora Dan Voiculescu s-ar fi intalnit cu domnul Coldea si alte persoane la petreceri private/oficiale, iar din precizarile facute in cadrul emisiunii respective, intervenientul a dorit sa isi expuna punctul de vedere cu privire la aceste aspecte si a sustinut 'am destule dovezi ca acesti oameni mi-au furat trei ani din viata pe care nu mai poate sa mi-i dea nimeni inapoi'. Aceste afirmatii nu au legatura cu activitatea instantelor, ci se refera doar la pretinse intalniri ale oamenilor politici si conducerea Serviciului Roman de Informatii.
Plenul constata ca, anterior, prin Hotararea nr. 32/11 ianuarie 2018 a respins cererea de aparare a independentei sistemului judiciar, formulata de doamna judecator Camelia Bogdan, in raport de declaratiile domnului Dan Voiculescu de la iesirea din inchisoare, care au fost publicate de Agentia Mediafax in data de 18 iulie 2017, in cadrul carora a mentionat 'Am trait intr-un acvariu. Mi-au fost furtati trei ani din viata'.
In consecinta, se retine, pe de o parte ca nu sunt reale sustinerile doamnei judecator in legatura cu afirmatiile facute de domnul Dan Voiculescu in interventia telefonica din emisiunea 'Sinteza Zilei' din data de 15.03.2018, iar pe de alta parte, ca sustinerea acestuia 'am destule dovezi ca acesti oameni mi-au furat trei ani din viata pe care nu mai poate sa mi-i dea nimeni inapoi' este similara cu cea publicata de Agentia Mediafax in data de 18 iulie 2017, in cadrul careia a mentionat 'Am trait intr-un acvariu. Mi-au fost furtati trei ani din viata', cu privire la care Plenul Consiliului Superior al Magistraturii a stabilit ca nu este de natura sa aduca atingere independentei sistemului judiciar. (...)
Verificarile efectuate au reliefat ca domnul Dan Voiculescu nu a afirmat ca ar fi fost "condamnat de catre domnii Coldea si domnul Maior" in cadrul interventiei telefonice din data de 15.03.2018 de la postul de televiziune Antena 3, Plenul Consiliului Superior al Magistraturii va respinge cererea de aparare a reputatiei profesionale si a sistemului judiciar, in ansamblul sau, formulata de doamna Camelia Bogdan, judecator in cadrul Curtii de Apel Bucuresti."
Pagina 1 din 1

Un bărbat de 40 de ani a murit, în acest sfârșit de săptămână, în spital, după ce, cu două zile în urmă, a turnat pe el o combinație de benzină cu ulei și și-a dat foc. Totul s-a petrecut în cartierul Pipirig din Caransebeș, în fața familiei victimei, scrie reper24.ro.
Poliția a anunțat că a deschjis o anchetă pentru a stabili motivul pentru care bărbatul a recurs la acest gest. Se pare că nevasta bărbatului l-a anunțat că vrea să divorțeze, iar acesta nu a suportat gândul că va fi părăsit pentru altcineva. La scurt timp după ce a aflat vestea, bărbatul a luat un recipient în care a pus benzină și ulei, a turnat totul pe el și, cu o brichetă, și-a dat foc, în fața nevestei. Familia a încercat să-i vină în ajutor, însă flăcările i-au cuprins imediat tot corpul. La fața locului s-a deplasat o ambulanță, care l-a transportat pe individ la Spitalul Municipal de Urgență Caransebeș, însă după două zile bărbatul a decedat.
Pagina 1 din 1

Moarte suspectă! O femeie a murit în această dimineaţă în Arestul Poliţiei Capitalei! O femeie a murit în această dimineaţă după ce i s-a făcut rău în celulă. Medicii nu au mai putut face nimic pentru a o salva.
Tragedia s-a petrecut în această dimineaţă, la ora 05.45. Una dintre femeile care se află în arest preventiv a alarmat poliiştii că femeia care se află în aceeaşi cameră cu ea se simte rău. Tânăra ce avea doar 31 de ani ar fi încercat să se dea jos din pat, dar a căzut la loc.
Un angajat al personalului medical din arest a sosit la ora 05.47 şi, după o scurtă evaluare, a apelat serviciul „112”. După ora 06.00 a sosit primul echipaj SMURD care, după efectuarea investigaţiilor primare, a hotărât să solicite altă ambulanţă, cu medic, pentru manevre specifice de resuscitare.
La ora 06.22, la Arestul Poliţiei Capitalei, a sosit cea de-a doua ambulaţă care a ajuns la pacientă. Au fost efectuate manevre de resuscitare, dar în jurul orei 07.00  a fost constatat decesul.
Femeia era cosumatoare de droguri
Victima de 31 de ani era cunoscută consumatoare de substanţe stupefiante şi se afla în arest din data de 30.05.2018 sub acuzatia de furt calificat, iniţial în baza ordonanaţei de reţinere  şi, ulterior, a  mandatului de arestare preventivă  emis de Judecătoria Sectorului 3.
Cazul a fost preluat de Parchetul Tribunalului Bucureşti şi Serviciul Omoruri din Poliţia Capitalei în vederea stabilirii contextului în care s a produs decesul.
Pagina 1 din 1

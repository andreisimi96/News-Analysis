Ancheta în cazul micuțului Theodor, care a murit după ce a gustat dintr-o shaorma, se extinde pe o perioadă prea lungă. Autoritățile bat pasul pe loc, așteptând ca cei de la Institutul de Medicină Legală să decidă care a fost substanța care l-a ucis pe copilul de trei ani.
Surse judiciare au declarat pentru Pro Tv că în sângele părinților „s-au găsit bacterii periculoase”, dar nu au menționat care ar fi acestea și nici dacă ele ar fi putut să omoare un copil în mai puțin de 12 ore.
Mai mult, surse din cadrul Spitalului de Boli Infecțioase „Matei Balș” au spus că micuțul părea otrăvit cu o substanță toxică, deoarece bacteriile nu dau reacții atât de violente și incontrolabile pe un organism anterior perfect sănătos, ca cel al lui Theodor.
Shaormeria a fost „curată”
Probele preluate târziu din shaormeria acuzată de părinți pentru tragedie au fost prelevate târziu, la 24 de ore după ce familia Nedelcu a consumat produsele lor. Copilul otrăvit se simțea bine la sosirea ambulanțelor. Exclusiv EvZ
Cert este că acele probe au venit cu rezultat negativ din testările epidemiologice, deci unitatea de fast-food a fost „curată”.
Probele de la INML nu au venit
Prelevările făcute de medicii legiști la autopsia băiatului au fost trimise la Institutul Victor Babeș, de unde încă nu s-a primit niciun răspuns. Rezultatele trebuiau să fie gata în două săptămâni, spun surse, timp care s-a scurs.
sursa foto: Pro TV

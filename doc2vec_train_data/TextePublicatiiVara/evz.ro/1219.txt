Vladimir Drăghia, câștigătorul primului sezon Exatlon, a făcut dezvăluiri emoționante despre copilăria sa și despre tatăl lui, care l-a părăsit când avea doar câteva luni.
Drăghia a mărturisit că mama lui l-a nscut la vârsta de 19 ani și i-a dat libertatea de care avea nevoie pentru a crește armonios.
„Am avut marele noroc de o mamă tânără, m-a făcut la 19 ani. Cumva a învățat ea că e bine să lași copilul liber, să aleagă el. Sper să fac și eu la fel cu Zora. A avut încredere în mine. M-a lăsat la 12 ani să plec de acasă, la înot. Acum îmi dau seama ce înseamnă să îți lași copilul să plece de acasă de la 12 ani.  Nu ne auzim prea des, dar știm ce însemnăm unul pentru celălalt. Întotdeauna a știut să îmi dea siguranță”, a spus Vladimir Drăghia, pentru revista Viva.
Exatlon. DRAMA CARE A EMOŢIONAT o ţară întreagă. Din păcate, A MURIT fără ca el să ştie… News alert
În ceea ce privește tatăl său biologic, câștigătorul competiției Exatlon a dezvăluit că era cam violent și l-a părăsit când acesta avea câteva luni.
„Tatăl meu natural a dispărut când aveam câteva luni, era cam violent. Cu tatăl meu de acum nu sunt apropiat cum sunt de mama, dar îi sunt recunoscător că a avut grijă de noi. De tatăl meu natural nu mai știu nimic. Ne-am cunoscut când aveam 12 ani și ştiu că stă în București. Îi datorez genele, că eu nu m-am antrenat deloc pentru Exatlon, de la el am moștenit asta. Nu-i port ranchiună, îi sunt recunoscător chiar. Nu am golul ăla, dacă nu ar fi apărut la 12 ani, probabil nici nu aș fi știut. Am crescut fără să am drama asta că părinții s-au separat”, a mai declarat Vladimir Drăghia.

Călușarii din Vlașca la târgul Moșilor
Ce înseamnă, acuma, duminica de Rusalii pentru români? În urmă cu doar câteva zeci de ani, sărbătoarea era în toi în această zi, iar străzile Capitalei vuiau de bucuria târgurilor. Totuși, pare că, la oraș, semnificația s-a pierdut. Istoricul Stelian Tănase relatează povestea acestei zile.
Stelian Tănase a scris un articol, pe blogul său, Deskreport, în care îl provoacă pe cititor să reintre în lumea de altă dată din perioada de Rusalii. Cândva, tradițiile târgurilor se împleteau perfect cu cele religioase, dar astăzi nu se mai poate spune același lucru, susține eseistul.
„Orășenii au cam uitat se inseamnă Rusaliile.Ce prilej de bucurie era altădată. Sărbătoarea s-a pierdut. In copilăria mea petrecută în Obor în săptămînile de dinaintea Rusaliilor era mare sărbătoare, atunci se ținea și tîrgul din Obor, Moșii adică. Între timp Rusaliile au devenit prilej pentru diverse alte tirguri improvizate prin diverse intersecții, cartiere etc, prilej pentru panotaje, benere, vitrine. Comersanții întrețin amintirea sărbătorii, firește nu din evlavie, din respectul tradițiilor, ci pentru a-și mări profitul. E și ăsta un un motiv cara împinge lucrurile inainte, de ce nu. La sate, da, mai există amintirea Rusaliilor. Aici semnificația religioasă nu scapă. Sufletele moșilor, adică ale morților, după ce părăsesc mormintele în Joia Mare, se preumblă printre cei vii și se întorc printre cei vii chiar în duminica de Rusalii. Pentru a fi primiți cum se cuvine casele se impodobesc frumos, se face curățenie, apar flori peste tot. Acum se joacă și călușul care are o semnificație profund religioasă, uitată și ea.
Duminica de Rusalii cade la 50 de zile după Paști. În calendarul ortodox, este ziua cind Duhul Sfint pogoară asupra apostolilor. E și ziua cind s-a format prima comunitate creştină. Ziua cînd s-a intemeiat Biserica Creștină. I se mai zice „Cincizecimea” ( îmi place cuvîntul) sau Duminica Mare, atunci cind apostolul Petru a vorbit, convertind la creştinism 3.000 de necredincioși. Este și motivul pentru care de Rusalii se înregistrează cele mai multe botezuri. Famiile se îngrămădesc în biserici să își boteze copiii, dată fiind semnificația deosebită a zilei, sperînd să dea o protecție în plus copiilor lor în viață.
Pină în Rusalii se ţin Moşii. Este tîrgul cel mare care se ține o dată pe an. Vin cu mărfurile lor negustori cu de toate, vite, căruțe, de-ale mîncării, băutură, scule. Poți cumpăra orice pentru gospodărie la preț bun. Vin și saltimbanci, scamatori, clowni, dresori de animale, etc care distrează lumea care se înghesuie ca niciodată.
Dar toate astea sunt o amintire. Oborul în aceste zile, are o înfătișare banală, fără nimic special. Și tîrgul dar și marea sărbătoare religioasă a Rusaliilor au dispărut sub tăvălugul vieții moderne din aceste locuri. Totuși azi bisericile sunt pline…”, a scris istoricul Stelian Tănase.
Pagina 1 din 1

Aurelia Cristea, fost parlamentar și ministru delegat pentru dialog social și relația cu societatea civilă în perioada martie - decembrie 2014, a anunțat prin intermediul unei rețele de socializare că se alătură noului proiect politic ProRomânia, inițiat de Victor Ponta.
Aurelia Cristea a anunțat această decizie prin intermediului contului ei personal de Facebook.
„Îi cunosc de multă vreme și am lucrat foarte bine împreună cu majoritatea celor care și-au anunțat intenția de a participa la acest nou proiect politic. Îi respect și stiu că pot face proiecte care să schimbe România în bine, care să ofere copiilor noștri un viitor, aici, acasă. Îl susțin pe #Victor Ponta în acest demers și mă alătur echipei #ProRomânia." a anunțat Aurelia Cristea, scrie Monitorul de Cluj.
Aurelia Cristea a demisionat din toate structurile organizaționale ale PSD în februarie 2017 acuzând actuala conducere a partidului ca fiind un grup infracțional, aflat vremelnic la conducerea PSD.
„Eu nu pot acorda girul meu, chiar din calitatea de membru, unui grup infracțional aflat vremelnic în fruntea PSD și , din păcate, al țării. Sunt convinsă că există un număr suficient de mare de membrii ai Partidului Social Democrat care se ghidează dupa aceleași principii sănătoase. Sunt convinsă că exact ei vor sta la baza reformării necesare și reconstrucției de credibilitate pe care o consider vitală în acest moment", afirma Aurelia Cristea, într-un mesaj postat pe Facebook în februarie 2017.
Aurelia Cristea a demisionat din PSD pe 1 februarie 2017, partid în care s-a înscrie în septembrie 1996. A fost parlamentar PSD între 2012 şi 2016, fost ministru pentru Dialog Social şi Relaţia cu Societatea Civilă între martie şi decembrie 2014. Este cunoscută prin legea antifumat a cărei iniţiatoare şi susţinătoare a fost.
Pagina 1 din 1

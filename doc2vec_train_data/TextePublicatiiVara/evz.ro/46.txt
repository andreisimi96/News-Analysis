Patru afaceriști din Iași au fost condamnați la închisoare după ce au participat la orgii cu minore.  Ele erau plătite cu sume modice, între 50 și 150 de lei
Patru afaceriști din Iași au fost condamnați la închisoare după ce au participat la orgii cu minore. Tribunalul Iași a decis condamnarea acestora pentru întreținerea de relații sexuale cu minore, dar și trafic de minori în cazul unuia dintre ei. Nicușor Coșuță, patronul Pizzeriei Nico din Iaşi, a fost găsit vinovat de trafic de minore și de act sexual cu un minor fiind condamnat de instanță la opt ani de închisoare, conform cancan.ro .
Alături de el alți trei oameni de afaceri ieșeni au primit condamnări de închisoare pentru sex cu minore. Cornel Hitruc, patronul restaurantului Familial a fost condamnat la 6 ani de închisoare, Dorin Cohăi, de 7 ani de închisoare și Ionel Daniel Onofriciuc, 2 ani și 8 luni de închisoare cu suspendare.
Potrivit informaţiilor din dosar, opt dintre fetele minore racolate aveau sub 14 ani. În acelaşi timp, procurorii au descoperit că şefii grupării aveau şi alte apartamente în oraş, în afara vilei din localitatea Bârnova, o zonă rezidenţială de la marginea Iaşiului, în care ţineau fetele, conform adevarul.ro. Decizia nu este definitivă și poate fi atacată. Dosarul în care au fost condamnați cei patru afaceriști este cunoscut ca ”Minore pentru VIP-uri” și a fost deschis în 2016, între inculpați fiind zece persoane printre care și politicieni. Inculpații urmăreau racolarea fetelor după criterii de vârstă. Concret, aceștia voiau fete cât mai mici, de preferat virgine. Ele erau plătite cu sume modice, între 50 și 150 de lei.
Activitatea infracţională a constat în faptul că, în perioada anilor 2003-2007, sus-numiţii, direct sau prin intermediari, racolau persoane tinere de sex feminin, în majoritate minore, din municipiul Iaşi, pe care le ademeneau sub pretextul participării la petreceri organizate în imobilul din satul Pietrărie, comuna Bârnova, aparţinând lui Coşuţă Nicuşor, după care atât racolatorii, cât şi alte persoane de sex masculin din anturajul acestora, de regulă parteneri de afaceri, şi împreună cu tinerele fete vizionau filme pornografice, fumau ţigări din câneă şi narghilea, după care le determinau pe acestea să întreţină raporturi sexuale normale, câteodată orale şi anale, în schimbul unor sume de bani cuprinse între 50 şi 150 lei, se arată în rechizitoriul DIICOT.
Anchetatorii au identificat și audiat în calitate de părți vătămate 15 tinere care au întreținut relații sexuale cu inculpații sau cu partenerii acestora de afaceri. Opt dintre ele aveau vârste cuprinse între 12-14, celealte aveau între 15 și 17 ani. Alte fete care au participat la orgiile organizate de aceștia nu au putut fi audiate pentru că erau plecate din țară
Pagina 1 din 1

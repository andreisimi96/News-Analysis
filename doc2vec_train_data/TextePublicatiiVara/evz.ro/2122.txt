Coldea IESE la ATAC în PLIN SCANDAL legat de Kovesi. România, EXPUSĂ unui PERICOL de SECURITATE. „Parlamentul NU a REGLEMENTAT PROBLEMA”
Avertizare de ultimă oră către Parlament. Fostul adjunct al SRI, generalul (r) Florian Coldea susține că aleșii pun în pericol securitatea României, dar și a aliaților statului nostru, prin a nu adopta legilor privind siguranța națională.
Anunțul lui Coldea a fost făcut, vineri, în timpul unei conferințe care a adunat experți din mai multe state, pe tema securității. Evenimentul a fost găzduit de Institutul de Istorie al Universităţii „Babeş-Bolyai” (UBB) din Cluj Napoca., transmite MEDIAFAX . Una dintre marile probleme din momentul de față este cea a cartelelor telefonic preplătite, care pot reprezenta un mare risc, susține Coldea
„Vorbind despre legi, este o problemă în România faptul că Parlamentul nu a adoptat legile securităţii naţionale, ceea ce crează o mare vulnerabilitate nu doar pentru țara noastră, ci și pentru aliații săi din NATO. Mă refer aici la faptul că nu a fost reglementată problema cartelelor telefonice preplătite, în condițiile în care s-au găsit astfel de cartele româneşti la unele persoane aparţinând unor organizaţii teroriste, ceea ce a creat probleme. Au fost purtate discuţii pe această temă”, a argumentat Florian Coldea.
În timpul conferinței „Governance, Intelligence and Security”, organizată de Departamentul de Studii Internaţionale şi Istorie Contemporană al Facultăţii de Istorie şi Filosofie a UBB, fostul adjunct al șefului SRI a ținut o prelegere în limba engleză, pe tema gestionării terorismului.
Reamintim că Florian Coldea predă, în calitate de profesor asociat, cursul de masterat „Intelligence și decizie politică”, în interiorul departamentului amintit mai sus.
Pagina 1 din 1

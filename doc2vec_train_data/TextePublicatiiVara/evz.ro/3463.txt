Cristian Pomohaci iese din nou în evidență. Fostul preot, acuzat de pedofilie, a publicat o imagine pe Facebook unde apare îmbrăcat în anteriu bisericesc, în compania unei maici despre care spune că „îmbracă Cerul in straie românești”.
„O femeie aducătoare de vești bune , care îmbracă Cerul in straie românești ! Maica Ana Lucia Nedelea - Nămăiești, AG", a scris Pomohaci pe Facebook.
Pomohaci a fost caterisit din Biserică, potrivit deciziei definitive a Consistoriului Mitropolitan, emisă în octombrie 2017. El a pierdut dreptul se a săvârşi lucrări sfinte, de a purta ţinuta clericală şi de a se împărtăşi în altar, se arată în decizia Consistoriului Mitropolitan.
Cristian Pomohaci a călcat de curând iar strâmb. El a încălcat prevederile Codului Rutier și a deschis un proces în care solicită anularea unei sancţiuni contravenţionale, invocând faptul că agenţii de circulaţie l-ar fi amendat pe nedrept. Dosarul cu pricina a fost înregistrat pe 24 aprilie la Tribunalul Dâmboviţa, iar primul termen nu a fost încă stabilit.
Însă, Pomohaci a pierdut precedentele două procese, unul la Tulcea şi celălalt la Târgovişte. Judecătorii i-au respins cererile şi l-au obligat să achite amenzile.
Pagina 1 din 1

Caz şocant petrecut marți în Bucureşti, unde un băiat de 9 ani s-a certat cu bunica lui și a înjunghiat-o mortal. Băiatul a sunat la 112, dar medicii ajunși la fața locului au transportat-o la spital nu au putut să mai facă nimic pentru ea.
În timpul unui conflict, copilul a luat un cuțit de bucătărie și i-a înfipt în gât. „Am lovit-o cu cuțitul pe bunica, îi curge sânge!” , i-a spus copilul operatorului, potrivit Libertatea.ro.
O vecină a familiei a declarat că băiatul vorbea foarte urât atât cu alţi copii, cât şi cu adulţii. Părinţii ar fi fost avertizaţi privind comportamentul său, dar nu au făcut nimic.
„Urmează să se stabilească imprejurările în care s-a produs acest eveniment”, au precizat reprezentanţii Poliţiei Capitalei. Potrivit acestora, cazul a fost preluat de Parchetul de pe lângă Tribunalul Bucureşti şi Serviciul Omoruri.
Din păcate, însă, după 45 de minute de manevre de resuscitare, bunica a murit. Nepotul a rămas la fața locului, iar anchetatorii au încercat să afle ce a determinat un asemenea atac din partea unui băiat în vârstă de 9 ani. Vecinii susţin acum că minorul avea, în general, un comportament agresiv.
Chiar dacă vorbim despre o crimă, băiatul nu va ajunge la închisoare, deoarece copiii până în 14 ani nu răspund penal şi au nevoie de terapie. Poliţiştii spun că băiatul ar suferi de tulburări de comportament, însă doar psihiatrii vor putea stabili ce a declanşat atacul asupra bunicii lui.
Ancheta în acest caz a fost preluată de poliţiştii de la omoruri, care îl vor audia pe copil în speranţa că vor lămuri lucrurile. Minorul va fi supus unei expertize psihiatrice.
Pagina 1 din 1

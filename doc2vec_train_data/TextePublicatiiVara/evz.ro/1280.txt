Desfiinţarea grupului senatorilor PMP, în urma plecării a doi parlamentari ai partidului, Ion Ganea şi Iustin Talpoş, la grupul PSD, a fost anunţată oficial în plenul de luni al Senatului.
Regulamentul Senatului prevede că grupurile parlamentare pot funcţiona cu minim şapte senatori, iar PMP rămăsese cu şase.
„Potrivit regulamentului, au rămas doar cinci grupuri parlamentare, întrucât fostul grup parlamentar PMP nu mai împlineşte numărul minim de membri, respectiv cel de şapte'', a anunţat luni, de la tribuna plenului, liderul PSD Senat, Şerban Nicolae.
Grupul PMP avea opt senatori, dar după plecare a doi parlamentari, Ion Ganea şi Iustin Talpo, la PSD, grupul a fost desfiinţat.
Președintele PMP Traian Băsescu a comentat plecările senatorilor ca lăsând partidul „ mai sărac în Parlament, dar mai curat”.
„Dl. Ganea s-a dus către unde îl îndeamnă inima. Talpoș, spre surprinderea mea, sâmbătă a fost cu mine pe scena la Baia Mare și azi văd că și-a găsit valențele pesediste. Tăbugan nu știm unde s-a dus încă, dar cert este ca am pierut trei parlamentari proveniți din UNPR în urma fuziunii. Ce să le spunem? Drum bun! Se pare că liderii UNPR nu se dezmint în abordările tradiționale. Rămânem un partid mai sărac în Parlament, dar mai curat, și, în orice caz, mai puternic decat am fost la momentul alegerilor. Numele Ganea, Steriu, Tăbugan ni le știm de mult ca fiind în negocieri. În realitate, s-a dovedit că ceea ce li s-a spus în fața era adevărat, deși au negat. Îmi pare rău, măcar să se fi dus la liberali sau la USR, dar nu la PSD. (...) I-am trimis lui Dragnea 3 lingăi. Să îi fie de bine, să-și ia acasă.”, a declarat Băsescu, la Palatul Parlamentului.
Pagina 1 din 1

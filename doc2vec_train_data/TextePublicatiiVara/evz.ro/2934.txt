Vasilescu a declarat în cadrul emisiunii moderată de Ionuț Cristache, „România 9”, că președintele va fi suspendat dacă nu va semna decretul de revocare a lui Kovesi.
„Dacă termenul nu va fi rezonabil și nu va fi aplicată decizia CCR, cu siguranță va fi o suspendare. Eu cred că e nevoie să înceapă lupta împotriva corupției. Eu cred că un procuror care fabrică probe e un procuror corupt. Nu am văzut dosare de mare corupție”, a precizat Lia Olguța Vasilescu la TVR .
Decizii luate de Iohannis după MOTIVAREA CCR. Președintele a RĂBUFNIT: „S-a trezit un politician, care este și INFRACTOR, să critice MAGISTRAȚII”
Klaus Iohannis a făcut declarații incendiare la finalul întâlnirii cu delegația Comisiei de la Veneția. Revocarea Laurei Codruța Kovesi nu este luată în calcul de Iohannis, care a răspuns ironic la întrebarea legată de motivarea CCR.
„Am sesizat comisia de la Veneția și i-am rugat să facă o analiză asupra legilor care se referă la Justiție. Am discutat despre aceste legi, care sunt preocupările noastre și așteptăm cu mare interes să avem o opinie preliminară și una consolidată care, cred eu, că va fi luată în considerare de Parlament pentru a fi armonizată de Parlament în raport cu cea europeană”, a spus Iohannis.
Pagina 1 din 1

Povestea spărgătorului de case, supranumit „Fantomas”, cel care a prădat şi locuinţa lui Gheorghe Hagi, a fost aflată în timpul anchetei.
După cum se ştie deja din presă, casa marelui fotbalist Gheorghe Hagi a fost spartă cu ceva timp în urmă. Hoţul a furat patru ceasuri de colecţie în valoare de 40.000 de euro.
Portalul www.spynews.ro a aflat ce ce a povestit acesta după ce a fost prins de poliţişti şi anchetat. El a spus că s-a născut în Bucureşti, şi că părinţii lui sunt oameni săraci.
E drept că la un moment dat s-a apucat de sport, mai precis de parkour. A învăţat practic să se caţere pe ziduri şi pe acoperişuri. Problema e că şi-a folosit noul talent nu pentru amuzament, ci ca să încalce legea, furând din case.
El a mai fost închis şi acolo a învăţat, de la spărgători cu vechime, tot felul de metode de a intra în locuinţe.
După ce a ieşit din penitenciar şi-a continuat „aventurile”. Numai că la un moment dat află un lucru care ar fi trebuit să-i schimbe viaţa. Iubita lui era însărcinată. Şi-a dat seama că nu are bani să-şi crească copilul.
Avea două variante. Să se apuce de muncă sau să comită în continuare fărădelegi. A ales-o pe a doua. Ca atare, a vrut să strângă cât mai mulţi bani, spărgând cât mai multe case.
Numai că povestea nu e nici pe departe atât de lacrimogenă. În primul rând, pentru că şi-a cheltuit mica avere pe nimicuri. În al doilea rând, a fost prins de poliţişti.
De pe urma faptelor sale a rămas un prejudiciu estimat la 100.000 de euro.
Pagina 1 din 1

Comentarii | 83 Vizualizari
Politicile pro-familie care au fost promovate de guvernul de la Budapesta au dus la scăderea considerabilă a numărului de avorturi.
Sprijinul guvernului Ungariei din ce în ce mai mare pentru familii  a creat un mediu în care căsătoriile și familiile au devenit înfloritoare, iar numărul avorturilor a scăzut,  a declarat  Katalin Novàk,  ministrul ungar pentru familie, tineret și afaceri internaționale la o conferință internațională despre viață și familie, potrivit site-ului LifeSiteNews. Sprijinul guvernului a dus la scăderea numărului de avorturi cu mai mult de o treime față de ceea ce se întâmpla în 2010 ( de la 40.449 la 28.500). De asemenea, a determinat o scădere a numărului de divorțuri (23.873 în 2010 față de 18.600 în 2017) și o creștere a numărului de căsătorii (35.520 în 2010 față de 50.600 în 2017). „O condiție prealabilă a dezvoltării sociale pe termen mediu și lung și a sustenabilității Ungariei este o evoluție durabilă a tendințelor demografice”, a declarat Katalin Novàk. „Obiectivul poate fi atins printr-o politică familială stabilă, complexă, orientată și flexibilă, capabilă să se adapteze nevoilor și condițiilor în schimbare”, a adăugat ea.     Ministerul condus de Novàk se ocupă cu gestionarea politicii familiale a țării.  Conferințala care a prezentat aceste date a fost organizată de Academia Ioan Paul al II-lea pentru Viața umană și Familie (JAHLF) și a vizat Enciclicile principale ale Bisericii Catoolice, „Humanae Vitae” și „Veritatis Splendor” cu ocazia celei de-a 50-a și, respectiv, a 25-a aniversări.
Pagina 1 din 1

Secretarul de Stat al SUA, Mike Pompeo, a declarat că liderul nord-coreean Kim Jong-Un, cu care s-a întâlnit de două ori, i-a confirmat personal că este pregătit să denuclearizeze Coreea de de Nord,
Secretarul de Stat al SUA, Mike Pompeo, a declarat că liderul nord-coreean Kim Jong-Un, cu care s-a întâlnit de două ori, i-a confirmat personal că este pregătit să denuclearizeze Coreea de de Nord, informează mediafax.ro
Pompeo a făcut această afirmaţie joi, cu doar câteva zile înainte de summitul la care vor participa Kim Jong-Un şi preşedintele american Donald Trump, programat să se desfăşoare la Singapore pe data de 12 iunie.
Secretarul american de Stat a mai afirmat că " Trump nu va susţine un acord prost", adăugând că Administraţia SUA urmăreşte să obţină o denuclearizare completă, verificabilă.
"În trecut au fost luni şi luni de negocieri detaliate şi nu au ajuns nicăieri", a declarat Pompeo, făcând referire la negocierile precedente între SUA şi Coreea de Nord, adăugând că acest summit trebuie să fie "îndrăzneţ".
Secretarul de Stat a comentat şi despre afirmaţiile lui Rudy Giuliani, avocat al liderului de la Casa Albă, care a declarat recent că liderul nord-coreean Kim Jong-Un "s-a aşezat în mâini şi în genunchi şi a cerşit întrevederea".
Pompeo a afirmat că Giuliani nu are autoritatea de a vorbi în numele Administraţiei Trump în ceea ce priveşte chestiuni de politică externă, cum ar fi negocierile cu Phenianul privind programul nuclear. Oficialul american a mai precizat că, în opinia sa, Giuliani a glumit când a făcut respectivele declaraţii.
Pagina 1 din 1

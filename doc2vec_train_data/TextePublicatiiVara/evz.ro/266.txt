Un minor, de 5 ani, a fost rănit pe trecerea de pietoni, lovit de o Ambulanță aflată în misiune, cu semnalele acustice și luminoase în funcțiune. Copilul a fost transportat la Spitalul Județean de Urgență Constanța pentru îngrijiri medicale.
Accidentul a avut loc, în jurul orei 13,30, la intersecția străzii Pandurului cu Șoseaua Mangaliei. Copilul a traversat în fugă strada, pe trecerea de pietoni, fără a observa ambulanța. Potrivit poliției, bărbat, de 44 de ani, a condus o ambulanță pe Șoseaua Mangaliei, dinspre Mangalia către strada Caraiman, având semnalele acustice și luminoase în funcțiune și, ajungând la intersecția cu strada Pandurului, a pătruns în intersecție pe culoarea roșie a semaforului, moment în care a surprins si accidentat ușor un minor, în vârstă de 5 ani”
Copilul se angajase în traversarea străzii pe marcajul pietonal, pe culoarea verde a semaforului. A rezultat vătămarea corporală ușoară a minorului. Un al doilea echipaj al Serviciului de Ambulanță Județean a sosit la fața locului, acordându-i victimei îngrijiri medicale. Copilul a fost transportat la Spitalul Județean de Urgență Constanța. Nu era însoțit la momentul producerii accidentului. Polițiștii rutieri efectuează cercetări pentru stabilirea împrejurărilor în care s-a produs evenimentul.
Pagina 1 din 1

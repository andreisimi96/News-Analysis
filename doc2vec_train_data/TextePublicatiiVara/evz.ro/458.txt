Schimbare importantă la vârful televiziunii din Pache Protopopescu! Începând cu luna iunie a anului 2018, un departament-cheie de la PRO TV va avea un nou șef.
PRO TV are un nou șef! Cine va prelua acest departament-cheie din luna iunie
Schimbare importantă la vârful televiziunii din Pache Protopopescu! Începând cu luna iunie a anului 2018, un departament-cheie de la PRO TV va avea un nou șef.
Anunțul a fost făcut chiar de PRO TV. Conform oficialilor postului, din luna iunie, Andrei Bereandă va prelua conducerea departamentului de digital.
Astfel, Andrei va fi responsabil de coordonarea strategiei de dezvoltare a platformelor online PRO TV, în ceea ce privește traficul și performanța vânzărilor online.
„Pentru mine, să fac parte din echipa PRO TV reprezintă o oportunitate și, în același timp, o provocare. Îmi intru în atribuții cu entuziasm și am încredere că, împreună cu întreaga echipă, voi duce departamentul de digital la un nou nivel, așa cum o dictează și trendurile din piață”, a declarat Bereandă.
Cu o experiență de peste 14 ani în digital și vânzări, Andrei Bereandă a făcut parte din echipa OLX Group în ultimii trei ani, unde s-a ocupat de coordonarea întregii divizii auto, dezvoltarea strategiilor de afaceri pentru companii și consumatori, precum și de crearea și dezvoltarea strategiei de online. El are și o vastă experiență în media, iar printre trusturile în care a lucrat se numără Adevărul Holding, Medien Holding sau Ringier AG, informează paginademedia.ro .
Pagina 1 din 1

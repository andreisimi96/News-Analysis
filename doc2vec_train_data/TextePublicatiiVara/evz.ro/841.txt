Simona Halep, numărul unu mondial, are un parcurs excelent la turneul de mare șlem Roland Garros. Totuși, se pare că acest lucru nu este suficient pentru francezi, care pare că se uită după moduri de a o umili pe tenismena din România.
Următoarea adversară a lui Halep va fi germanca Andrea Petkovic, ddar organizatorii au anunțat că meciul liderului mondial nu se va desfășura pe arena principală, cum a fost cazul până acum. În schimb, partida va avea loc pe terenul 18. Acest caz aduce aminte de turneul de la Roma, când românca și-a disputat meciul pe terenul 2, făcându-i pe unii să comenteze că un astfel de caz ar fi fost de neconceput, dacă Serena Williams, spre exemplu, ar fi fost numărul unu mondial.
Simona Halep s-a calificat, joi, în runda a treia a turneului de la Roland Garros, al doilea de Mare Şlem al anului, după ce a dispus de americanca Taylor Townsend, cu 6-3, 6-1.
Halep (26 ani), principala favorită şi finalistă la ediţia trecută, a obţinut o victorie destul de uşoară, după 68 de minute.
Românca a reuşit o evoluţie mult mai bună decât în primul set al meciului de miercuri, cedat cu 2-6 în faţa altei americance, Alison Riske. Halep a condus cu 4-0 în primul act, după care Townsend (22 ani, 72 WTA) a reuşit primul său ghem. Halep a avut un uşor recul şi a reuşit să încheie setul, cu 6-3, abia la cincea sa minge de set.
În manşa secundă, Halep a luat primul ghem, Townsend şi-a făcut apoi serviciul, după care românca nu i-a mai lăsat şanse adversarei sale, câştigând cu 6-1.
Românca a avut 2 aşi, şi-a pierdut o singură dată serviciul, a reuşit 21 de winners şi a făcut doar 13 erori neforţate. Americanca a reuşit un as, a avut 2 duble greşeli, 9 winners şi 16 erori neprovocate.
Pagina 1 din 1

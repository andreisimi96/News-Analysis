Patru militari ruși au fost uciși și alți trei au fost răniți în timpul unor lupte cu forțe armate ale rebelilor sirieni în provincia Deir el Zor, conform unui comunicat de presă al Ministerului Apărării de la Moscova.
"O baterie de artilerie a forțelor regimului a fost atacată în această seară; doi consilieri militari ruși, care  controlau focul bateriei de artilerie siriene, au fost uciși la fața locului ", a comunicat Ministerul Apărării de la Moscova.
Militari ruși au luptat alături de militari ai armatei siriene iar luptele care au durat aproximativ o oră au dus la moartea a "43 de teroriști" și de asemenea, șase vehicule purtătoare de armament greu ale acestora au fost distruse, potrivit aceluiași comunicat de presă.
Alți cinci soldați ruși au fost răniți și au fost evacuați ”cu promptitudine la spitalul militar rus”, se arată de asemenea în declarația de presă. Dintre cei cinci răniți, doi au murit din cauza rănilor suferite, astfel  numărul soldaților ruși căzuți la datorie ridicându-se la patru.
Siria este devastă de un război civil devastator care a pornit la începutul anului 2011, atunci când regimul Președintelui Bashar al-Assad a încercat să oprească cu ajutorul armatei o serie de proteste pro-democratice.
Potrivit estimărilor ONU, numărul celor decedați ca urmare a războiului civil din Siria se ridică la peste 400.000 de persoane. (TASS)
Pagina 1 din 1

Misiunea NASA pe Marte a incitat multe teorii cu privire la ce ar putea să se afle pe Planeta Roșie sau ce a descoperit deja agenția americană. Ascund specialiștii un mare secret, care să poată schimba fundamental înțelegerea noastră asupra universului? NASA a decis să spună tot cu privire la celebra misiune.
În cursul acestei săptămâni, NASA va organiza o conferință de presă pentru a detalia descoperirile făcute pe Marte. Evenimentul este înconjurat de mister, dat fiind faptul că foarte puține informații cu privire la evenimentul de joi au ajuns publice pe internet, informează Daily Mail.
Deși NASA ține ca informațiile importante să rămâne secrete până la conferință, experții au explicat că este vorba despre „noi rezultate științifice de la roverul Curiosity de pe Marte”.
Curiopsity a fost trimis pe Marte în luna august a anului 2012 pentru a studia clima și geologia planetei vecine a Terrei, dar și pentru a aduna dovezi care să arate dacă aceasta ar putea susține viața sau mai are apă în formă lichidă.
Unii speculează că ar putea fi vorba despre viață marțiană, dar nu există o informație oficială în acest sens, până în momentul de față. Probabil va fi vorba de o descoperire în solul planetei, având în vedere faptul că au fost demarate primele săpături din ultimele 18 luni, după defecțiunile care au oprit această operațiune în octombrie 2016.
Pagina 1 din 1

Ilie Năstase a intrat în direct la România TV, duminică, pentru a discuta despre cele întâmplate cu agenţii Brigăzii Rutiere Bucureşti, dar convorbirea nu a durat foarte mult deoarece primul număr 1 ATP din istorie şi-a pierdut calmul în urma unei întrebări a celui care prezenta emisiunea.
Ilie Năstase a intrat în direct în emisiunea „Cancan” pentru a discuta despre incidentul cu polițiștii din trafic, scrie DCNews .
Jurnalistul Marius Niță l-a întrebat de ce le-a spus polițiștilor că este „senator” și că n-au voie să aresteze un senator, dar și cine era tânăra care se afla cu acesta în mașină în momentul în care a plecat din club, la volan, în stare de ebrietate.
În momentul în care l-a întrebat cine e tânără din mașină, fostul jucător de tenis a răspuns că „e mă-ta” și a închis telefonul. Când a reintrat în direct, Ilie Năstase i s-a adresat jurnalistului doar cu „băi prostule, băi fraiere”.
Marius Niță a spus, după intervenția lui Ilie Năstase, că trebuie să fie înțeles că acesta este coleric.
Pagina 1 din 1

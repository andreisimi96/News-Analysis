Momente de greață maximă pentru o femeie din Arad. Aceasta a descoperit viermi în langoșul pe care și l-a cumpărat miercuri dimineață și din care se pregătea să muște.
S-a întâmplat în localitatea arădeană Sântana. O tânără s-a dus la o langoșerie pentru a cumpăra mai mulți langoși, iar pe când se pregtea să muște dintr-unul, a văzut că el colcăie de viermi. A arătat indignată vânzătoarei, aceasta din urmă ar fi vrut să ia înapoi langoșul, sugerând că problema a apărut din pricina cașcavalului.
În cele din urmă, tânăra a lăsat toți langoșii pe tejghea și a cerut banii înapoi. Imaginile surprinse la langoșeria din centrul orașului Sântana au fost postate pe internet, iar Protecția Cosumatorului s-a sesizat din oficiu. De asemenea,  Direcția Sanitar Veterinară și pentru Siguranța Alimentelor, respectov Direcția de Sănătate Publică Arad au anunțat că vor trimite  la fața locului o echipă de inspectori care va face verificări. (Sursa foto - video: Facebook / Florin Colompar)
UPDATE. „Nu am primit nicio sesizare scrisă, ne-am autosesizat şi am trimis în control o echipă de patru colegi, inspectori. Am identificat unitatea, într-adevăr, sunt nereguli grave acolo, am pus sub sechestru o cantitate de produse care urmau sa intre în consum. Unitatea a fost amendată cu 4.000 de lei. Am identificat şi depozitul de unde provin acele produse şi acele materii prime. Am trimis şi acolo o echipă să vedem dacă sunt probleme”,  a declarat Viorel Agud, director al DSVSA Arad, citat de Aradon.ro.
Pagina 1 din 1

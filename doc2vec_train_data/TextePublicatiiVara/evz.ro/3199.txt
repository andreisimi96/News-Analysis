Ministrul Apărării Naționale a discutat despre posibilitatea ca o serie de echipamente din portofoliul companiei Loockheed Martin să poată fi produse sau asamblate în România, cu implicarea industriei de apărare
Ministrul Apărării Naționale a discutat despre posibilitatea ca o serie de echipamente din portofoliul companiei Loockheed Martin să poată fi produse sau asamblate în România, cu implicarea industriei de apărare.
Ministrul Apărării, Mihai Fifor, s-a întâlnit, miercuri, cu reprezentanţii grupului american Lockheed Martin, cel mai mare producător de armament din lume, cu care a discutat despre stadiul implementării programelor de înzestrare aflate în derulare cu această companie. În plus, s-a discutat despre posibilitatea ca o serie de echipamente din portofoliul companiei să poată fi produse sau asamblate în România, cu implicarea industriei de apărare, potrivit romanialibera.ro
Ministrul Apărării, Mihai Fifor, s-a întâlnit, miercuri, la sediul Ministerului Apărării Naţionale (MApN) cu reprezentanţii companiei Lockheed Martin.
Agenda întâlnirii a inclus discuţii cu privire la stadiul implementării programelor de înzestrare aflate în derulare cu această companie, dar şi a celor aflate în faza de operare şi suport, precum radarele de mare distanţă şi de supraveghere la înălţimi mici şi medii.
”Au fost analizate, de asemenea, şi aspecte legate de oportunităţile de cooperare industrială prin care o serie de echipamente de înaltă tehnologie din portofoliul companiei să poată fi produse sau asamblate în România, prin implicarea industriei naţionale de apărare în producerea unor elemente componente şi/sau în procesul de mentenanţă al echipamentelor aflate sau care urmează a intra în dotarea Armatei României”, anunţă MApN.
Lockheed Martin este un partener cheie pentru Europa şi NATO în domeniul apărării, fiind un furnizor important, în ultimele decenii, de echipamente care au intrat şi în dotarea armatei române, precum avioanele F-16, transportatoarele aeriene C-130, elicopterul utilitar Black Hawk, supraveghere aeriană, artilerie şi sisteme de apărare antirachetă, inclusiv Aegis Ashore.
Lockheed Martin este cel mai mare producător de armament din lume şi a înregistrat o creştere de 10,7% a vânzărilor totale în 2016, până la 40,83 miliarde dolari, printr-un avans al livrărilor de avioane de vânătoare de tip F-35 şi în urma achiziţionării producătorului de elicoptere Sikorsky, potrivit datelor Institutului Internaţional de Studii pentru Pace (SIPRI) de la Stockholm.
Pagina 1 din 1

Unul dintre verii reginei Elizabeth a II-a se va însura anul acesta cu partenerul său de viaţă, aceasta fiind prima căsătorie gay din familia regală britanică, potrivit gala.fr. Viitorul soţ nu va prelua şi titlul nobiliar.
Lordul Ivar Mountbatten, 55 de ani, se va căsători în scurt timp, la reşedinţa sa din Devon, sud-vestul Marii Britanii, cu partenerul său de viaţă, James Coyle, în vârstă de 56 de ani.
Familia regală britanică este cunoscută ca o apărătoare a tradiţiilor, valorilor conservatoare şi religiei anglicane, motiv pentru care o căsătorie între parteneri de acelaşi sex nu este un lucru obişnuit. Totodată, prinţii William şi Harry s-au debarasat de multe dintre ideile considerate învechite.
Condus la altar de fosta soție
Ivar Mountbatten este descendent direct al împărătesei Ecaterina a II-a a Rusiei şi al poetului Aleksandr Puşkin. Totodată este descendent al reginei Victoria, făcând parte din familia regală britanică. Mountbatten a fost căsătorit timp de 16 ani cu Penelope Anne Vere Thompson, cu care are trei copii. Fosta soţie a lui Mountbatten a confirmat pentru Daily Mail că îl va conduce la altar pe fostul soţ.
Pagina 1 din 1

Recent, specialiştii au reuşit să identifice structura genomică a dinozaurilor. Această structură este reprezentată de modul în care genele sunt aranjate pe cromozomii fiecărei specii. Astfel nu este de mirare că unele persoane s-au întrebat dacă specialiştii nu cumva încearcă să readucă la viaţă dinozauri asemănători cu cei din filmul Jurassic Park.
Prin intermediul analizării structurilor genomice ale strămoşilor păsărilor şi ţestoaselor, specialiştii au detectat şi urme ale strămoşilor unor specii de dinozauri, precum pterozaurii.
Conform Science Alert, chiar dacă ar dori să readucă la viaţă dinozaurii, specialiştii nu ar putea deoarece ADN-ul de dinozaur descoperit în sângele ţânţarilor conservaţi în chihlimbar nu este intact. ADN-ul Neanderthalienilor şi al mamuţilor lânoşi a fost izolat cu succes. Cele mai vechi urme de ADN au în jur de un milion de ani, iar pentru a descoperi ADN de dinozaur, specialiştii trebuie să caute în urmă cu aproximativ 66 de milioane de ani.
De asemenea, având în vedere vechimea, urmele de ADN ar fi rupte în milioane de bucăţi mici, reconstruirea acestuia fiind extrem de complicată.  Aşadar, chiar dacă ar încerca să readucă la viaţă dinozaurii, specialiştii ar putea cel mult să creeze o creatură hibrid între o reptilă din prezent cu trăsături de dinosaur, notează descoperă.ro.
Pagina 1 din 1

Târgul de carte s-a încheiat duminică seară, iar cele mai multe edituri și-au făcut deja socotelile. Care au fost cele mai râvnite titluri, descoperiți mai jos
Grupul Editorial Corint
1. Regele Mihai I. Loial tuturor, album cu ilustraţii din proiectul Fotografii pentru Rege
2. Jack Spintecătorul. Crimele din Whitechapel – volumul 1 din seria Anchetele lui Audrey Rose de Kerri Maniscalco
3. Ultimul an din viaţa Elenei Ceauşescu. Agenda Tovarăşei în 1989 de Lavinia Betea
4. Regina Maria. Însemnări din ultima parte a vieţii (martie 1937-iulie 1938); volum editat de Sorin Cristescu
5. Lămâi, cărţi şi prieteni de Jo Cotterill
6. Pe cuvânt de şoricel de James Patterson şi Chris Grabenstein
7. Poveştile Peleşului, ediţia a doua de Carmen Sylva; volum îngrijit de Silvia Irina Zimmermann
8. Iadul dezlănţuit de Max Hastings
9. Ghid de vicii şi virtuţi pentru gentlemen de Mackenzie Lee
10. Tinerele elite de Marie Lu
Top 5 preferinţe cititori Litera
1.ORDINEA DE ZI, de Éric Vuillard, PREMIUL GONCOURT 2017 Traducere din limba franceză de Mona Apa, colecţia Clasici Contemporani Litera. „În Ordinea de zi, laureatul Premiului Goncourt 2017 disecă modul în care o succesiune de mici laşităţi au deschis calea nazismului triumfător.” Paris Match „Ordinea de zi, o capodoperă de mici dimensiuni în care Éric Vuillard disecă minuţios contextul care le-a permis naziştilor să anexeze Austria în 1938. (...) Vuillard este un maestru al demistificării care nu lasă nimic în umbră. Nu se arată deferent decât faţă de limba franceză, pe care o slujeşte cu o ironie caustică şi o graţie rară.” Le Nouvel Obs
2.DRUMUL SPRE CASĂ, de Yaa Gyasi, NATIONAL BOOK CRITICS CIRCLE AWARD PENTRU DEBUT 2016, PEN/HEMINGWAY AWARD 2017 Traducere din limba engleză de Irina-Marina Borţoi, colecţia Clasici Contemporani Litera „Mulţumită talentului instinctiv de povestitor al doamnei Gyasi, cartea îi oferă cititorului o înţelegere viscerală atât a realităţilor sălbatice ale sclaviei, cât şi a prejudiciilor emoţionale ale acesteia, de-a lungul secolelor.” The New York Times
3. TESTAMENTUL LUI ABRAHAM, de Igor Bergler, CARTEA ANULUI “Sumă a tuturor bibliotecilor, noua Bibliotecă a lui Igor Bergler nu se mai adresează doar memoriei, ci deconstruieşte, fecundează şi reconstruieşte întreaga istorie. Printr-o arhitectură unică şi irepetabilă. De vreo 700 de pagini: Testamentul lui Abraham.” Pavel Şuşară
4. OMUL SUSPENDAT, de Saul Bellow, PREMIUL NOBEL PENTRU LITERATURĂ Traducere din limba engleză de Nadina Vişan, colecţia Clasici Moderni Litera „Una dintre cele mai oneste mărturii despre psihologia unei întregi generaţii care a crescut în vremea Marii Crize şi a războiului.” Edmund Wilson, The New Yorker „Saul Bellow este cel mai important scriitor de limbă engleză din a doua jumătate a secolului XX. Opera lui este perenă şi, în acelaşi timp, nemilos de contemporană.” Sunday Times
5. MAREA ISTORIE ILUSTRATĂ A ROMÂNIEI ŞI A REPUBLICII MOLDOVA, volum coordonat de Ioan-Aurel Pop şi Ioan Bolovan Volumul "Marea Istorie Ilustrată a României şi a Republicii Moldova", un amplu compendiu dedicat publicului larg, coordonat de profesorii Ioan-Aurel Pop, preşedintele Academiei Române, şi Ioan Bolovan, a fost lansat vineri, la standul Editurii Litera de la Bookfest. Potrivit conf. dr. Ioan Bolovan, prorector al Universităţii Babeş-Bolyai din Cluj Napoca, "titlul cărţii se justifică din perspectiva prezenţei noastre în marea istorie europeană şi universală". Potrivit directorului general al grupului editorial "Litera", Anatol Vidraşcu, lucrarea este una "ilustrată, frumoasă, de popularizare, o istorie adevărată", realizată cu sprijinul unor specialişti de prestigiu de la Cluj, Bucureşti, Iaşi şi Chişinău. "Este prima carte de istorie ilustrată a României cu atâtea imagini color şi cred că acesta este ineditul acestei cărţi, iar al doilea este că noi am plasat pentru prima oară şi o istorie a Republicii Moldova pe care am intercalat-o organic între paginile cărţii, deci acolo unde ea a fost ruptă din trupul ţării", a declarat Vidraşcu pentru Agerpres.
Top 5 preferinţe cititori Litera mică
1.POVEŞTI DE SEARĂ PENTRU FETE REBELE 2, de Elena Favilli şi Francesca Cavallo „Lectură obligatorie pentru fete şi chiar şi pentru băieţi; copiii care citesc aceste poveşti seara, la culcare, vor avea, cu siguranţă, vise măreţe.“ The Guardian „Momentul poveştii de seară a devenit şi mai interesant.“ Huffington Post „Cartea anti-prinţese care le învaţă pe fete să fie nesupuse.“ BBC News
2. OMULEŢII DE SUB CASĂ, de Mary Norton „Magia şi farmecul acestei scrieri vor convinge şi copiii, şi adulţii că prumutătorii există cu adevărat.“School Library Journal „O carte rară şi încântătoare […] Îşi merită locul printre textele nemuritoare ale literaturii pentru copii.“ Louisville Courier-Journal
3. PIPPA PIPERAŞ, o elevă nouă, de Charlotte Habersack Când în clasă vine o elevă nouă, din America, şcoala devine brusc mult mai amuzantă. Cu cizmele sale de cowboy şi atitudinea rebelă, Pippa are o soluţie pentru orice problemă: transformă o aniversare plictisitoare în cea mai grozavă petrecere, ştie cum se calmează fraţii mai mari, cum să-i facă pe profesori să se îndrăgostească, şi, cel mai important, ştie să-şi facă prietenii fericiţi. Curând, nimeni nu mai poate – şi nici nu mai vrea – să-şi imagineze viaţa fără Pippa!
4. SERIA MICUL ZEN- STAREA DE BINE A CELOR MICI În Colecţia MICUL ZEN se regăseşte o serie de patru poveşti frumoase şi liniştitoare, care vor oferi un moment de relaxare părinţilor şi copiilor, învăţându-i pe copii să-şi controleze emoţiile. Autoarea Louison Nielman este psiholog clinician în cadrul unui serviciu de asistenţă pentru copii şi adolescenţi. Este pasionată de diverse forme de meditaţie terapeutică, precum poveştile şi sofrologia ludică.
5. CAIETELE FILLIOZAT – EMOŢIILE, de Isabelle Filliozat şi Virginie Limousin Caietul de activităţi care va ajuta copilul să recunoască diferitele tipuri de emoţii – furia, bucuria, frica, ruşinea – şi îl va învăţa să se descurce cu ele. Va avea de desenat, de colorat, de decupat, de creat… pentru a se deprinde să-şi exprime propriile sentimente şi pentru a trăi în armonie cu el şi cu ceilalţi. ¬¬ Isabelle Filliozat este psihoterapeut şi figură centrală a parentingului pozitiv în Franţa, cu o experienţă de peste 30 de ani în cercetarea inteligenţei emoţionale şi relaţionale, specializată în analiză tranzacţională (AT), programare neuro-lingvistică (NLP) şi terapie Radix. Cărţile ei au fost traduse în peste 10 limbi. Virginie Limousin este psiholog practician şi terapeut pentru copii.
1. Singura poveste, de Julian Barnes, colecţia Babel, tradus de Radu Paraschivescu - cel mai recent roman publicat de scriitorul britanic premiat cu Man Booker Prize în 2011
2. Bărbatul care n-a mai sunat, de Rosie Walsh, colecţia Damen Tango - o poveste de dragoste care ascunde un secret întunecat
3. Ready Player One, de Ernest Cline, colecţia Nautilus - ediţia tie-in a romanului ecranizat de Steven Spielberg la începutul anului
4. Şarpele din Essex, de Sarah Perry, colecţia Babel - un amestec fascinant între scriitură victoriană şi Bram Stoker.
5. Jurnal necenzurat, de Vaslav Nijinski. colecţia Yorick - tradus de Raluca Rădulescu din limba rusă pentru prima dată integral în România, jurnalul celui mai mare dansator din toate timpurile
6. Copiii timpului, de Adrian Tchaikovsky, colecţia Nautilus science fiction
7. Ani-lumină. Povestea extraordinară a fascinaţiei oamenilor pentru lumină, de Brian Clegg, colecţia Anticipaţia, de popularizare a ştiinţei.
8. Adunarea umbrelor, de V.E. Schwab, partea a doua a seriei Culorile magiei, din colecţia Young Adult
9. IT, de Stephen King, noua ediţie paperback a cărţii ecranizate de WB anul trecut. 10. Prinţul spinilor, de Mark Lawrence, prima parte din seria Imperiul Fărămiţat, colecţia Nautilus Fantasy
Nemi pentru copii
1. Decebal şi un solomonar misterios, din seria Istoria României povestită copiilor, de Simona Antonescu, ilustraţii de Alexia Udrişte 2. Charles Darwin, o revoluţie, de Annabelle Kremer şi François Olislaeger 3. Matei, campion la fotbal, de Brigitte Weninger 4. Bella, iepuraşul, din seria Animăluţele fermecate din Pădurea Înrourată, de Lily Small 5. Gregor şi profeţia despre Năpasta. de Suzanne Collins (seria Cronici din subbpământ)
Topul vânzărilor Curtea Veche Publishing
O ediţie bună şi pentru Curtea Veche Publishing, care şi-a întâmpinat cititorii cu peste 1.100 de titluri, o ofertă de 2+1 la aproape întreaga ofertă de carte, reduceri de 20% la pachete, dar şi mari reduceri între 30% şi 80% la o vastă selecţie de titluri, şi desigur evenimente pentru toţi pasionaţii de lectură.
Pe primul loc în preferinţele cititorilor de non-ficţiune s-a aflat cea mai nouă carte a psiho-sociologului francez Jacques Salomé, „Un strop de eternitate”. Creatorul metodei de terapie relaţională ESPERE s-a aflat la această ediţie alături de noi pentru o lansare de carte şi sesiune de autografe împreună cu Valeria Salomé, soţia sa şi traducătoarea volumului. Un volum cu savoir şi cu saveur, o sinteză a principalelor teme şi metode din cariera psihoterapeutului, ce trece prin autobiografie şi se sfârşeşte într-o scriitură distilată, rarefiată, pură, cumva străină de timp şi apropiată de o eternitate spre care ne întredeschidem împreună cu autorul.
Locul doi în topul vânzărilor din categoria non-ficţiune a fost ocupat de către proaspătul volum al nutriţionistei Mihaela Bilic, „Am mâncat. O fi păcat?”. Această nouă carte care demitizează alimentaţia s-a lansat în ultima zi a salonului şi a devenit deja un succes la public. O colecţie de sfaturi privind nutriţia, menită să aducă o perspectivă complexă asupra rolului hranei în viaţa noastră. Şi o serie de răspunsuri clare şi argumentate la întrebarea din titlu: „Nu dacă ne-a fost foame cu adevărat şi ne-am oprit când ne-am săturat. Nu dacă am ţinut cont de nevoile corpului, am savurat fiecare înghiţitură şi ne-am satisfăcut toate simţurile. Nu dacă ne-a plăcut şi ne e bine, fără urmă de vinovăţie şi părere de rău. Nu dacă ne-a alinat sufletul şi ne-a scăpat, poate doar pentru moment, de plictiseală, tristeţe, nemulţumire...”.

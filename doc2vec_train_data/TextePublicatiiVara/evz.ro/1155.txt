Trei bărbați din Sibiu au fost arestați pentru omor calificat după ce au sărit cu picioarele pe burta victimei. Ajuns la spital în stare gravă medicii au constatat că nu au ce face. Bărbatul avea splina ruptă, ficatul tumefiat și fierea spartă. Cu toate eforturile depuse de personalul medical au fost nevoiți să declare decesul.
Procurorii Parchetului de pe lângă Tribunalul Sibiu au cerut magistraților emiterea mandatelor de arestare pe numele a trei indivizi, care, săptămâna trecută au ucis în bătaie un bărbat. Scandalul a avut loc la barul Șurianul din Sibiu. La o masă se aflau Constantin Nicolae Stîngaciu, Constantin Sorin Canciu, Daniel Ion Cucerzan și prietena unuia dintre ei. La un moment dat în bar a intrat și Mihai Alexandru în vârstă de 26 de ani care era coleg de serviciu cu femeia care se afla la masă cu cei trei. Cei doi s-au pupat amical pe obraz, iar apoi Alexandru s-a așezat la altă masă.
Surse judiciare susțin că între femeie și iubitul ei s-a iscat o discuție pe motiv că în modul în care se așezase la masă putea să îl privească în ochi pe Mihai. Deodată, Canciu s-a dus la masă l-a Mihai și l-a luat la rost că se dă la femeia lor. S-au aruncat vorbe grele și înjurături iar cei trei au început să-i care lui Mihai palme și pumni. În local în acel moment avea loc și un parastas iar oamenii le-au cerut să înceteze.
Cei trei și-au cărat victima afară unde s-a declanșat bătaia. După ce l-au lovit pe Mihai cu pumnii, agresorii au început să-l ia la picioare, ba chiar au sărit cu picioarele pe burta victimei. Cei prezenți la parastas au ieșit afară, au calmat spiritele și au chemat Salvarea. Ajunși la fața locului medicii au constatat că acesta vomită sânge, semn al unei hemoragii abdominale severe. L-au transportat la spital. La Unitatea de Primiri Urgențe medicii au decis că trebuie operat imediat.
Din păcate, toate eforturile depuse de medici nu au dus la salvarea victimei. Expertiza medico-legală a arătat că victima suferise mai multe leziuni care i-au provotat decesul: fierea spartă, splina ruptă, coaste rupte.
Conform portalului instanțelor Constantin Sorin Canciu este o fire căruia îi sare repede țandăra. A mai fost arestat în 2016 pentru o încăierare. Acum cei trei indivizi se află în spatele gratiilor pentru 30 de zile.
Pe profilele publice de facebook aceștia își postau adesea fotografii din săli de jocuri, baruri și aproape de fiecare dată își arătau forța fizică.
De asemenea, profilele lor abundă în imagini cu alcool și săli de păcănele, împreună cu alți amici.

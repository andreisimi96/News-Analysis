Sondajul BOMBĂ care o pune pe jar pe Kovesi. Câţi români o detestă?
Un sondaj incendiar, prezentat de Mihai Gâdea în emisiunea “Sinteza zilei”, aruncă în aer credibilitatea şefei  DNA în rândul românilor. Potrivit sondajului, 72% dintre români o detestă pe Kovesi, 18% îi acordă în continuare credit, iar 10% dintre respondenţi preferă să îşi treacă sub tăcere punctul de vedere cu privire la autoritatea Laurei Codruța Kovesi.
Mihai Gâdea a prezentat, miercuri, la "Sinteza zilei" rezultatele unui sondaj ale cărui cifre sunt de-a dreptul şocante, vorbind despre modul în care evoluţia evenimentelor din ultimele luni şi-a pus amprenta asupra credibilităţii şefei DNA în rândul populaţiei. "În această seară vreau să detonez o bombă. În aceste zile s-au făcut mai multe sondaje - nu le-ați văzut pentru că, de regulă, cei care măsoară încearcă de fapt să-și măsoare acțiunile. Prima întrebare: Câtă încredere mai are doamna Kovesi? A doua întrebare: Câți o detestă pe doamna Kovesi? S-au făcut două sondaje despre care eu știu. Am să vă citesc aceste date, pe surse, cu toate că Sociopol-ul deja, în această seară, va da, probabil, datele oficiale", a declarat Mihai Gâdea. Potrivit sondajului prezentat de el, 72% dintre repondenți o detestă pe Laura Codruța Kovesi, 18% spun că au încredere în șefa DNA, iar 10% nu au știut sau nu au răspuns.
Pagina 1 din 1

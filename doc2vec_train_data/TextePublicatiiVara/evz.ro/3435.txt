Comentarii | 214 Vizualizari
Lovitură de proporții pentru Mihai Gâdea! Realizatorul și directorul Antena 3 a anunțat, la „Sinteza Zilei”, că procurorul-șef al Direcției Naționale Anticorupție (DNA) i-a trimis o notificare prin care își cere drepturile câștigate în instanță.
Potrivit lui Gâdea, șefa DNA i-a cerut, în 15 zile calendaristice, realizatorului Antena 3 suma de 300.000 de lei stabilită de instanţă cu titlu de daune morale, în procesul câştigat împotriva acestuia la Curtea de Apel Ploieşti, notează bugetul.ro.
„Am fost notificat, zilele acestea, că, dacă nu-i dau banii cât mai repede, se îndreaptă împotriva noastră, să ne ia banii, să ne ia casele”, a afirmat Gâdea, la Antena 3.
Curtea de Apel Ploieşti a decis, pe 20 martie, că şefa DNA, Laura Codruţa Kovesi, va primi suma de 300.000 lei cu titlu de daune morale, în solidar, de la pârâţii Mihai Gâdea, Bianca Grigore, Mugur Ciuvică şi SC Antena 3, pentru prejudiciul cauzat prin încălcarea drepturilor la onoare, demnitate, reputaţie, imagine şi viaţă privată.
Decizia poate fi atacată cu recurs în termen de 30 zile de la comunicarea hotărârii, se mai arată în textul hotărârii pronunţate de Curtea de Apel Ploieşti.
Pagina 1 din 1

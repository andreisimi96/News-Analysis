Real Madrid a cucerit, sâmbătă, Liga Campionilor, după ce a trecut în ultimul act de FC Liverpool, scor 3-1. A fost cel de-al 3-lea succes consecutiv pentru „galactici”.
Real Madrid s-a impus, sâmbătă, la Kiev, în finala Ligii Campionilor, disputată împotriva formației FC Liverpool (scor 3-1). După o primă repriză fără goluri, spectacolul a început în partea a doua. În minutul 51, Loris Karius, portarul englezilor, a degajat în piciorul lui Karim Benzema, iar mingea a intrat în poartă. „Cormoranii” au egalt prin Sadio Mane, în minutul 55, după ce atacantul a reluat din apropierea porții. Real a trecut din nou în avantaj, după ce galezul Gareth Bale a marcat dintr-o „foarfecă” senzațională, în mintul 64. Lovitura de grație a fost dată tot de Bale, în minutul 84, cu un șut de la 30 de metri, care l-a păcălit pe Karius. Liverpool l-a pierdut pe Mohamed Salah, în minutul 29. Egipteanul s-a lovit la umăr, după un duel cu Sergio Ramos, și a fost schimbat cu Adam Lallana. De asemenea, Dani Carvaja, jucătorul Realului, i-a lăsat locul lui Nacho Fernandez, în minutul 35, tot din cauza probelemelor fizice.
Real Madrid și-a trecut în palmares cea de-a 13-a Ligă a Campionilor. Zinedine Zidane a bifat cel de-al 3-lea succes consecutiv ca antrenor în cea mai importantă competiție intercluburi. 1-1 și 5-3 după executarea loviturilor de departajare, cu Atletico Madrid, în 2016, și 4-1 cu Juventus în 2017. Nicio echipă n-a mai reușit să câștige de 3 ori consecutiv Liga Campionilor. Ultima performanță de acest gen fusese realizată de Bayern Munchen, în Cupa Campionilor Europeni. Bavarezii au ridicat cupa deasupra capului, în 1974 (1-1 și 4-0 cu Atletico Madrid), 1975 (2-0 cu Leeds United) și 1976 (1-0 cu Saint Etienne).
Pagina 1 din 1

La doar 24 de ani, portarul german Loris Karius a suferit prima decepție în fotbalul de clasă. Goalkeeperul lui Liverpool a fost depășit de importanța finalei UEFA Champions League, de sâmbătă, și le-a ucis speranța „cormoranilor” de a cuceri un nou titlu continental.
Real Madrid s-a impus în fața lui Liverpool, la Kiev, cu 3-1, iar primul și al treilea gol al „galacticilor” au fost de fapt cadouri oferite de Karius.
„Scenele încă se derulează în capul meu”
Conștient de gafele sale fatale, germanul s-a prăbușit la finalul partidei și a izbucnit în lacrimi. Le-a cerut iertare plângând fanilor englezi, dar, din nefericire, lucrurile au degenerat rapid pentru el. A fost asaltat de numeroase mesaje din partea fanilor furioși, care i-au amenințat familia cu moartea! „Îți vom ucide fata!” sau „Sper ca toată familia ta să piară de cancer!”.
Poliția a deschis deja o anchetă în acest sens, iar Loris Kraius va rămâne multă vreme ținta fanilor lui Liverpool. Recent, portarul german a avut prima reacție după „coșmarul” de la Kiev: „N-am dormit deloc până acum... scenele încă se deruleaz ă în capul meu iar și iar... Îmi cer infinit scuze colegilor mei, vouă - fanilor și tuturor celor din staff. Știu că am dat-o în bară cu cele două gafe și că v-am dezamăgit. Așa cum am zis, mi-ar plăcea să dau timpul înapoi, dar nu este posibil. Este cu atât mai rău cu cât toți simțeam că puteam să o învingem pe Real Madrid și am fost mult timp în joc (...) ”.
Pleacă de pe „Anfield”
Presa britanică a relatat că oficialii lui Liverpool au demarat deja căutările pentru înlocuitorul lui Karius. Cel mai probabil, neamțul va ceda psihic din cauza fanilor dacă va apăra poarta „cormoranilor” și în sezonul viitor. Se pare că cel care îl va înlocui va fi italianul Gianluigi Donnarumma (19 ani), de la AC Milan.
Pagina 1 din 1

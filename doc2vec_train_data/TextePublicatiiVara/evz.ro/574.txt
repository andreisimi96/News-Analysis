Traian Băsescu a declarat, miercuri seara, la România Tv, că decizia CCR prin care i se cere președintelui Klaus Iohannis să o revoce pe șefa DNA, Laura Codruța Kovesieste definitivă și în general obligatorie.
Fostul șef al statului a comentat că Iohannis o poate salva pe Laura COdruța Kovesi.      Traian Băsescu a menționat în acest sens că magistrații constituționali nu au precizat și limita de timp în care Iohannis trebuie să o demită pe șefa DNA. „Președintele României urmează să emită decretul de revocare din funcţie a procurorului-şef al Direcţiei Naţionale Anticorupţie, doamna Laura Codruţa Kövesi. Decizia este definitivă și general obligatorie”, se arată în comunicatul oficial al CCR. „Nu are limită de timp. Președintele poate să reflecteze cât vrea. Poate recurge la un tertip. Vorbim despre distrugerea unei instituții, care e Președinția României, care are rol executiv. E o mare eroare, a creat premisele distrugerii instituției prezidențiale. Abuzurile, înscenările făcute de DNA trebuiau corectate prin legi, nu prin distrugerea instituției prezidențiale. Kovesi putea să demisioneze demult, dar bunul simț nu o caracterizează. Îl scutea și pe președinte de a fi pus într-o situație delicată.”, a mai spus Traian Băsescu.     Reamintim că judecătorii CCR au decis că există un conflict juridic de natură constituțională între Președinte și Guvern pe tema revocării din funcție a procurorului șef DNA. CCR a admis plângerea Guvernului privind refuzul șefului statului de a o revoca din funcție pe Laura Codruța Kovesi la solicitarea Ministrului Justiției. Imediat după ce s-a aflat că 6 dintre cei 9 judecători ai Curții Constituționale au decis că există conflict constituțional între Președintele României și Guvernu României, privind cererea ministrului justiției de revocare din funcție a șefei DNA Laura Codruța Kovesi,zeci de mii de oameni au accesat portalul CCR pentru a vedea motivarea magistraților.
Pagina 1 din 1

Avocata Laura Vicol a reacţionat după emisiunea de aseară realizată de Victor Ciutacu unde a fost invitat printr-o intervenţie telefonică procurorul șef al DIICOT, Daniel Horodniceanu. Revolta celebrei avocate este motivată de două aspecte: ameninţarea pe care a făcut-o în direct la TV, şi doi, că vorbeşte agramat, ataşând şi proba video în postarea sa.
"Întotdeauna mi-au plăcut oamenii aroganţi şi destepţi, care îţi dau lecţii de viaţă, ştiinţă şi nu te poţi supăra pe ei pentru că pur şi simplu nu ai contraargumente, dialogul este unul spumos, constructiv şi se termină întotdeauna cu zâmbetul pe buze. Însă atunci când aroganţa e în conivenţa infracţională cu prostia, mă apucă o revolta maximă şi am un profund sentiment de vomă pe care îl simt până în măduva oaselor.
Păi bine, stimabilule, când eu spun că funcţia îţi ia minţile, trebuie să ma crezi! Am fost ferm convinsă că vei schimba lucruri, mare naivă am fost", a scris Laura Vicol extrem de dezamăgită.
"Nu, nu pot să te respect atunci când spui cu nonsalanţă maximă că nu are de ce să răspundă cineva pentru că un dosar e ţinut de 11 ani sub popourile voastre, mi se face rău de nervi când te văd cum ameninţi în direct fătă umbră de bun simţ sau deontologie profesională, iar faptul că vorbeşti agramat pune capac la tot ce-am spus mai sus!
Să merite, nu "să SE merite", pentru că "nu SE există" să vorbeşti aţa când reprezinţi o instiţutie şi ataci public oamenii. Nu vă mai e ruşine de nimeni şi nimic? Frică de Dumnezeu mai aveţi? Minutele 7.00-11.00 (ca sunt avocat si nu vorbesc fara sa am probe)", a comentat pe pagina personală de Facebook, Laura Vicol.

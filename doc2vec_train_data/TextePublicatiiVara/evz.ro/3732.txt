Polile abundente din ultimele zile au provocat o alunecare de teren în municipiul Craiova, fiind afectată o parte din terasa unui bloc de locuințe din zona Consul
Mai exact, ploaia a provocat surparea peretelui unei gropi săpate de un dezvoltator imobiliar în imediata apropiere a unui bloc din locuințe, iar pământul a tras după el și o balustradă și o parte din terasa imibilului, informează colegii de la Gazeta de Sud . Dezvoltatorul imobiliar a explicat că era normal să cadă și terasa după ce a fugit pământul de sub ea. „Acum dacă a căzut un pic din colţul ăla şi a fugit pământul de sub el şi era normal să cadă pentru că nu avea niciun sprijin terasa care a căzut. Adâcimea este făcută ca la carte, dar le-am spus vecinilor de acolo că o să refac tot ce s-a intamplat şi nu îi las în pagubă cu niciun ban“, a precizat dezvoltatorul imobiliar, pentru Mediafax. În schimb, locatarii blocului din vecinătate au susținut că au mers în audienţă la Primăria Craiova, însă autorităţile locale i-au asigurat că nu vor exista probleme. „În momentul în care au început construcţia noi i-am avertizat că solul este nisipos şi există pericol de surpare şi ne-au tratat cu dezinteres şi au continuat să sape până la limita de propietate şi s-a adâncit, iar în final vedeţi ce s-a întâmplat“, a spus un locatar.
Pagina 1 din 1

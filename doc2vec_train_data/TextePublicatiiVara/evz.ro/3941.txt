Poziția Angelei Merkel devine din ce în ce mai problematică în Germania. Mai ales că există o relația tot mai rece între CDU- Merkel și partenerul său de coaliție CSU, notează Die Welt.
Merkel a fost atacată de ministrul german de interne, Horst Seehofer, după ce liderul Uniunii Social-Creștine din Bavaria (CSU) a declarat că nu mai poate lucra cu ea, întrucât cancelarul german continuă să se "ciocnească" cu guvernul coaliției asupra politicilor de migrație ale UE.
Ministrul german de interne și liderul CSU, Horst Seehofer, a spus, în mod repetat, colegilor legiuitori: "Nu mai pot lucra cu femeia asta". Cei de la Die Welt, au spus că nu sunt siguri dacă remarcile au fost rostite de furie și frustrare sau epuizare emoțională.
Seehofer a rostit de două ori cuvintele acestea în timpul unei întâlniri "în spatele scenei" cu membrii cabinetului partidului său și șeful grupului său regional din Parlamentul Federal al Germaniei, Alexander Dobrindt.
Incidentul a avut loc a doua zi după ce Seehofer a vorbit cu Merkel despre controalele de frontieră mai dure, așa cum s-a propus în "Masterplanul pentru migrație".
Intenția planului de migrație este de a refuza înmatricularea refugiaților care sunt deja înregistrați într-o altă țară europeană.
"Probabil un nou cancelar", stă pe buzele mai multor oficiali germani.
Pagina 1 din 1

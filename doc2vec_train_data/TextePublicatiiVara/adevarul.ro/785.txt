2 iunie 2018, 13:21
Steaguri ale unor state membre NATO FOTO EPA-EFE
NATO va avea un nou centru de comandă pentru reacţie rapidă. Comandamentul urmează să fie înfiinţat la Ulm, în sudul Germaniei.
Relaţiile cu Rusia, printre temele-cheie ale summitului NATO din iulie...
Informaţia cu privire la noul centru NATO de comandă pentru reacţie rapidă din sudul Germaniei provine de la surse familiarizate dosarului, arată agenţia de presă DPA, citată de Agerpres în pagina electronică.
Noul centru va avea sedul în cazarma Wilhelmsburg, unde se află deja un centru multinaţional pentru intervenţii în crizele internaţionale.
Decizia finală cu privire la amplasarea noii structuri militare urmează să fie luată, probabil, la sfârşitul săptămânii viitoare, la reuniunea de la Bruxelles a miniştrilor Apărării din statele membre ale Alianţei Nord-Atlantice, notează DPA, potrivit Agerpres.

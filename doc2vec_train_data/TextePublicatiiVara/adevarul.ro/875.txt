3 iunie 2018, 17:02
CS Dacia Mioveni a obţinut două medalii de aur şi una de bronz la Vâlcea
Trei sportivi ai secţiei de karate a CS Dacia Mioveni 2012 s-au întors acasă cu medalii de la cea de-a XIX-a ediţie a Cupei Saishin, desfăşurată sâmbătă, 2 iunie, în Vâlcea.
Medic dermatolog, despre explozia bolilor cu transmitere sexuală în Ro...
Puştii din Mioveni, însoţiţi de antrenorul lor, sensei Sebastian Ene, au concurat cu peste 400 de sportivi din ţară.
La secţiunea Kata, CS Dacia Mioveni 2012 a obţinut locul I prin Raris Floricică şi tot locul I la secţiunea Kumite, prin Antonio Elisei. De asemenea, sportivul David Dumitra a obţinut locul al treilea la secţiunea interstiluri.
„Felicitări celor trei karatişti din Mioveni şi antrenorului pentru aceste rezultate remarcabile!”, a scris pe pagina de Facebook, primarul oraşului Mioveni, Ion Georgescu. 
0 (0 voturi)

Campania „Adevărul te meditează pentru BAC” începe marţi, 29 mai
28 mai 2018, 11:26
Campania „Adevărul te meditează pentru BAC” începe marţi. FOTO: Arhivă
Începând de marţi şi până joi, „Adevărul“ vine în sprijinul tuturor elevilor de clasa a XII-a care se pregătesc să dea examenul de Bacalaureat în acest an. Astfel, la Adevărul Live vor veni profesori de la liceele din Bucureşti care vor rezolva în direct variante de examene, dar care vor oferi şi câteva sfaturi elevilor pentru a se pregăti cât mai eficient.
Prima pregătire va avea loc la Istorie, începând cu ora 11.00, unde va participa profesorul de la Colegiul Naţional „Matei Basarab“, Clăpescu Iuliana.
În aceeaşi zi, de la ora 12.00, se va desfăşura pregătirea la Matematică alături de Denisa Tănăsescu, profesor la Colegiul Naţional „I. L Caragiale“.
Următoarea pregătire va avea loc în data de 30 mai, ora 14.00, la Limba Română. Invitată este Ruxandra Achim, profesor la Colegiul Naţional „I.L Caragiale.
Ultima zi de pregătiri (31 mai) va viza materiile: Geografie şi Biolologie. Concret, pregătirea la Biologie se va desfăşura de la ora 12.00 împreună cu Ionela Corciova, profesor de Biologie la Colegiul Naţional „I. L Caragiale“. Meditaţia la Geografie va fi susţinută, începând cu ora 13.00, de către Ianculovici Milca, profesor de Geografie la Colegiul Tehnic „Petru Maior“.
Calendar Bacalaureat 2018, sesiunea din vară
25 iunie 2018 – probă scrisă la Limba si literatura română – (proba Ea)
26 iunie 2018 – proba scrisă la Limba si literatura maternă – (proba Eb)
27 iunie 2018 – proba scrisă la Proba obligatorie a profilului (proba Ec)
28 iunie 2018 – proba scrisă la Proba la alegere a profilului şi specializării (proba Ed)
Calendar Bacalaureat 2018, sesiunea din toamnă
10 – 13 iulie 2018 – Înscrierea candidaţilor la a doua sesiune de examen
27 iulie 2018 – Încrierea candidaţilor care au promovat examenele de corigenţe
20 august 2018 – Limba şi literatura română – proba Ea) – proba scrisă
21 august 2018 – Limba şi literatura maternă proba Eb) – proba scrisă
22 august 2018 – Proba obligatorie a profilului – proba Ec) – proba scrisă
23 august 2018 – Proba la alegere a profilului şi specializării – proba Ed) – proba scrisă
24, 27 august 2018 – Evaluarea competenţelor lingvistice de comunicare orală în limba română – proba A
28 august 2018 – Evaluarea competenţelor lingvistice de comunicare orală în limba maternă – proba B
29 – 30 august 2018 – Evaluarea competenţelor digitale – proba D
30 – 31 august 2018 – Evaluarea competenţelor lingvistice într-o limbă de circulaţie internaţională – proba C

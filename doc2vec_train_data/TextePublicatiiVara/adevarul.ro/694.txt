Avertisment: Rujeola se răspândeşte rapid pe teritoriul R. Moldova
Coloana, care a pornit de la Centrul comercial UNIC, s-a deplasat în faţa Primăriei, iar apoi la Ministerul Educaţiei, solicitând ca instituţiile de învăţământ se fie asigurate cu apă, hârtie igienică, săpun, separatoare cu uşi la veceuri, transmite IPN.
Ala Revenco, fondatoarea „Părinţi Solidari”, a declarat că părinţii vor să se facă auziţi pentru că igiena nu este un moft, ci o necesitate. Părinţii nu cer tablete, tablă interactivă, mobilier modern pentru copii, ci lucruri elementare, pe care le are fiecare acasă şi care trebuie să fie şi la şcoală, şi la grădiniţe. Ala Revenco a mai spus că mulţi ani la rând părinţii au tăcut, însă experienţa ultimilor doi ani arată că autorităţile reacţionează totuşi la probleme dacă sunt semnalate.
Adrian Pleşca, reprezentantul organizaţiei „Oraşul Meu”, a declarat că sunt dezastruoase condiţiile sanitare în şcoli şi grădiniţe şi nu mai pot fi tolerate, pentru că astfel este pusă în pericol sănătatea copiilor. Acesta s-a adresat către autorităţile municipale, dar şi către cele centrale să adopte o decizie prin care să fie dispusă asigurarea condiţiilor de igienă mai bune.
Participanţii la marş au scandat: „Măsuri concrete – toalete decente!”, „Nu suntem mai mofturoşi, vrem copii mai sănătoşi!”, „Copii sănătoşi, viitor asigurat!”, „Vrem ca mâinile curate să miroase a carte!”, „Cum aşa la noi în ţară stau veceurile afară?”
Manifestanţii au solicitat să se asigure un număr suficient de toalete – o toaletă la 25 de fete, o toaletă şi un pisoar la 50 de băieţi, câte o toaletă pentru personalul feminin şi masculin. Aceştia mai cer ca toaletele să fie accesibile pentru toţi, inclusiv pentru angajaţi şi copiii cu dizabilităţi. 
O altă solicitare este ca toaletele să asigure intimitate şi siguranţă, iar cele pentru fete şi băieţi să fie complet separate, să fie folosite într-un mod igienic şi uşor de curăţat. De asemenea, grupurile sanitare urmează să fi dotate cu facilităţi de spălare a mâinilor şi hârtie. Toate solicitările se regăsesc într-un manifest depus atât la Primăria capitalei, cât şi la Ministerul Educaţiei, Culturii şi Cercetării.

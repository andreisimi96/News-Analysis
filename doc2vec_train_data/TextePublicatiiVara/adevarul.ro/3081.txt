Jose Maria Garcia, în vârstă de 74 de ani, unul dintre cei mai apreciaţi jurnalişti spanioli, a declarat, miercuri, că preşedintele clubului Real Madrid, Florentino Perez, şi fostul selecţioner Julen Lopetegui au trădat Spania, prin anunţul prinvind trecerea antrenorului la campioana Europei, făcut cu o zi înaintea startului Cupei Mondiale.
Anunţ senzaţional făcut de preşedintele Realului: ce decizie a luat Fl...
„Tipii ăştia doi, Florentino Perez şi Lopetegui, şi-au permis luxul de a trăda ţara. Lopetegui a fost prietenul meu, dar m-a dezamăgit. Prefer să nu-l întâlnesc pe Julen Lopetegui pentru că nu poate privi pe nimeni în faţă, acum. Nu are probleme economice şi se poate duce la Real Madrid, dar nu cu preţul ăsta. Este ca o înjunghiere pe la spate, mergeam la Cupa Mondială cu mari aşteptări, după o campanie de calificare strălucitoare. Totul s-a prăbuşit după lipsa de loilalitate şi egoismul lui Julen Lopetegui şi după acţiunile lui Florentino Perez, de asemenea. Perez a transformat Real Madrid într-o maşină pe care oamenii o urăsc. Florentino Perez a decis că Lopetegui va fi viitorul lui antrenor, apoi Real Madrid avea nevoie ca el să nu antreneze Spania la Cupa Mondială. Cum şi-ar fi prezentat Perez noul angajat în faţa sporterilor dacă naţionala era eliminată în primul tur? Cea mai bună ieşire era ca Spania să-l demită şi apoi să aujngă la Real Madrid nevătămat", a declarat Garcia, pentru Radio Marca.
Julen Lopetegui a fost demis, miercuri, cu o zi înainte de începerea Cupei Mondiale din Rusia şi la două de primul meci al ibericilor la turneul final, după ce acesta a semnat cu Real Madrid.
Preşedintele federaţiei spaniole, Luis Rubiales, a anunţat demiterea lui Lopetegui, afirmând că forul de la Madrid ar fi trebuit inclus în negocierile lui Lopetegui cu Real Madrid. "Federaţia spaniolă nu poate fi anunţată cu 5 minute înainte de difuzarea unui comunicat (n.r. - al celor de la Real Madrid)", a spus Rubiales.
Fostul internaţional Fernando Hierro a fost numit selecţioner al Spaniei, în locul demisului Julen Lopetegui.

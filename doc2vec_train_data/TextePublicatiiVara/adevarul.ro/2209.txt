8 iunie 2018, 20:13
Imagine din clipul distribuit de PSD Bucureşti. Captură realitatea.net
PSD Bucureşti a promovat pe pagina de Facebook imagini din filmul „Ultimele zile ale lui Hitler“ în care mesajul original e schimbat cu unul adaptat situaţiei politice din România, potrivit realitatea.net. Astfel, în clip se vorbeşte despre abuzurile procurorilor, despre decizia CCR privind revocarea şefei DNA şi lasă impresia că preşedintele Klaus Iohannis s-ar comporta asemănător cu personajul care l-a interpretat pe Adolf Hilter.
Ana Birchall: Guvernul a adoptat un memorandum pentru susţinerea copro...
Cu o zi înainte de mitingul care va avea loc sâmbătă, de la ora 20.00, social-democraţii s-au lansat în atacuri politice la adresa preşedintelui Klaus Iohannis şi a celor care îl susţin pe şeful statului. PSD Bucureşti a recurs chiar la postare oarecum neinspirtată, pe care ulterior a şters-o, pe pagina de Facebook. Mai exact, aceştia au distribuit imagini din filmul german „Ultimele zile ale lui Hitler”, peste care sunt suprapuse replici care fac trimitere la situaţia din România, potrivit capturilor realizate de realitatea.net . 
Din câte lasă de înţeles cei care au pregătit conţinutul mesajului, Adolf Hitler pare a fi Iohannis, acesta fiind înştiinţat că protestul #rezist a eşuat ( vezi aici clipul ). De asemenea, se face referire la George Soros, despre care cei din PSD au afirmat de denumărate ori că sprijină partide ca USR sau pe fostul premier Dacian Cioloş. 
Tot în text e inserat şi mesajul: „Berlinu' şi Bruxellu' îl vor pe Cioloş înapoi“. În ceea ce priveşte hastagurile folosite de cei de la PSD, acestea sunt: #insist, #stopabuzurilor, #dreptatepanalacapat. 
Altă greşeală majoră. Făcută de liberali
PSD nu e singurul partid care a folosit asemenea referinţe neinspirate în lupta politică. În campania din 2016, pentru câteva ore, liberalii au distribuit o imagine cu Liviu Dragnea îmbrăcat într-o uniformă asemănătoare cu cea a lui Stalin, iar hastagul era pogromdeguvernare. Folosirea cuvântului pogrom, adică „ucidere în masă a membrilor unui grup naţional minoritar“, conform DEX, i-a făcut pe liberali să-şi retragă mesajul de pe Facebook, la acea vreme. 
-1 (1 voturi)

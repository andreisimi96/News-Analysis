28 mai 2018, 07:30
Vanessa Hudgens Foto-Instagram
O cunoscută actriţă americană a vizitat unul dintre cele mai frumoase oraşe din România. Vanessa Hudgens, starul din celebrele filme din seria High School Musical a postat pe Instagram mai multe fotografii din centrul oraşului Oradea.
Turişti salvaţi pe lacul Goloviţa, în apropiere de Gura Portiţei
În vârstă de 29 de ani, actriţa Vanessa Hudgens a postat contul său de Instagram mai multe fotografii din centrul oraşului Oradea, cu descrierea "România". Totodată, a distribuit şi o scurtă filmare din pasajul Vulturul Negru, iar la secţiunea "story" a scris că se află într-un "road-trip", fiind însoţită de o prietenă.
Vanessa Anne Hudgens s-a născut în iarna anului 1988, în California, fiind o cântăreaţă şi actriţă apreciată. A debutat în anul 2003 , la doar 15 ani, şi a apărut în filmele Thirteen şi Thunderbirds.
Cel mai mare succes al ei l-a reprezentat, însă, participarea în filmele High School Musical. În afară de High School Musical, Hudgens a jucat în mai multe filme şi seriale Disney Channel. A apărut în filmele Bandslam (2009), Beastly (2011), Sucker Punch (2011), Journey 2: The Mysterious Island (2012), Spring Breakers (2013) şi Machete Kills (2013). De asemenea, a primit rolul principal în musicalul Gigi de pe Broadway, în 2015 şi rolul lui Rizzo în Grease: Live în 2016.
În ce priveşte cariera muzicală, în 2006 Vanessa Hudgens a lansat un album, intitulat V. Cel de-al doilea album, Identified, a fost lansat pe 1 iunie 2008 şi s-a bucurat de mai mult succes comercial.

29 mai 2018, 21:58
Senatul a decis respingerea proiectului privind autonomia Ţinutului Secuiesc.
Plenul Senatului a respins marţi, în calitate de cameră decizională, propunerea legislativă privind statutul de autonomie al ţinutului secuiesc. Decizia a fost luată cu 96 de voturi „pentru” şi 9 „împotrivă” pentru raportul de respingere al Comisiei de Administraţie.
Comisia juridică vrea ca Avocatul Poporului să cumuleze pensia de serv...
Senatul a respins marţi, în calitate de for decizional, iniţiativa legislativă referitoare la autonomia ţinutului secuiesc. Potrivit proiectului de lege iniţiat de deputatul UDMR Kulcsár-Terza József-György, „locuitorii Ţinutului Secuiesc se constituie în comunitate autonomă” ca expresie a identităţii sale istorice, în scopul asigurării egalităţii de şanse a cetăţenilor şi protecţiei identităţii naţionale maghiare. Iniţiativa nu propunea modificarea graniţelor, ci doar obţinerea unei autonomii teritoriale în interiorul statului român. 
Comisia pentru administraţie a Senatului a întocmit un raport de respingere propunerii legislative pentru că „introduce unităţi administrativ-teritoriale noi care nu sunt prevăzute în Constituţia României", relatează Agerpres.

Netanyahu, către Macron: Acordul nuclear cu Iranul nu va supravieţui.....
În opinia diplomatului, după alegerile parlamentare, va fi inevitabil să se formeze o coaliţie proeuropeană, dar care va cuprinde mai multe partide. 
„Alianţa, prietenia, cooperarea, colaborarea pe care o avem cu Republica Moldova nu depinde de partidul politic. Pentru noi Republica Moldova este un aliat foarte important”, afirmă James Pettit.
Despre sistemul electoral mixt, diplomatul spune că poate influenţa în mod imprevizibil rezultatele alegerilor parlamentare. În opinia ambasadorului, Guvernul trebuie să fie foarte atent atunci când ignoră sfaturile diferitor instituţii europene. 
„Pentru mine este cam greu să cred că Guvernul va schimba realmente această decizie pentru că este prea târziu, este un an electoral”, susţine diplomatul. 
În opinia lui, introducerea turului doi ar putea influenţa foarte pozitiv reflectarea dorinţei cetăţenilor.
În altă ordine de idei, James Pettit spune că victoria lui Andrei Năstase la şefia Primăriei capitalei este un mesaj foarte clar al majorităţii alegătorilor referitor la dorinţa de a continua calea spre Uniunea Europeană.
„Eu cred că pentru cetăţenii Republicii Moldova geopolitica nu joacă un rol atât de important, eu cred că uneori se observă o anumită manipulare din partea politicienilor pentru a influenţa votul. Eu cred că accentul care se pune pe geopolitică nu trebuie să joace un rol atât de mare”, spune ambasadorul.
În ceea ce priveşte frauda bancară, ambasadorul consideră că cetăţenii deja pierd răbdarea în legătură cu lipsa de progres în investigarea acestei chestiuni. 
„În acelaşi timp, trebuie să ţinem minte că a fost un lucru foarte complicat, banii au dispărut în străinătate şi este nevoie de cooperare cu multe guverne străine, dar nu toate sunt gata să coopereze. Banii sunt ascunşi şi este nevoie de o investigaţie foarte complicată”, a declarat James Pettit.

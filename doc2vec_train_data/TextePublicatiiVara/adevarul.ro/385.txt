29 mai 2018, 16:57
PNL a decis marţi să sesizeze Comisia de la Veneţia cu privire la modificările aduse la Codul penal şi Codul de procedură penală, a anunţat liderul PNL Ludovic Orban
Stenogramă. PSD a ţinut cu dinţii să amâne audierea ministrului Econom...
“Astăzi am hotărât ca PNL să demareze procedura de sesizare a Comisiei de la Veneţia prin intermediul Adunării Parlamentare a Consiliului Europei (APCE), mai precis Comisia de monitorizare şi Comisia juridică, în privinţa propunerilor de modificare a Codului penal şi a Codului de procedură penală”, a explicat Ludovic Orban.
El spune că este necesar un punct de vedere al Comisiei de la Veneţia pe modificările aduse Codruilor penale, deorece majoritatea parlamentară a refuzat solicitarea PNL de sesizare a Comisiei înainte de începerea dezbaterilor pentru modificarea legislaţiei penale.
“Considerăm absolut necesar ca şi pe aceste proiecte de mofdificare să existe un punct de vedere exprimat de Comisia de la Veneţia. Apelăm la această procedură pentru că, din păcate, majoritatea parlamentară a refuzat şi de această dată solicitarea formulată de grupul parlamentar al PNL, aceea ca Parlamentul, înainte de dezbaterea şi adoptarea modificărilor propuse să sesizeze Comisi de la Veneţia”, a mai adăugat el.
Comisia specială pentru legile justiţiei, condusă de deputatul PSD Florin Iordache, lucrează la modificarea Codurilor penale, urmând ca după ce trec de votul Comisiei modificările să ajungă la votul final din Parlament.

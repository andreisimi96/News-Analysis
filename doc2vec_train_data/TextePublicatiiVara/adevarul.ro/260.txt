Patru persoane condamnate pentru omor calificat se bucurau de libertate. Poliţiştii i-au ridicat de acasă
28 mai 2018, 19:01
Foto: arhivă Adevărul
Tinerii, cu vârsta cuprinsă între 21 şi 29 de ani, au fost încarceraţi în Penintenciarul de Maximă Siguranţă Galaţi, după ce Curtea de Apel Galaţi a emis mandate de executare a pedepsei cu închisoarea pe numele lor pentru omor calificat.
Bătrână de 78 de ani înşelată de doi deţinuţi cu aproape 10.000 de lei...
Pe 25 mai, poliţiştii din cadrul secţiei 4 Poliţie Rurală Ianca şi Poliţiei oraşului Ianca au efectuat mai multe verificări pentru punerea în aplicare a unor mandate de executare a pedepsei închisorii.
”Cu această ocazie, poliţiştii i-au depistat, pe raza comunei Gradiştea, pe patru localnici, cu vârsta cuprinsă între 21 şi 29 de ani, pe numele cărora Curtea de Apel Galaţi a emis mandate de executare a pedepsei cu închisoarea pentru săvârşirea infracţiunii de omor calificat. Persoanele în cauză au fost încarcerate în Penintenciarul de Maximă Siguranţă Galaţi”, au precizat reprezentanţii IPJ Galaţi.
În aceeaşi zi, poliţiştii brăileni s-au sesizat din oficiu cu privire la faptul că doi brăileni, cu vârsta de 21, respectiv 22 de ani, provoacă scandal în incita unui centru comercial din municipiu, tulburând ordinea şi liniştea publică. În urma verificărilor efectuate s-a constatat faptul că pe numele tânărului de 22 de ani a fost emis un mandat de executare a pedepsei închisorii de 2 ani şi 6 luni pentru comiterea infracţiunii de furt, acesta fiind încarcerat de poliţişti în Penitenciarul de Maximă Siguranţă Galaţi.
Ambele persoane au fost sancţionate contravenţional conform legii 61/1991 pentru sancţionarea faptelor de încălcare a unor norme de convieţuire socială, a ordinii şi liniştii publice.

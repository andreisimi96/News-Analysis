10 iunie 2018, 13:11
Naveta elevilor trebuie decontată integral FOTO: Adevărul arhivă
Elevii din judeţul Neamţ sunt nemulţumiţi de transporatorii care oferă abonamente cu un preţ ce depăşeşte chiar şi dublul costului maxim impus şi decontat de Guvern.
Voluntari premiaţi. 30 de liceeni de pe malul Borcei, în Tabăra de Lea...
Consiliul Elevilor Neamţ, structura reprezentativă a elevilor din judeţ, reclamă abuzului operatorilor de transport care oferă abonamente lunare cu un preţ ce depăşeşte, în unele cazuri, dublul costului maxim impus şi decontat de către Guvern. În acest fel, se încalcă dreptul elevilor de a le fi decontate integral cheltuielile cu naveta şcolară.
În urma sesizărilor primite de la elevii din judeţ privind diferenţele uriaşe dintre costul abonamentului lunar de transport şi valoarea decontată de către şcoală, Consiliul Judeţean al Elevilor a iniţiat o campanie intitulată „Elevii nemţeni vor decont PE BUNE!”.
„În Legea Educaţiei Naţionale nr. 1/2011 este stipulat faptul că <Elevilor care nu pot fi şcolarizaţi în localitatea de domiciliu li se decontează cheltuielile de transport din bugetul Ministerului Educaţiei, prin unităţile de învăţământ la care sunt şcolarizaţi, pe bază de abonament, în limita a 50 km, sau li se asigură decontarea sumei ce reprezintă contravaloarea a 8 călătorii dus-întors pe semestru, dacă locuiesc la internat sau în gazdă>. Totodată, OUG nr. 69/2016 a introdus un tarif maxim per kilometru aferent abonamentului lunar pentru elevi, stabilit prin hotărâre a Guvernului. Astfel, operatorii de transport sunt obligaţi să respecte un plafon atunci când stabilesc preţul unui abonament lunar pentru elevi. Totuşi, o mulţime de elevi sunt obligaţi să aducă bani de acasă pentru a plăti diferenţa dintre costul abonamentului lunar şi suma decontată de unitatea de învăţământ, deşi ar trebui ca suma să fie acoperită integral”, se arată în platforma de susţinere a campaniei . 
Elevii din Neamţ solicită ca în contractele încheiate între Consiliul Judeţean şi operatorii de transport să fie prevăzut un tarif maximal al abonamentelor lunare pentru elevi. De asemenea, ei mai cer ca operatorii de transport ce practică tarife ale abonamentelor lunare pentru elevi mai mari decât cele prevăzute în hotărârea Guvernului să fie sancţionaţi, conform legii  serviciilor de transport public local (Legea 92/2007)
Petiţia Consiliului Judeţean al Elevilor Neamţ a strâns, în doar patru zile de la lansare, peste peste 1200 de semnături. 
„Am semnat această petiţie pentru un bine. Există familii care au 2-3 copii ce fac naveta şi, având în vedere venitul pe care îl asigură statul roman…” – Cerasela P.
„Banii pe care îi primim ca şi decont pentru transportul spre/dinspre şcoală nu acoperă nici măcar 40% din cheltuielile reale, ceea ce mi se pare anormal!” – Lavinia F.

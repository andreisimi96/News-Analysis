9 iunie 2018, 15:58
Foto: arhivă Adevărul
Peste 100 de persoane au rămas blocate cu autoturismele proprii pe Transalpina, între localităţile Tău Bistra şi Oaşa din Alba ca urmare a aluviunilor depuse pe drum. O furtuna puternică a afectat sâmbătă zona Munţilor Şureanu.
FOTO Şofer român de TIR decedat într-un accident cu cinci autotrenuri ...
Centrul INFOTRAFIC din Inspectoratul General al Poliţiei Române a informat sâmbătă că pe DN 67C Transalpina, între localităţile Tău Bistra şi Oaşa, judeţul Alba, pe tronsonul kilometric 80 - 98, s-au acumulat aluviuni pe suprafaţa carosabilă, ca urmare a precipitaţiilor abundente din perioada recentă. 
Din acest motiv, aproximativ 30 de autoturisme au rămas blocate în zonă, iar circulaţia rutieră este oprită pe ambele sensuri de mers, până la îndepărtarea obstacolelor apărute şi deblocarea autovehiculelor implicate. La faţa locului sunt prezente utilaje ale C.N.A.I.R., în vederea remedierii urgente a situaţiei apărute.
La Cugir şi Şugag ploaia torenţială şi grindina au distrus în unele locuri tot ce aveau oamenii prin grădini. Bucăţile de gheaţă de mărimea unei cireşe au căzut minute în şir şi au acoperit pământul. Mai multe străzi au fost afectate de şuvoaiele de apă.

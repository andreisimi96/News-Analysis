5 iunie 2018, 07:08
La ediţia cu numărul VIII vor participa 26 de ţări, printre care India, Germania, Franţa, Marea Britanie, Finlanda, Algeria, Kazahstan, Coreea de Sud, Japonia sau Mexic.
Babel Fast - Festivalul Artelor Spectacolului Târgovişte - a ajuns la cea de-a VIII-a ediţie. Festivalul a devenit unul internaţional, având în vedere nelipsitele, numeroasele şi exoticele prezenţe străine din cadrul fiecărei ediţii. Timp de o săptămână, fosta Cetate de Scaun a Ţării Româneşti va respira cultură prin GEST - tema ediţiei de anul acesta.
Timp de 7 zile, între 4 şi 10 iunie, la Târgovişte, fosta Cetate de Scaun a Ţării Româneşti, vor avea loc piese de teatru şi spectacole în diverse locaţii. Spectacolele sunt cu precădere non-verbale, bazate pe GEST – tema de anul acesta şi majoritatea durează aproximativ o oră.
Startul festivalul s-a dat din Parcul Chindiei, de acolo de un a pornit parada Babel Fast. Copiii au fost, bineînţeles, încântaţi de foc şi articifii atunci când au fost întrebaţi ce le-a plăcut cel mai mult din cadrul paradei.
Parada a putut fi admirată cale de câţiva kilometri, pe traseul Parcul Chindia (Teatrul de Vară) – Calea Domnească – Bulevardul Mircea cel Bătrân – Bulevardul Carol I – Teatrul Tony Bulandra. Oamenii au ieşit din case pentru a imortaliza momentul cu telefoanele mobile.
Cei mai vioi dintre străini au fost sud coreenii care au ţipat şi au dansat pe tot traseul.
La ediţia cu numărul VIII vor participa 26 de ţări, printre care India, Germania, Franţa, Marea Britanie, Finlanda, Algeria, Kazahstan, Coreea de Sud, Japonia sau Mexic.
"Târgoviştenilor Le-am pregătit educaţie, bun simţ, am adus oamenii cei mai importanţi din această lume a artei, artişti din 26 de ţări, de pe patru continente, cu forme de artă şi teatru care sunt puţin cunoscute în România", spune Mihai Constantin Ranin, director Teatrul Tony Bulandra.
Prezentă la deschiderea festivalului a fost şi Irina Margareta Nistor.
"Am mers cu maşina ore întregi tocmai de la Piatra Neamţ tocmai ca să prind măcar deschiderea şi prima conferinţă (nr. la Babel) pentru că, altfel, aş fi fost mai puţin împlinită într-un an de zile pentru că nimic nu-i mai grozav decât scena de la Teatrul Tony Bulandra", a spus Irina Margareta Nistor.
Astăzi este, din nou, o zi plină pentru actorii sosiţi de peste mări şi ţări, iar spectacolele se vor întinde până târziu în noapte.

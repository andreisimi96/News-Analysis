8 iunie 2018, 09:33
Victor Ponta a fost trimis în judecată de procurorul DNA Jean Uncheşelu
Jean Uncheşelu, procurorul care l-a trimis în judecată pe Victor Ponta în dosarul Turceni - Rovinari, pleacă din DNA, transferul său aflându-se pe ordinea de zi a şedinţei Secţiei pentru procurori a CSM din data de 12 iunie.
Gabriel Oprea, despre demisia lui Ponta  după tragedia de la Cole...
"Nota Direcţiei resurse umane şi organizare privind cererea formulată de domnul procuror UNCHEŞELU JEAN-NICOLAE de încetare a activităţii la Direcţia Naţională Anticorupţie şi continuare a activităţii la Parchetul de pe lângă Tribunalul Dolj sau Parchetul de pe lângă Judecătoria Craiova. 3", este punctul înscris pe ordinea de zi a şedinţei.
Fostul premier Victor Ponta şi fostul senator Dan Şova au fost achitaţi, în 10 mai, de magistraţii instanţei supreme în dosarul "Turceni - Rovinari", în care au fost judecaţi pentru fapte de corupţie, în legătură cu încheierea unor contracte de consultanţă. Decizia instanţei nu este definitivă.  
Ponta a anunţat în urmă cu două zile la PSnews.ro că îl va da în judecată pe Uncheşelu, cel care l-a trimis în judecată alături de Dan Şova în dosarul Turceni-Rovinari pentru fals în înscrisuri sub semnătură privată, spălare de bani şi complicitate la evaziune fiscală, dosar în care fostul premier a fost achitatîn primă instanţă la ICCJ.
„Cei trei ani din viaţă nu mi-i dă nimeni. Absolut toată lumea – şi adversarii mei politici, şi cei care mă plac, şi cei care nu mă plac – au ştiut de la început că acela a fost un fake – n-a fost un dosar adevărat. A fost o înscenare”, a susţinut Victor Ponta la interviul PSnews.ro.
Ponta şi-a exprimat revolta că procurorul Jean Uncheşelu continuă să aibă o poziţie privilegiată în DNA.

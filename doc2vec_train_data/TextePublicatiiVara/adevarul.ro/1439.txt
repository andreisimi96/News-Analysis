5 iunie 2018, 18:57
Imagine de arhivă
Procurorii DIICOT - Timiş au dispus, marţi, reţinerea pentru 24 de ore a poliţistului Adrian Sav, acuzat de luare de mită şi de divulgarea unor informaţii nepublice, folosite ca „ponturi” de cea mai amplă grupare infracţională de spărgători de lux, ce opera în judeţele Timiş, Arad şi Caraş-Severin.
Curtea Constituţională: Femeile trebuie să aibă dreptul să poată munci...
Adrian Sav este acuzat de săvârşirea infracţiunilor de favorizarea făptuitorului, divulgarea de informaţii nepublice şi luare de mită.
Concret, „poliţistul în cadrul I.P.J. Timiş – Serviciul de Investigaţii Criminale (până în toamna anului 2017), în prezent la I.P.J. Timiş – Serviciul de Investigare a Criminalităţii Economice, era afiliat unor grupări infracţionale ce acţionează pe raza Mun.Timişoara, rolul acestuia fiind de a le oferi informaţii legate de eventualele anchete care îi vizează sau de date nepublice, ce constituiau veritabile ”ponturi” pentru aceste grupări de spărgători de lux”, arată procurorii.
Potrivit procurorilor DIICOT, Adrian Sav i-ar fi avertizat pe membrii grupării de spărgători cu privire la eventualele anchete care îi vizau. Astfel, una dintre grupările avertizate de inculpat cu privire la faptul că membrii acesteia sunt monitorizaţi de D.I.I.C.O.T. – S.T. Timişoara a fost gruparea cercetată într -un dosar penal privind cea mai amplă grupare infracţională de spărgători de lux, ce opera atât la nivelul jud.Timiş, Arad şi Caraş-Severin, cât şi la nivelul altor judeţe din ţară, specializată în comiterea de furturi la ”pont” din locuinţe şi spaţii comerciale, mai explică anchetatorii.
În plus, în luna iunie 2017, Sav i-ar fi avertizat pe membrii grupării că la data de 21.06 urmau să aibă loc percheziţii domiciliare, informaţie care le-a permis membrilor grupului să fugă.
Ştire în curs de actualizare.

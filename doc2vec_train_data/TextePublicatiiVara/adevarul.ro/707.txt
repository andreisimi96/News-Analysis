1 iunie 2018, 14:35
Competiţia este organizată  de  Departamentul Ingineria Fabricaţiei, din cadrul Facultăţii de Inginerie - Universitatea “Dunărea de Jos” din Galaţi, în colaborare cu compania Knowledge Research, organizator naţional WROTM în România.
Zeci de maşini din Galaţi au fost găsite cu pneurile tăiate. Patru sce...
Evenimentul îşi propune să susţină dezvoltarea învăţământului bazat pe conceptul STEM (Ştiinţă, Tehnologie, Inginerie şi Matematică) prin competiţii în domeniul Mecatronicii şi Roboticii. Concursul regional, bazat pe tematica olimpiadei internaţionale WROTM cu tema „Food Matters ” va avea loc duminică, 03.06.2018, începând cu ora 9.00, în corpul D al Facultăţii de Inginerie din Galaţi, str. Domnească nr. 111 (vizavi de Catedrala Arhiepiscopală din Galaţi).
Organizatorii urmăresc antrenarea unui număr cât mai mare de tineri, cu scopul de a le stimula şi dezvolta creativitatea şi spiritul inovativ în domeniile ştiinţei, tehnicii şi tehnologiei, mecatronicii şi roboticii educaţionale.
Tinerii vor avea ocazia să dea frâu liber imaginaţiei în dezvoltarea, construirea şi programarea unor aplicaţii robotizate ingenioase cu ajutorul produselor LEGO® MINDSTORMS™ (RCX, NXT sau EV3). Competiţia reuneşte echipe formate din 1-3 elevi pe categorii de vârstă, între 8 şi 19 de ani, care se vor confrunta, în cadru organizat, într-un concurs de creativitate tehnică. În mod similar anilor anteriori, categoriile competiţionale sunt Standard şi Creativitate.
La categoria Standard 1 - Primar pe tema Reducerea deşeurilor alimentare pot participa tineri cu vârsta mai mică de 13 ani, la categoria Standard  2 - Gimnaziu pe tema Agricultura de precizie pot participa tineri cu vârste cuprinse între 13 şi 16 ani iar la Standard 3 – Liceu, pe tema Distribuirea alimentelor tineri cu vârste cuprinse între 16 ani şi 20 ani, în anul competiţiei. La categoria creativitate, participanţii vor dezvolta aplicaţii robotice pe tema obiectivului 2. Foamete „zero” – Eradicarea foametei, asigurarea securităţii alimentare, îmbunătăţirea nutriţiei şi promovarea unei agriculturi durabile a Agendei 2030 pentru dezvoltare durabilă.
Câştigătorii etapei regionale se vor califica pentru faza naţională organizată la Bucureşti, pe 9 Iunie 2018 iar câştigătorii competiţiei naţionale vor participa la olimpiada mondială organizată în Chang Mai - Thailanda, în perioada 16-18 Noiembrie 2018.

6 iunie 2018, 16:02
Instrumentistul Mitel Drăgulin (45 ani), conducătorul Tarafului din Iancu Jianu, a încetat din viaţă, miercuri, 6 iunie 2018, la un spital din Bucureşti.
UPDATE Alexandru Jula nu va fi înmormântat cu onoruri militare, deşi a...
Mitel Drăgulin se afla de zile bune pe patul de spital, prietenii, colaboratorii şi cunoscuţii postând, zilele trecute, mesaje în care anunţau că se roagă pentru viaţa prietenului lor. Miercuri, 6 iunie 2018, tot pe reţeaua de socializare a venit anunţul trist că Mitel Drăgulin a încetat să mai lupte. 
„Astazi, s-a stins din viata, la doar 45 de ani, Mitel Dragulin, unul dintre cei mai mari violonisti ai Olteniei, un pastrator de obiceiuri si traditii, un om deosebit si de nadejde! Dumnezeu sa te odihneasca in pace! Condoleante familiei!“, a postat Oana Bica.
„Dumnezeu sa te odihnească în pace Maestre...nu te vom uita niciodată...mândri că ne-ai făcut comuna cunoscuta...“, a scris Florin Zoican.
„Nu se poate intelege cat de grea e despartire,decat atunci cand o fiinta draga pleaca de langa noi.
O cauti si nu o gasesti,o strigi si nu te aude,o astpti si nu mai vine.Ramane amintirea unu om bun,un mare ARTIST.
Sincere condoleante familiei indurerate.......... “, este mesajul Lidiei Firoiu.
„Din păcate MITEL s-a stins ! Mare păcat,mare tristete...A fost unul dintre ultimii rapsozi autentici cu ştaif. Îl cunosc încă din anii '90,era un pusti ce învaţa meserie lingă tatăl sau ,cunoscutul rapsod Lache Dragulin ,şi el plecat în lumea celor buni. Sincer, cu greu îmi pot imagina vreo petrecere în lipsa lui...cu toate astea ,Taraful de la Iancu Jianu , trebuie sa continuie,pentru Mitel,pt brand,pt traditie,asa a fost din generaţie în generaţie...Dumnezeu sa te aibă în paza Mitele, vei rămâne mereu în inima noastra“, a anunţat pe reţeaua de socializare şi cunoscutul patron din fotbal Adrian Mititelu.
„Incredibil? Cum e posibil? e nedtrept. De ce Doamne...? Condoleante intregii familii. Dumnezeu sa-i vegheze somnul dulce si muzica-i indragita de atata lume.“, a scris Alla Cebotari, iar mesajele s-au adunat cu zecile şi continuă să se aştearnă.
Mitel Drăgulin a fost fiul cunoscutului lăutar Lache Drăgulin şi nepotul şi mai cunoscutului Gică Chirea. Printre colaboratorii săi permanenţi se numără Mariana Ionescu Căpitănescu, interpreta postând, de altfel, zilele trecute un mesaj în care îşi expima speranţa că prietenul său se va însănătoşi.
În memoria lui prietenii au postat şi înregistrări video din nenumăratele emisiuni la care Mitel Drăgulin şi taraful său au participat, cea de mai jos fiind doar una dintre acestea.

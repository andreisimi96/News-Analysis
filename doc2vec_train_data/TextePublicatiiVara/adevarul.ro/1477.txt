Pavel Filip cere o analiză a cadrului legal privind stabilirea preţuri...
„În premieră, Andrei Năstase, candidatul dreptei, în mod atât de obraznic a încălcat legislaţia pe durata acestei campanii electorale. Juriştii noştri au fixat totul şi au înaintat demersuri (în instanţă)”, a declarat Igor Dodon marţi, 5 iunie, într-o ediţie specială la NTV-Moldova. 
Preşedintele suţine că „este vorba despre agitaţia electorală în ziua alegerilor din partea televiziunii lor (JurnalTV) şi nemijlocit a candidatului în diferite circumscripţii”. 
„Vorbim şi de sprijinul politic deschis din afara ţării, lucru interzis conform legii”, a subliniat şeful statului.
El a menţionat că a avut o întrevedere cu ambasadorul SUA la Chişinău, James Pettit, imediat după alegeri, şi i-ar fi spus direct diplomatului: „Dacă aşa ceva îşi permiteau socialiştii sau Ion Ceban, i-ar fi scos din alegeri”. 
„Instanţa ar trebuie să constate aceste fapte pentru ca să nu fie întrebări la toamnă, la alegerile parlamentare. Dacă ei îşi permit asta, să vedem care va fi reacţia lor atunci când alţii vor face la fel la toamnă”, a specificat Dodon.

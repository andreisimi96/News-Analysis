9 iunie 2018, 20:38
Donald Trump                                                                                                          FOTO:  EPA EFE
Avionul preşedintelui american Donald Trump a decolat sâmbătă din Canada, la finalul summitului G7, către Singapore pentru întâlnirea sa cu liderul nord-coreean Kim Jong Un, relatează AFP.
Sosirea sa la Singapore este prevăzută duminică seară, ora locală, după o lungă călătorie. 
Summitul cu Kim Jong Un va avea loc marţi dimineaţă. 
Statele Unite doresc să continue o normalizare a relaţiilor cu Coreea de Nord, în cadrul acestui summit, a declarat Trump anterior, într-o conferinţă de presă comună cu premierul japonez Shinzo Abe.
”Normalizarea relaţiilor este un lucru pe care sper să-l fac”, după încheierea negocierilor, a declarat locatarul Casei Albe.
Întâlnirea de marţi urmează să fie prima de acest fel între un lider nord-coreean şi un preşedinte american în funcţie.

28 mai 2018, 15:33
Mulţi românii apţi de muncă au luat calea Occidentului
Aproape unul din cinci români (19,7%) cu vârsta între 20 şi 64 de ani avea, în anul 2017, rezidenţa în alte state membre ale Uniunii Europene, se arată într-un raport oficial.
Astfel, România se află pe primul loc în UE după indicatorul privind mobilitatea forţei de muncă, arată datele publicate, luni, de Eurostat .
Comparativ, la nivelul UE o medie de 3,8% dintre cetăţenii cu vârsta între 20 şi 64 de ani au rezidenţa în alte state membre decât cele în care sunt cetăţeni. Cel mai bine stă Germania unde doar 1% dintre cetăţenii cu vârsta între 20 şi 64 de ani au rezidenţa în alte state membre, urmată de Marea Britanie (1,1%), Suedia şi Franţa (ambele cu câte 1,3%).
Alături de România, în rândul statelor membre cu cea mai mobilă forţă de muncă se regăsesc: Lituania (15%), Croaţia (14%), Portugalia (13,9%), Letonia (12,9%) şi Bulgaria (12,5%).

10 iunie 2018, 10:28
Imagine de la accidentul de pe E581 FOTO GSDG/Facebook
Doi bărbaţi au fost răniţi în urma evenimentului rutier. Una dintre victime, un bărbat de 33 de ani cu ambele picioare fracturate, a ajuns la Spitalul Clinic de Urgenţă din Galaţi. Cauza accidentului este explozia unui pneu.
FOTO Ultimul model de farsă între şoferi: maşina vandalizată în parcar...
Accident rutier spectaculos pe drumul european E581, în apropiere de localitatea Berheci (judeţul Galaţi), la circa zece kilometri de municpiul Tecuci. Un tir încărcat cu ciment s-a răsturnat şi a suferit avarii majore în urma exploziei unui pneu, vineri, 8 iunie.
Doi bărbaţi, şoferul şi un pasager din autotren, au fost răniţi şi au fost transportaţi iniţial  la Spitalul din Tecuci, după care pasagerul, un bărbat de 33 de ani, care a suferit fracturi la picioare, a fost transferat la Spitalul Judeţean Galaţi. 
„Din primele cercetări a reieşit că autotrenul care era condus de un bărbat de 27 de ani din Bârlad  circula pe E581 iar în zona gării din Berheci cauciucul roţii dreapta de la capul tractor a explodat.  Şoferul a pierdut controlul volanului a intrat în şanţul din partea dreaptă a carosabilului, a lovit un cap de pod şi s-a răsturnat. Au fost răniţi şoferul şi un pasager de 33 de ani. Se fac cercetări pentru comiterea infracţiunii de vătămare corporală din culpă”, a precizat Gabriela Costin, IPJ Galaţi.
Şoferul a refuzat internarea în spitalul din Tecuci. Au intervenit un echipaj al Ambulanţei , unul SMURD şi două autospeciale cu apă şi spumă. Un sens de mers de pe E581 a fost blocat aproape două ore. Şoferul nu consumase alcool sau substanţe interzise, cauza accidentului fiind exclusiv tehnică.

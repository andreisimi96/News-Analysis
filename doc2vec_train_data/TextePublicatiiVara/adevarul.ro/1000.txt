4 iunie 2018, 14:36
Hard-disk-urile externe reprezintă o modalitate excelentă de backup a  datelor, mai ales datorită faptului că le poţi lua oriunde cu tine.  Unul din punctele slabe însă este dat de fiabilitatea acestora, care  lasă deseori de dorit, ele fiind sensibile la şocuri şi la mişcări  bruşte, mai ales în timpul folosirii acestora. ADATA oferă o soluţie  interesantă acestei probleme.
ADATA a lansat prima tastatură de gaming din portofoliul său de produs...
Hard disk-ul HD710M Pro oferă o alternativă bună la stocarea tradiţională, el fiind protejat de o carcasă certificată IP68 pentru apă şi praf, ceea ce înseamnă că este rezistentă atât la şocuri, cât şi la scăpări accidentale în apă, cu o adâncime tolerată de până la 2 metri. În plus, spaţiul de stocare este şi el ofertant, 1 TB de memorie fiind mai mult decât suficient pentru muzică, filme sau documente.
Personal, eu folosesc acest hard-disk pentru televizoarele non-smart din casă, fiind foarte simplu să-mi mut biblioteca digitală pe el. Când vreau să urmăresc un film sau un serial pe un device care nu suporta Netflix sau HBO GO, apelez cu uşurinţă la HD710M Pro şi rezolv problema. În plus, este foarte util şi atunci când călătoreşti în concediu, şi îl poţi lăsa fără probleme chiar la bagajul de cală, acolo unde şocurile nu sunt o problemă pentru el.
De asemenea, conectivitatea, care se face prin intermediul unui cablu USB 3.1 este mai la îndemână datorită dimensiunilor reduse şi a unui sistem de prindere mai special al acestuia. El se poate ”încolăci” de jur împrejurul hardului, fiind mai practic şi mai puţin voluminos. Pe lângă toate acestea, ADATA HD710M Pro dispune şi de criptare a datelor la un standard de securitate de 256 de biţi.
Per total, hard disk-ul extern ADATA HD710M Pro este o alegere mai mult decât decentă, având în vedere spaţiul de stocare ofertant, capacitatea de a rezista la apă, praf şi şocuri, dar şi din punct de vedere al preţului, care nu este deloc unul piperat. Poţi cumpăra hard disk-ul de la retailerii online din România pentru aproximativ 300 de lei.

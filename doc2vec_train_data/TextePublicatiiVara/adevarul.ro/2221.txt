FOTO Sexy Sloane: adversara Simonei Halep din finală a realizat un pic...
Sloane Stephens joacă, astăzi, a doua ei finală de Grand Slam, după ce în 2017 a câştigat US Open în faţa americancei Madison Keys (13 WTA). Cele două s-au duelat şi acum, la Paris, în semifinale.
Până să ajungă însă o figură respectată a circuitului feminin, Stephens (25 de ani) a traversat un moment de cumpănă despre care a amintit acum prosport.ro. Pe când avea doar 16 ani, Stephens a fost anunţată telefonic că tatăl ei, John, un colos ce a jucat şase sezoane la echipa de fotbal american New England Patriots, a murit. Devenit şofer de tir după retragere, John Stephens a murit după un impact nimicitor: camionul său s-a izbit de trei copaci. 
Sora vitregă a lui Sloane - părinţii ei, John şi Sybil fuseseră despărţiţi - a anunţat-o. La vremea respectivă, Sloane era angrenată la US Open, turneul pentru juniori. 
„I-am spus că e ultima dată când îşi poate lua adio de la tatăl său şi ultima ocazie când ar putea cinsti memoria lui. E momentul în care ar putea simţi cu-adevărat iubirea lui. La funeralii, a plâns timp de o oră şi jumătate, iar apoi a cerut sute de mingi să le lovească la perete. Doar asta a făcut timp de câteva ore“, a povestit mai de mult, mama lui Sloane, Sybil.

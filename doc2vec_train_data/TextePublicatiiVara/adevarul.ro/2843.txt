12 iunie 2018, 19:13
Foto: arhivă Adevărul
Folosirea de cuvinte batjocoritoare, porecle obscene, imagini umilitoare, transmise prin intermediul internetului, ori crearea unui profil sau blog în care apar informaţii false sau jignitoare, fotografii transformate cu caracter ofensator sunt doar câteva elemente ale cyberbullying–ului.
Bitdefender pune la bătaie un milion de euro pentru startup-urile româ...
Cyberbullying–ul se referă la abuzul psihologic constând în acte de hărţuire săvârşite prin intermediul internetului, telefonului mobil sau reţelelor de tip wireless. ”Acestea sunt acte de violenţă cu caracter repetitiv, comise atât de către indivizi cât şi de grupuri de persoane, în scopul ameninţării, intimidării sau insultării victimelor”, precizează reprezentanţii IPJ Brăila.
Se încadrează în această categorie:
-folosirea de cuvinte batjocoritoare, porecle obscene, imagini umilitoare, transmise prin intermediul internetului;
-crearea unui profil sau blog în care apar informaţii false sau jignitoare, fotografii transformate cu caracter ofensator;
-folosirea abuzivă şi ofensatoare a tag-ului, în special în reţelele de socializare (identificarea unei persoane într-o anumită poză sau postare);
-trimiterea către o anumită persoană de mesaje de ameninţare;
-excluderea cu rea-voinţă a unei persoane dintr-un grup sau o comunitate online;
-publicarea unor filme sau fotografii private ale unei persoane fără consimţământul ei;
instigarea altor persoane la comportamente răutacioase împotriva victimelor;
-transmiterea de mesaje compromiţătoare în numele victimei;
-trimiterea intenţionată de mesaje virusate.
Ce trebuie să faci dacă eşti victimă a cyberbullying–ului:
-încetează comunicarea cu agresorul prin introducerea lui în „lista neagră” sau blocarea lui pe reţelele de socializare;
-păstrează (prin salvare de pagină ori fişier sau captura de ecran) orice mesaj, comentariu, secvenţă audio sau video pe care agresorul le-a postat;
-fă-ţi un nou cont de utilizator;
-raportează abuzul pe unul dintre site-urile specializate ( www.oradenet.ro ;  www.efrauda.ro);
-spune-le cât mai repede părinţilor ce ţi se întâmplă; aceştia pot face o sesizare la Poliţie pentru tragerea la răspundere a autorilor.

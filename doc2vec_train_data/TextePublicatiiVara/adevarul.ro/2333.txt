10 iunie 2018, 06:20
Simona Halep nu are multe prietene în lumea jucătoarelor de tenis, fiind o jucătoare mai degrabă introvertită decât prietenoasă.
FOTO Imagini unice: Simona Halep, în vestiarul de la Roland Garros ală...
După ce Simona a câştigat turneul de la Roland Garros, ea a primit felicitări de la multe colege din circuit. Dintre jucătoarele din România doar Mihaela Buzărnescu a delicitat-o public pe jucătoarea numărul 1 a lumii. „Este o mare realizare pentru Simona şi este un exemplu pentru toţi sportivii din ţara noastră. Mă bucur foarte mult că a câştigat şi sper să câştige mai multe finale. Poate o să jucăm vreodată o finală împreună. Să câştige cine e mai bun. Nu m-am gândit niciodată la aşa ceva, mereu mi-aum dorit ca Simona să câştige. Sincer este o motivaţie pentru orice jucătoare. Trebuie să fie pentru oricine şi să vadă că se poate. Foarte puţin a fost mediatizat şi foarte puţin a fost susţinut tenisul. Sperăm să fie susţinut, sunt foarte mulţi sportivi care au renunţat la tenis din cauza problemelor financiare. Sacrificiile sunt enorme, este un sport foarte greu”, a declarat Buzărnescu, la Digisport.

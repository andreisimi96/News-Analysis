12 iunie 2018, 10:44
FOTO Facebook Forţele Aeriene Române
Militarul se afla la un exerciţiu de instruire la Centrul Naţional de Instruire pentru Apărare Antiaeriană de la Capul Midia. Din seara zilei de luni, 11 iunie, este declarat absent nejustificat de la unitate.
Mai mult de 1 din 4 angajatori români vor să facă angajări, în următor...
„Un militar din cadrul Batalionului 55 Apărare Antiaeriană „Someş” din Dej, aflat la un exerciţiu de instruire la Centrul Naţional de Instruire pentru Apărare Antiaeriană de la Capu Midia, a fost declarat luni, 11 iunie, în jurul orei 19.00, absent nejustificat de la unitate”, transmit reprezentanţii Forţelor Aeriene Române.
Este vorba despre caporalul clasa a III-a Petru Cosma care face parte dintr-un detaşament dislocat de Batalionul 55 Apărare Antiaeriană din Dej la Centrul Naţional de Instruire pentru Apărare Antiaeriană, unde desfăşoară, în perioada 4-15 iunie,  activităţi de instruire cu trageri de luptă.
„Militarul s-a aflat în învoire legală duminică, 10 iunie, între orele 13.00 şi 19.30, şi nu s-a prezentat la unitate la expirarea perioadei de învoire.
Conducerea batalionului a luat de urgenţă măsurile prevăzute de proceduri în astfel de situaţii. Toate încercările de contactare şi de căutare a militarului au fost fără succes.  Conform procedurilor legale, la împlinirea a 24 de ore de la ora prevăzută pentru întoarcerea la unitate, a fost raportată absenţa nejustificată a militarului şi a fost sesizat Parchetul Militar.
Vom reveni cu informaţii, în funcţie de evoluţia situaţiei”, se mai arată în comunicat.
Unii martori afirmă că militarul ar fi fost văzut ultima dată pe plaja Corbu, în aceeaşi după-amiză când în valurile mării a dispărut şi un copil de 14 ani. ISU Dobrogea continuă pentru a treia zi căutările cu 25 de scafandri.
Pe aceeaşi temă:

4 iunie 2018, 14:31
Cei care suferă de hipotiroidie se pot confrunta şi cu stări de anxietate, depresie, stres accentuat, probleme de memorie
Dereglările glandei tiroide au manifestări care pot fi puse pe  seama stresului sau a unui stil de viaţă nesănătos. Depistează-le din  vreme pentru a putea ţine sub control afecţiunile tiroidiene!
Afecţiuni care cresc riscul de disfuncţie erectilă
Observi că ai un nivel crescut al colesterolului
Dacă ai observat după efectuarea analizelor medicale anuale că ai un nivel ridicat de colesterol, evită să faci exces de grăsimi şi carbohidraţi.
Colesterolul mărit este un semn că este posibil să suferi de hipotiroidie. Corpul începe să-şi piardă abilitatea de a îndepărta lipidele de pe pereţii arterelor, ceea ce duce la creşterea colesterolului.
Ai tulburări de digestie
Dificultatea de a elimina reziduurile reţinute la nivelul colonului poate fi o problemă digestivă, dar şi un simptom al hipotiroidiei. Glanda tiroidă influenţează metabolismul şi activitatea tractului digestiv.
Dereglarea glandei tiroide slăbeşte abilitatea intestinului de a se contracta şi de a funcţiona normal.
Treci rapid de la o stare la alta
În cazul în care glanda tiroidă începe să secrete o cantitate mai mică de hormone tiroidieni, pot apărea schimbări de stare.
Cei care suferă de hipotiroidie se pot confrunta şi cu stări de anxietate, depresie, stres accentuat, probleme de memorie. Dezechilibrul hormonal afectează şi buna funcţionare a sistemului nervos.

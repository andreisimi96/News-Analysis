12 iunie 2018, 15:40
Secretarul de stat Ion Ardeal Ieremia a declarat că recomandările experţilor Comisiei Europene pe tema proiectului Timişoara Capitală Culturală "nu îşi prea găsesc susţinere în legile româneşti"
Ministrul Culturii, George Ivaşcu, secretarii de stat Ioan Ardeal Ieremia şi Răzvan Radu şi trei consilieri din cadrul Ministerului au venit marţi la Timişoara pentru a se întâlni cu comisia care monitorizează proiectul Timişoara Capitală Europeană a Culturii şi cu autorităţile locale.
Iaşiul are prima cursă aeriană directă spre Cluj-Napoca. Câte frecvenţ...
Juriul care monitorizează implementarea proiectului Timişoara Capitală Europeană a Culturii este prezent în aceste zile la Timişoara pentru cea întocmirea celui de-al doilea raport de monitorizare. Pentru întâlnirea cu comisia de experţi, dar şi cu autorităţile locale, la Timişoara a venit şi ministrul Culturii, George Ivaşcu, însoţit de secretarii de stat Ion Ardeal Ieremia şi Răzvan Radu. Ministrul ar fi trebuit să susţină la Timişoara o conferinţă de presă. În faţa jurnaliştilor a apărut, însă, pentru o declaraţie de presă doar secretarul de stat Ion Ardeal Ieremia.
Acesta a declarat că în cadrul discuţiilor cu autorităţile locale se caută soluţii pentru „un viitor proiect legislativ prin care să se poată asigura o susţinere financiară dinspre Guvernul României”.  Secretarul de stat Ion Ardeal Ieremia a mai declarat că un subiect important la întâlnirea cu experţii Comisiei Europene îl reprezintă problema finanţării multianuale, recomandare a Comisiei Europene care nu poate fi pusă în practică în momentul de faţă din cauza legislaţiei. „În ceea ce priveşte finanţarea proiectelor culturale ale Asociaţiei, e un subiect care e încă în agenda discuţiei cu juriul de monitorizare. În raportul din octombrie anul trecut, juriul a făcut nişte recomandări care nu îşi prea găsesc susţinere în legile româneşti în aşa fel în cât proiectele şi programele culturale ale Asociaţiei să fie finanţate de o manieră mai globală”, a mai declarat Ion Ardeal Ieremia.

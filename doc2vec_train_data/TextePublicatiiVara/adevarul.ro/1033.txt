A provocat un accident de circulaţie soldat cu două victime, după ce a ignorat semnificaţia unui indicator de circulaţie
4 iunie 2018, 20:01
Foto: arhivă Adevărul
Un tânăr de 22 de ani este cercetat pentru vătămare corporală din culpă, în contextul a intrat într-o intersecţie fără să se asigure şi a lovit în plin un autoturism care circula pe drumul prioritar.
Accident rutier grav între staţiunile Eforie Nord şi Eforie Sud. Trei ...
Pe 2 iunie, poliţiştii Biroului Rutier Galaţi au fost sesizaţi cu privire la producerea unui accident rutier, pe D.J. 251, soldat cu rănirea a două persoane.
”În urma verificărilor, poliţiştii au constatat că un tânăr de 22 ani, din municipiul Galaţi, a condus autoturismul pe D.C. 43A, dinspre localitatea Negrea şi, ajungând la intersecţia du D.J. 251, nu a respectat semnificaţia indicatorului ”Oprire”, intrând în coliziune cu un alt autoturism condus de un bărbat de 62 ani, din judeţul Teleorman”, a declarat comisarul şef Gabriela Costin, purtătorul de cuvânt al Inspectoratului de Poliţie Judeţean Galaţi.
În urma impactului, a rezultat rănirea a doi pasageri din această maşină, un bărbat de 40 ani şi o femeie de 48 ani, care nu au necesitat internarea în spital. Poliţiştii au deschis un dosar penal în acest caz pentru vătămare corporală din culpă.

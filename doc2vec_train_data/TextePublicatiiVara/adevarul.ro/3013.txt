13 iunie 2018, 15:44
„La petite bouffe”                                                                                            FOTO: facebook/ lapetiteboffe
În Cotroceni, Librăriile Humanitas au deschis o locaţie în care se regăsec o patiserie artizanală şi o librărie. Gabriel Liiceanu, director al editurii Humanitas, a explicat că această idee i-a venit de la o obsesie pe care o are de aproape 30 de ani, de când se ocupă de editură: metafora hranei spirituale. Conform Profit.ro, patiseria „La petite bouffe” (La pisicul ghiftuit) are 40 de metri pătraţi şi ocupă parterul unei vile interbelice.
Istoricul Oliver Jens Schmitt: „Ceea ce aţi trăit în ultimii 30 de ani...
O metaforă gastronomică este cel mai bun exemplu pentru a explica de ce este importantă lectura, crede Gabriel Liiceanu.„...Mi-am spus că e imposibil ca oamenii să nu înţeleagă că nu numai stomacul trebuie hrănit, ci şi mintea, şi că poţi să ai o minte neşlefuită, necultivată sau prost hrănită”.
Există o punte care trece de la pâine la cuvânt. Liiceanu a amintit de mitul Exodului, când cei 1 milion de evrei care au fugit din Egipt, neavând ce mânca, au primit de la Dumnezeu o ploaie de mană.
„Mana este prima treaptă de trecere de la pâinea concretă pe care o fabricăm la o pâine invizibilă, dar nu este încă o pâine a eternităţii. Mana e o pâine divină care ţine o zi, ca bagheta. A doua zi n-aveau voie (evreii fugiţi din Egipt- n.r.) să mănânce din ea. Venea altă mană”, a explicat Gabriel Liiceanu, citat de blogul „v erbs describe us”
În sfârşit, a continuat acesta, se ajunge la celebra idee că oamenii se hrănesc nu doar cu pâine, ci şi cu cuvântul. 
„Aşadar, îmbinarea pâinii trupului cu pâinea sufletului a născut acest loc”, a mai spus scriitorul şi directorul editurii. 
Ce evenimente vor avea loc în „La petite bouffe” 
La subsolul patiseriei există un spaţiu în care încap aproximativ 20 de persoane. Acolo, a explicat Liiceanu, va fi un salon literar. 
„Acolo, marii noştri scriitori vor citi în premieră din cărţile lor.... în timp ce ne vom bucura spiritual, mental, vom putea asocia această bucurie cu bucuria unui gust formidabil a unei cafele extraordinare, a unui vin de calitate ,a unei beri artizanale, acompaniind minunatele produse de la Rue du Pain”.
O selecţie de cărţi
În privinţa cărţilor, pentru că spaţiul nu permite existenţa unei librării similare celei de la Cişmigiu, oamenii care vor vizita „La petite bouffe” vor regăsi o selecţie „din cele mai bune cărţi pe care le putem propune celor din cartier sau celor care intră pe aici”. Liiceanu speră că nu doar oamenii din Cotroceni vor vizita locul, ci din întreg Bucureştiul.
Pe lângă cărţi şi produse de patiserie, vor putea fi cumpărate şi obiectele artizanale Takumi, printre care produse din ceramică japoneză. Conform profit.ro , magazinul Takumi, aflat pe bulevardul Magheru, a fost deschis de Librăriile Humanitas cu doi ani în urmă.

28 mai 2018, 15:11
Ediţia din acest an a SBSR a fost intitulată „Viitorul regiunii Mării Negre. Predicţie şi factori de schimbare” FOTO SRI
În perioada 28 mai – 31 mai 2018 are loc cea de-a cincea ediţie a programului internaţional de formare „Securitate în Regiunea Mării Negre. Provocări comune, viitor sustenabil” organizat de Serviciul Român de Informaţii, prin Academia Naţională de Informaţii „Mihai Viteazul”, în parteneriat cu Universitatea Harvard şi Universitatea Naţională de Informaţii din Statele Unite ale Americii, sub înaltul patronaj al Administraţiei Prezidenţiale.
Ziua Constanţei: evenimente culturale şi artistice. Ziua când Kustenge...
SBSR este un program de formare, o platformă interactivă şi colaborativă pentru participanţii implicaţi în dezvoltarea sustenabilă şi asigurarea securităţii în regiunea Mării Negre. Programul a fost iniţiat de Universitatea Harvard în 1997, iar Academia Naţională de Informaţii „Mihai Viteazul” a preluat şi a dezvoltat constant filosofia, misiunea şi obiectivele programului regional Black Sea Security începând cu anul 2014.
Pentru a genera dezbateri cu privire la factorii interni şi externi ce vor influenţa securitatea şi dezvoltarea regională, variabilele care pot furniza predicţii cu privire la viitorul regiunii Mării Negre, SBSR 2018 a fost intitulată „Viitorul regiunii Mării Negre. Predicţie şi factori de schimbare”.
SBSR 2018 reuneşte peste 50 de participanţi şi lectori din Azerbaidjan, Belgia, Bulgaria, Georgia, Grecia, Germania, Marea Britanie, Republica Moldova, Serbia, Statele Unite ale Americii, România, Turcia şi Ucraina, precum şi oficiali de rang înalt ai Uniunii Europene şi ai NATO. Prelegerile şi exerciţiile interactive vor fi derulate cu participarea unor lectori de la instituţii prestigioase la nivel mondial, precum NATO, Harvard University, Oxford University, Kadir Has University, Heritage Foundation, Hudson Institute.
Prof. univ. dr. Adrian-Liviu Ivan, rectorul Academiei Naţionale de Informaţii „Mihai Viteazul” a prezidat ceremonia de deschidere, la care şi-au anunţat prezenţa general de brigadă Cristian Bizadea, adjunctul directorului Serviciului Român de Informaţii, Ion Oprişor, consilier prezidenţial, Nicolae Nasta, secretar de stat în cadrul Ministerului Apărării Naţionale, Dănuţ Sebastian Neculăescu, secretar de stat în cadrul Minitsterului Afacerilor Externe şi directorul Programului de Securitate Eurasia din cadrul Universităţii Harvard, Sergei Konoplyov.

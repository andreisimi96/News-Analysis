Preşedintele PNŢCD, Aurelian Pavelescu, a anunţat pe Facebook că formaţiunea pe care o conduce susţine mitingul ”împotriva abuzurilor, a statului paralel şi a mişcărilor nazisto-staliniste care au acaparat statul român”. Într-o altă postare, Pavelescu acuză comunitatea #Rezist şi „statul paralel“ că au condus o acţiune de „denigrare“ şi „linşaj“ pe pagina sa de social media.
Postarea de vineri a liderului PNŢCD:
”PNŢCD susţine mitingul de protest împotriva abuzurilor şi a statului paralel de mâine!
În postarea de mai jos am anunţat decizia partidului.
La un ordin, în câteva minute, au intrat mai multe zeci de postaci, cu vulgaritatile, înjurăturile, ameninţările de la #Rezist. Câteva sute de mesaje, cu aceleaşi cuvinte, sloganuri. Evident, o acţiune coordonată de statul paralel. de INTIMIDARE!
Împotriva acestor grupuri de nazişti va chem să luptăm împreună. Tocmai au făcut chiar pe pagină mea o acţiune de forţă, de linşaj, discreditare. Nu vom lasă ţară pe mâna acestor nazişti!
Ştim cine va plăteşte, ştim ce interese apăraţi, ştim că sunteţi împotriva României şi poporului român!
Le este frică, se vede! Şi, mai ales, de PNŢCD! Un simbol pe care nu l-au putut confisca. Acum, vor să-l murdărească. Ei sunt minerii din 1990! Dintr-o dată, toţi aceşti mineri, că şi Cozma, liderul lor de atunci, sunt mari ţărănişti, apărători ai lui Corneliu Coposu. Diversiunea este vădită, diversiune tipic securistică din acel 1990.
PNŢCD nu se va lasă intimidat de aceşti bătăuşi inepti, nazişti, folosiţi că nişte bate împotriva propriului lor popor, aceşti Visinescu şi Florin Ţurcanu”.
A doua postare, de sâmbătă:
”PNŢCD cheamă la mitingul împotriva abuzurilor, a statului paralel şi a mişcărilor nazisto-staliniste care au acaparat statul român! Pentru democraţie!
Reiterez chemarea mea, după acţiunea coordonată de #Rezist şi statul paralel pe paginile mele de facebook, de denigrare, linşaj, ameninţare şi intimidare. Asemenea acţiuni nu pot fi tolerate într-un stat de drept, care garantează libertatea expresiei şi libertatea de conştiinţa, libertăţile politice în genere.
Aceste haite de postaci, care transmit aceleaşi sloganuri, înjurături, insulte de o obscenitate fără margini - doresc să controleze spaţiul virtual în mod integral, oamenii decenţi fiind pur şi simplu terorizaţi. Aceste haite sunt coordonate de echipe bine pregătite şi finanţate.
Pe mine nu mă intimidează, dar scopul lor este de murdari. Dintr-o dată văd cum mii de aşa zişi cetăţeni de bine nu mai pot de grijă PNŢCD, şi sunt revoltaţi, acesta fiind justificarea principala. EVIDENT, O FORMULĂ PSIHOLOGICĂ SECURISTĂ, MOŞTENITĂ DE LA STALINISTI: şi ei erau revoltaţi, când trebuiau să-şi justifice asasinatele. Evident, aceste persoane nu au nicio legătură cu PNŢCD, ci sunt numai nişte agenţi ai statului paralel, care acţionează că nişte huligani - în mod programat - pentru a intimida şi a murdari!
În foarte scurt timp mă voi ocupă de acest fenomen, opunând ştiinţă dreptului pozitiv! Doar n-o să lase PNŢCD ţară pe mâna unor cercuri oculte de scelerati, care folosesc tehnicile bine-cunoscute ale manipulării!”.
Peste 200.000 de oameni sunt aşteptaţi sâmbătă la mitingul PSD din Piaţa Victoriei, care se va desfăşura sub sloganul „Vrem prosperitate, NU Securitate!” , iar filialele partidului au primit instrucţiuni ca participanţii - care sunt aduşi din toată ţara - să vină îmbrăcaţi în bluze albe sau în costume populare, să aibă steguleţe tricolore, să poarte în piept un autocolant cu logo-ul partidului şi să aibă la ei lanterne sau telefoane cu blitz.

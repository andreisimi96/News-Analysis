Vladimir Drăghia este câştigătorul primului sezon „Exatlon“ FOTO Kanal D
Vladimir Drăghia, câştigătorul „Exatlon“, i-a dat replica adversarului său din finală, Ionuţ Sugacevschi, după ce „războinicul“ a afirmat despre „faimos“ că nu este „omul care vrea să pară“ şi că s-a simţit ofensat de oferta actorului de a-i plăti nunta.
Deşi a trecut o săptămână de la încheierea show-ului „Exatlon“, de la Kanal D, care l-a desemnat câştigător, prin votul publicului, pe actorul şi fostul înotător de performanţăVladimir Drăghia, tensiunile între cei doi finalişti nu s-au încheiat.
În urma concursului, Ionuţ a condamnat regulamentul competiţiei prin care câştigătorul este ales prin vot şi nu dovedindu-şi meritul prin probele fizice şi a făcut o serie de acuzaţii la adresa producătorilor, cât şi a lui Vladimir Drăghia , despre care consideră ca a apelat la emoţiile telespectatorilor pentru a le câştiga votul. Asta pentru că „faimosul“ a făcut cunoscut faptul că dacă va câştiga, premiul  de 100.000 de euro va merge către MagiCamp, o organizaţie care ajută copiii bolnavi de cancer.
Miercuri seara, Drăghia a lansat şi el primul atac la adresa rivalului său, explicând, totodată, de ce a făcut acest anunţ înainte de anunţarea câştigătorului.
 „Şi mie mi-ar fi plăcut să spun abia la sfârşit. Dacă nu câştigam şi spuneam ce as fi vrut să fac cu banii, nu m-ar fi crezut nimeni. Nici acum nu mă crede! Stăteam lângă Ionuţ, plângea pentru a zecea oară în emisiune, cum muncea în Ibiza, se folosea de asta, de lacrimile lui pentru a îndupleca telespectatorii şi a-i face să îl voteze. E normal să o facă. E normal să vorbeşti despre tine, să emoţionezi lumea, să îi faci pe oameni să te voteze. Am văzut că face apel la sentimentele publicului, mi se părea normal să o fac şi eu. Nu avea de ce sa îmi fie ruşine! E o cauză nobilă! Ionuţ a fost votat! Nu ştiu de ce nu a câştigat! Sunt aproape sigur că a contat mult că am spus ce vreau să fac cu banii. Nu mi se pare de condamnat. Eu meritam să câştig, tocmai de-asta. Nu văd de ce aş fi ascuns asta. E un concurs complex, nu doar sportiv. Deocamdată nu ştiu cum se va proceda. Mi-ar plăcea să se doneze direct, să nu mai fie taxe, comisioane. Mi-a fost ruşine să întreb ce o să se întâmple cu banii“, a declarat Vladimir Drăghia la Kanal D, potrivit Click! .

29 mai 2018, 17:19
În cazul unui fibrom uterin, alături de durere apar menstruaţia prelungită şi sângerările în afara ciclului.
Durerile menstruale greu de suportat nu trebuie acceptate ca o  normalitate. În funcţie de durată şi de neplăcerile care o însoţesc pot  indica boli grave, ca endometrioza sau prezenţa unor chisturi.
De ce este necesar examenul coproparazitologic
Dacă ai între 25 şi 40 de ani şi durerea menstruală apare în a doua zi a sângerării, agravându-se treptat, iar menstruaţia se menţine mai mult de opt zile, cu un flux abundent, este posibil să suferi de endometrioză. Este o afecţiune caracterizată prin faptul că mucoasa uterină se extinde în afara uterului, adică în trompele uterine, în ovare sau în ţesutul din bazin. Atenţie: netratată la timp şi corect, endometrioza poate provoca infertilitate.
Ţesuturile necanceroase crescute în zona uterului se numesc fibroame uterine. Ele pot afecta femeile mai ales după vârsta de 40 de ani şi se manifestă prin durere menstruală. Alături de durere, apare menstruaţia prelungită, chiar sângerările în afara ciclului menstrual, constipaţia, urinările dese. Atunci când iei contraceptive care conţin o cantitate mare de estrogen, fibromul uterin îşi poate mări dimensiunile.

Nicole Kidman şi Tom Cruise au fost căsătoriţi timp de 11 ani FOTO Guliver/Getty Images
Actriţa Nicole Kidman, în vârstă de 50 de ani, a dezvăluit că încă suferă enorm din cauza celor două sarcini pierdute în urmă cu aproape două decenii, pe când era căsătorită cu Tom Cruise.
Nicole Kidman şi-a declarat aprecierea faţă de Sebastian Stan: „Mi-a p...
Nicole Kidman şi Tom Cruise au fost căsătoriţi vreme de 11 ani (1990-2001) şi au adoptat doi copii – o fată şi un băiat, care acum au 25, respectiv 22 de ani. Într-un interviu recent pentru revista Tatler , citat de Daily Mail , actriţa a dezvăluit că a decis să adopte ca urmare a unei dureri puternice suferite după ce a pierdut două sarcini. Kidman a subliniat că trauma suferită nu s-a vindecat nici până în prezent. 
„Cunosc dorinţa aceea arzătoare de a avea copii. Este imensă. Iar pierderea…nu se discută suficient de mult despre trauma provocată de un avort spontan. Este o durere sfâşietoare pentru unele femei“, a declarat Kidman. 
Nicole Kidman avea 23 de ani când a pierdut primul copil, la scurt timp după căsătoria cu Tom Cruise, din cauza unei sarcini ectopice (embrionul începe să se dezvolte într-un tub uterin în loc de uter – n.r.). Ulterior, cuplul a adoptat cei doi copii, gest despre care vedeta a mărturisit: „Este o durere enormă, dar şi o bucurie imensă.“
Actriţa a rămas însărcinată şi a doua oară, însă a suferit un avort spontan în perioada în care soţul ei îi cerea divorţul, cel mai probabil din cauza stresului la care era supusă. Într-un interviu mai vechi, Kidman a declarat că şi-a dorit să devină mamă imediat după căsătoria cu Tom Cruise. 
„Din momentul în care eu şi Tom ne-am căsătorit, mi-am dorit să am copii. Faptul că am pierdut un copil atât de devreme a fost foarte traumatizant. Atunci am hotărât să o adoptăm pe Bella. Mama mea are o soră adoptată, aşa că era ceva absolut normal în familia mea. Cumva îmi doream să fac şi eu acest lucru, doar că nu mă aşteptam să se întâmple atât de repede“, a povestit actriţa. 
În prezent, Nicole Kidman este căsătorită cu muzicianul country Keith Urban, cu care are o relaţie din 2004. Cei doi au două fete (10 şi 8 ani), cea mică fiind născută cu ajutorul unei mame-surogat. 

2 iunie 2018, 12:20
Iubita lui Liviu Dragnea, Irina Alexandra Tănase, a postat pe contul ei de Instagram fotografii din timpul vizitei pe care a făcut-o, alături de liderul PSD, la  fabrica de ceasuri Ulysee Nardin din Elveţia.
FOTO Dragnea a aşteptat decizia CCR pe terasa unui hotel de lux din El...
Prima dată când Liviu Dragnea   s-a afişat în public alături de partenera sa  de viaţă a fost înaintea Crăciunului din 2016, când social-democraţii au organizat o petrecere în curtea sediului PSD din Kiseleff, iar la Congresul PSD din luna martie tânăra în vârstă de 25 de ani i-a fost alături iubitului ei. 
Acum cei doi se află în Elveţia, iar g4media.ro a publicat mai multe fotografii făcute publice de Irina Tănase.
Miercuri, liderul PSD a fost surprins pe terasa Hotelului Bellevue, din Berna, alături de ambasadorul României în Elveţia. Preşedintele Camerei Depuaţilor s-a aflat în perioada 29-31 mai într-o vizită oficială la Berna, în cadrul unui eveniment al Consiliului Naţional al Confederaţiei Elveţiene.
Câţiva protestatari români l-au întâmpinat pe Dragnea, în faţa Parlamentulul elveţian, cu pancarte pe care scria „The most corrupted romanian politician is right here, inside Swiss Parliament” („Cel mai corupt politician român se află aici, în Parlamentul elveţian“ - n.red ) sau ”Liviu Dragnea is the killer of the romanian justice” („Liviu Dragnea este ucigaşul justiţiei româneşti“ - n.red)

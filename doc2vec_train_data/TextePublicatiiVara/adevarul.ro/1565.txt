6 iunie 2018, 11:39
Câte grădiniţe vor fi deschise în Capitală pe timp de vară. FOTO: Arhivă
86 de grădiniţe din cele  şase sectoare ale Capitalei vor fi deschise în perioada vacanţei de  vară, potrivit unei centralizări a Inspectoratului Şcolar al  Municipiului Bucureşti.
De ce şi cum înfloresc abuzurile asupra copiilor în şcoli
Astfel, în sectorul 1 vor fi deschise 15 grădiniţe pe diferite perioade: unele între 18 - 22 iunie, altele între 18 - 29 iunie, 1 iulie - 31 august, 1 iulie - 25 august şi 18 iunie - 31 august.
În sectorul 2 vor fi 19 grădiniţe în perioada 18 - 29 iunie, iar în sectorul 3 două unităţi de învăţământ preşcolar în perioada 2 - 31 iulie şi 1 - 31 august.
Un număr de 21 de unităţi de învăţământ îşi vor aştepta copiii în sectorul 4, unele dintre acestea în perioada 18 - 30 iunie, altele în perioada 1 - 31 august şi între 1 - 31 iulie.
În sectorul 5 vor fi deschise trei grădiniţe - una dintre acestea în perioada 1 - 31 august, alta între 1 şi 31 iulie, iar alta 15 iunie - 15 iulie.
Cele mai multe grădiniţe care vor ţine porţile deschise pentru micuţi în vacanţă sunt în sectorul 6 - un număr de 26. Perioadele în care acestea vor desfăşura activitate sunt: 18 iunie - 1 iulie; 1 - 31 august; 18 iunie - 31 iulie.

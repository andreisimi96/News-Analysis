11 iunie 2018, 15:37
La stadion, lucrările sunt în grafic FOTO CJC
Autorităţile locale dau zor pentru a încheia lucrările de modernizare a stadionului unde echipa Dunărea Călăraşi, proaspăt promovată în Liga 1, va juca partidele de acasă.
Site-ul Ministerului Educaţiei, www.edu.ro, blocat de numeroase accesă...
 „În ceea ce priveşte terenul de joc, am primit asigurări că în 2 săptămâni vom avea gazon nou cu sistem de drenare, sistem de irigaţii, tot ce e nevoie în acest sens. Mai sunt însă de realizat lucrări privind sistemul de supraveghere video, accesul în stadion, montarea turnicheţilor şi a sistemului de ticketing, a caselor de bilete, a gardurilor separatoare, lucrări pe care le vom face cu angajaţi propri. Modernizarea stadionului implică şi construirea zonei cu locuri acoperite de la tribuna oficială. Încercăm să ne încadrăm în termenul de 11 iulie când va avea loc şi inspecţia finală pentru omologarea stadionului”, a explicat Florin Brişan, preşedintele executiv al AFC Dunărea 2005 Călăraşi, citat de site-ul afcdunarea.ro.
Autorităţile locale au accelarat modernizarea complexului sportiv, după ce, în urmă cu două săptămâni AFC Dunărea, echipa oraşului, a promovat în Liga 1, pentru prima dată în istoria de 100 de ani a clubului.
La sfârşitul lunii aprilie, consilierii judeţeni au aprobat suma de 1.999.000 de lei, bani necesari realizării unor lucrări de modernizare a bazei sportive Dunărea Călăraşi, în conformitate cu solicitările Ligii Profesioniste de Fotbal. Din această sumă, 524.000 lei sunt destinaţi schimbării gazonului, 20.000 de lei pentru sistemul de sonorizare a sălii de conferinţe, 790.000 de lei pentru sistemul de supraveghere video şi accesul în stadion şi 665.000 de lei pentru containere amenajate tribuna VIP şi posturi comentatori sportivi.

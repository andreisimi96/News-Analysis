9 iunie 2018, 15:02
Papa Francisc a pledat sâmbătă în favoarea unei tranziţii către energii regenerabile, mesajul fiind prezentat într-o reuniune cu reprezentanţi ai marilor grupuri petroliere.
Summit G7 cu zâmbete în faţa camerelor şi tensiuni în culise. Trump, c...
„Civilizaţia are nevoie de energie, dar consumul de energie nu trebuie să distrugă civilizaţia“, a spus Suveranul Pontif în cadrul acestei reuniuni neobişnuite, care s-a desfăşurat cu uşile închise timp de două zile la Academia Pontificală de Ştiinţe, transmite Reuters.
Încălzirea globală reprezintă o provocare de „proporţii tulburătoare“, a subliniat Papa, invitându-i pe cei prezenţi la reuniune la găsirea unor soluţii care să permită în acelaşi timp combaterea poluării, eliminarea sărăciei şi favorizarea echităţii sociale.
„Ştim că provocările cu care ne confruntăm sunt extreme. Pentru a elimina sărăcia şi foametea, trebuie ca peste un miliard persoane lipsite astăzi de electricitate să aibă acces la ea“, a adăugat liderul lumii catolice.
„Dar această energie trebuie să fie proprie, printr-o reducere a utilizării sistematice a combustibililor fosili. Voinţa noastră de a furniza tuturor energie nu trebuie să ducă la o spirală a schimbărilor climatice“, a conchis Papa Francisc.

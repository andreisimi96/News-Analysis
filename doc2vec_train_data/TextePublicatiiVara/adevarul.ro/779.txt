2 iunie 2018, 12:07
Din păcate, atât tabăra de la Gârboavele şi cea de la Buciumeni sunt în stare foarte proastă. Clădirile sunt în starea avansată de degradare, instalaţiile de electricitate, apă şi canalizare sunt parţial distruse, iar dotările nu prea mai există. Totuşi, conducerea CJ este optimistă că va reînvia „turismul şcolar”.
Peste 1.000 de liceeni de la Dunărea de Jos au mers la mănăstirea de l...
Preşedintele Consiliului Judeţean Galaţi, social-democratul Costel Fotea, a dezvăluit că instituţia pe care o conduce se va implica în curând atât în refacerea taberelor şcolare, cât şi în finanţarea unor activităţi sportive.
Oficialul a declarat că a primit o adresă oficială de la Ministerul Dezvoltării Regionale şi Administraţiei Publice, în care este avansată propunerea de preluare de către CJ a Direcţiei Judeţene pentru Sport şi Tineret (DJST) Galaţi, cu tot cu tabere, a Casei de Cultură a Studenţilor şi a unor cluburi sportive aferente activelor DJST Galaţi. 
Preşedintele Consiliului Judeţean a mărturisit că deja a trimis către minister un acord de principiu, urmând ca în şedinţa de iunie a Consiliului Judeţean să fie propus spre aprobare proiectul de preluare.
Direcţia Judeţeană pentru Sport şi Tineret Galaţi are în patrimoiu următoarele active: Complex alimentaţie şi cazare sportivi (Hotel Sport), Complex sportiv „Dunărea”, Bazinul Olimpic de Înot Galaţi, Tabără şcolară Gârboavele, Tabăra şcolară Buciumeni, Sala de lupte „Nicolae Babin” (inclusiv Clubul), Sala de lupte “Nicolae Babin” (inclusiv Clubul), Sala de tenis de câmp (situată lângă fostul Cartodrom (inclusiv Clubul), Complex Arena de tenis de câmp „Dunărea” (inclusiv Clubul), Baza Nautică Kaiac Canoe de la Cătuşa (inclusiv Clubul), Sediu ATTTS Galaţi (Agenţia teritorială a taberelor şcolare) şi imobilul în care funcţionează sediul DJTS.
„Avem în momentul de faţă şi o sursă de finanţare pentru reabilitarea şi modernizarea taberei din Pădurea Gîrboavele astfel că dacă acest transfer se va face mai repede, până în vară sau toamnă vom depune proiect pe FLAG şi pentru tabăra de la Gârboavele”, a declarat preşedintele Consiliului Judeţean.

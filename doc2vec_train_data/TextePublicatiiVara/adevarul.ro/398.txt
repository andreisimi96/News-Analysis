Petrecere cu jocuri, dulciuri şi baloane organizată în curtea Consiliului Judeţului de Ziua Copilulului
29 mai 2018, 16:43
Foto: arhivă Adevărul
Joi, 31 mai, de la ora 14,30, gălăţenii sunt invitaţi să îşi aducă copiii la “Petrecerea copiilor”, eveniment organizat de Consiliul Judeţean Galaţi cu ocazia Zilei Copilului.
VIDEO Copil pus să care crucea, într-un ritual de invocare a ploii. Im...
Petrecerea va avea loc în parcul din curtea Consiliului Judeţean Galaţi, str. Eroilor, nr.7, în intervalul orar 14,30 – 17,00.
“Vor putea sa se joace pe tobogan, vor cânta, vor colora pe asfalt şi vor pătrunde în minunata lume a desenelor animate cu ajutorul echipei de face-painting. De la eveniment nu vor lipsi animatorii şi mascotele, care se vor juca şi vor dansa cu cei mici. Vor fi organizate şi concursuri bazate pe cântece şi coregrafii apreciate de copii. Îi invităm pe toţi copiii din Galaţi la o petrecere cu jocuri, dulciuri şi baloane", a declarat Costel Fotea, preşedintele Consiliului Judeţean Galaţi.
În cadrul evenimentului se vor organiza ateliere de lucru, unde se vor desfăşura activităţi creative, având la dispoziţie cărţi, creioane de colorat şi cretă colorată. Intrarea este liberă.    

Eugen Nicolicea nu e de acord cu Florin Iordache. FOTO Inquam Photos
Deputatul PSD Eugen Nicolicea a declarat, miercuri, întrebat de posibila suspendare a preşedintelui, dacă nu pune în aplicare decizia CCR, că aceasta este doar un pas în demitere şi poporul decide, dar a exclus că Iohannis poate fi acuzat de înaltă trădare, contrazicându-l astfel pe colegul său Florin Iordache.
Ce recomandă Comisia de la Veneţia privind depolitizarea Curţilor Cons...
„Suspendarea este o etapă intermediară în procesul de demitere, care o face poporul. Suspendarea se face 30 de zile plus cât durează validarea lui dacă demiterea este aprobată de popor suspendarea încetează, dacă poporul nu acceptă ea se încheie. Cred că am înţeles cu toţii că suspendarea e o etapa intermediară", a declarat Eugen Nicolicea, citat de Mediafax. 
Întrebat dacă preşedintele ar putea fi acuzat de înaltă trădare, dacă nu pune în aplicare decizia CCR, Nicolicea a negat, făcând referire la plângerea penală depusă de Ludovic Orban la Parchetul General pe numele Vioricăi Dăncilă. „Art 96 prevede că înalta trădare e comisă de preşedinte şi CSAT. Prostii din acestea nu poate să spună decât Orban", a completat Nicolicea, contrazicându-l astfelpe colegul său, Florin Iordache. 
Iordache a vorbit, miercuri, din nou despre măsurile pe care ar trebui să le ia PSD în cazul lui Iohannis. „Cu siguranţa discutăm, dar deocamdată aşteptăm rezonabilul termen cerut de preşedinte, şi dacă preşedintele, după ce trece acest timp rezonabil, nu duce la îndeplinire o hotărâre a Curţii Constituţionale normal că este motiv de suspendare", a declarat preşedintele Comisiei speciale pentru legileJustiţiei. Tot acesta a punctat faptul că sepoate ajunge la suspendare, dar fără referendum de demitere, ceea ce se poate, potrivit Constituţiei, doar în cazul în care Iohannis ar fi acuzat deînaltă trădare şi suspendat până ce primeşte o decizie definitivă de la Înalta Curte de Casaţie şi Justiţie.    

2 iunie 2018, 19:15
Dunărea Călărşai, campioana Ligii a II-a
Dunărea a adus sărbătoarea în oraşul de pe malul Borcei după ce a  reuşit să câştige trofeul Ligii a II-a şi să acceadă în fotbalul românesc profesionist. Călărăşenii se pregătesc de Liga 1 unde vor participa pentru prima dată în istoria clubului de 100 de ani.
Sâmbătă după-amiază, Dunărea a câştigat cu 2 – 0 la Metaloglobus prin golurile lui Cristian Puşcaş şi Bodo Kanda. Echipa din Călăraşi termină astfel un sezon de vis, unul de mare campioană. Este pentru prima oară când oraşul şi judeţul Călăraşi va avea o reprezentantă în primul eşalon. Dan Alexa a reuşit să-şi treacă în CV a treia promovare din Liga 2 în Liga 1. De-a lungul carierei, tehnicianul a reuşit să aducă pe prima scenă a fotbalului românesc pe ACS Poli Timişoara, Rapid şi, acum, Dunărea Călăraşi.
Toţi suporterii şi cei care au susţinut această echipă în drumul ei spre marea performanţă au sărbătorit victoria în centurl oraşului. Trofeul Ligii a II-a a fost decernat la Călăraşi de către Răzvan Burleanu, preşedintele FRF sâmbătă, la ora 17.00, pe platoul din faţa Prefecturii. “AFC Dunărea Călăraşi a câstigat trofeul Ligii a 2-a de fotbal, prilej cu care îi felicit pe campioni şi le urez mult succes în Liga 1! Un efort susţinut al echipei, antrenorului, managerilor şi finanţatorilor, alături de extraordinara galerie, a făcut posibil acest succes. Felicitări şi un parcurs cât mai lung în Liga 1!”, a scris primarul oraşului, Daniel Ştefan Drăgulin, pe o pagină de socializare

2 iunie 2018, 19:13
Simona Halep şi-a justificat postura de lider mondial WTA şi a obţinut o victorie clară în faţa Andreei Petkovici, în turul III la Roland Garros.
„Ne trezim dimineaţa singure pe paturi ciudate de hotel“. Adversara Si...
Halep a avut câteva probleme în debutul partidei, când a fost condusă cu 2-0, dar a revenit şi a câştigat setul cu 7-5. 
Petkovici a încercat să oprească marşul triumfal al jucătoarei noastre, fără prea mare succes, iar în setul al doilea, când nemţoaica a acuzat dureri la genunchi şi a cerut intervenţia medicului, lucrurile au devenit o formalitate.
Simona s-a impus clar cu 7-5, 6-0 şi este calificată în optimile de finală ale turneului de la Roland Garros. 
Partida a durat o oră şi 30 minute.
Simona Halep, liderul WTA, a declarat, după calificarea în optimi la Roland Garros, că se aştepta la un meci greu cu germana Andrea Petkovic, subliniind că este fabulos că atâţia oameni au venit să o vadă pe terenul 18 de la French Open.
"M-am aşteptat la un meci greu, am mai jucat cu ea, a fost o bătălie grea în primul act, psihologic m-am bucurat că am câştigat primul set. Este o adevrsară redutabilă. E ceva fabulos că atâţia oameni au venit să mă vadă pe terenul 18, au fost mulţi români, este minunat", a declarat Halep la Eurosport.
În optimile de finală este şi Mihalea Buzărnescu, care va juca duminică împotriva americancei Madison Keys.

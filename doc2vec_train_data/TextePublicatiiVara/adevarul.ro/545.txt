31 mai 2018, 09:22
Un echipaj SMURD a intervenit la locul solicitării şi a transportat copilul împuşcat la spital. Potrivit unor informaţii, minorul care a rănit victima ar fi furat pistolul folosit dintr-un magazin de arme.
Un bebeluş de trei luni, diagnosticat cu rujeolă, a murit în spital. „...
Un copil de 12 ani din Iaşi a fost împuşcat miercuri seara, 30 mai, de un prieten de 17 ani. Minorul a fost internat cu multiple plăgi împuşcate în picioare la Spitalul de Copii „Sfânta Maria” din Iaşi. Victima a fost rănită cu un pistol cu bile din plastic în timp ce se afla cu prietenul său în oraş. Potrivit unor informaţii, agresorul ar fi furat arma dintr-un magazin de profil. 
Evenimentul a avut loc pe strada Cloşca din Iaşi, în jurul orei 23.00. Copilul împuşcat a primit primul ajutor de la un echipaj de terapie intensivă SMURD şi apoi a fost transportat la spital. 
„Echipajul TIM a intervenit la o solicitare pe strada Cloşca, la un băiat de 12 ani împuşcat la nivelul gambei bilateral de un alt minor de 17 ani. Pacientul prezenta la nivelul gambelor câte trei plăgi împuşcate, era stabil hemodinamic şi a fost dus la UPU Pediatrie”, a precizat Diana Cimpoeşu, medic-şef UPU-SMURD. 
Potrivit reprezentanţilor Inspectoratului Judeţean de Poliţie Iaşi, familia copilului rănit nu a depus reclamaţie. Reprezentanţii Poliţiei verifică în prezent şi ipoteza potrivit căreia pistolul ar fi fost furat. „Deocamdată nu avem probată această variantă. Precizez că tipul de pistol folosit nu necesită autorizare. Cei doi minori se cunoşteau, au fost iniţial la domicilul copilului de 12 ani, după care au ieşit în oraş unde a avut loc evenimentul. Tatăl minorului rănit a refuzat să depună sesizare”, a precizat Anca Vîjiac, purtător de cuvânt al IPJ Iaşi. 

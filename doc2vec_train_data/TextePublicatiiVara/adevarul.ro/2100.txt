8 iunie 2018, 11:48
Se spune că dacă antrenezi bine maratonul, te chinui pe parcursul lui doar ultimii 5 kilometri, iar dacă antrenezi bine 5.000 m, te chinui în cursă tot pe parcursul a 5 kilometri. Doar că pe distanţa scurtă, ritmul e cu mult mai tare.
Aproape 3.000 de participanţi sunt aşteptaţi la cea mai nouă competiţi...
Am întrebat mai mulţi atleţi, toţi maratonişti, dar care au ajuns maratonişti după ce au trecut, cum e şi normal, prin curse de 5.000 m, 10.000 m şi semimaraton, când e cel mai greu, când e mai dureros, când fugi un 5 kilometri sau un 42,195 km? Răspunsul nu a fost chiar ce ne-am fi aşteptat, cum că una sau cealaltă cursă ar fi mai dificilă, ci faptul că nimic nu e greu, nimic nu doare, atunci când eşti bine pregătit! ”Într-o cursă apar doar perioade mai greu de traversat, în care trebuie să fii mai concentrat pentru a le duce cu bine, dar doar atât”, au adăugat ei.
Tendinţa este, normală din punctul de vedere al unora, atunci când se compară cele 2 distanţe, de a da credit maratonului şi de a minimaliza un 5 km la nivelul unei alergări de distracţie, al unui ”jog” sau, mai rău, a unei plimbări prin parc. Să nu uităm însă că se aleargă 5.000 de metri în jurul a 13 minute şi că unei persoane care poate asta nu poţi să-i spui: ”Te-ai simţit bine la jogging? Poate vreodată în viaţa ta vei fi în stare să fugi şi un maraton!”. 
Pentru amatori lucrurile nu stau la fel ca în cazul profesioniştilor, poate şi pentru că pregătirea lor nu are nici calitatea, nici substanţa, celei făcute de aceştia. Atunci când se aleargă distanţe scurte, în curse, şi cel mai adesea în antrenamente, la ”bucăţi”, alergatul începe să doară, să ”ardă”, să ”usture”!
Dar totuşi, maratonul înseamnă de 2 ori ”semi-ul”, semimaratonul este mai mult de 2 ori decât 10 kilometri, iar 10 kilometri înseamnă de 2 ori 5 kilometri, nu? Deci durerea pe care o simţi pe 10 kilometri ar trebui să însemne de două ori cea resimţită când alergi 5 kilometri, nu? Şi la maraton de 4 ori şi jumătate mai mare, nu? Poate şi mai mult, pentru că, cu fiecare 5 kilometri pe care îi alergi, intri în următorii mai obosit, deci durerea , greutatea cursei, ar trebui să crească exponenţial, şi nu doar linear, cu cât distanţa e mai mare!
Lucrurile nu par chiar aşa de simple, aşa de ”matematice”!  Ba pot sta chiar pe dos! Pentru că ritmul (intensitatea) de la distanţele mai lungi este mai mic decât cel de pe 5 kilometri. La 5 kilometri se încearcă să se alerge foarte repede pe o distanţă destul de lungă, iar la 10 kilometri, de obicei, alergătorii se simt bine până la kilometrul 5-6, astfel că distanţa mai scurtă poate părea mai inconfortabilă, mai dureroasă! Şi, asemănător pot sta lucrurile şi dacă comparăm 5 km cu semimaratonul sau cu maratonul!
Totuşi, la maraton pot apărea dureri la nivelul încheieturilor, genunchilor, antrenamentul este dificil atât fizic cât şi psihic, recuperarea de după cursă e îndelungată, deci de ce ar fi mai uşor? O întrebare legitimă! Pentru că antrenat bine, un maraton se desfăşoară la un ritm cu care organismul se simte confortabil, deci se simte mai uşor, pe când la un 5 kilometri, pregătit la fel de bine, trebuie să tragi tare tot timpul, nu prea există distanţă pe care să o faci la un ”pace” confortabil, poate doar câteva sute de metri la început. Bineînţeles, dacă vorbim de cineva pentru care singurul scop este să termine cursele, atunci maratonul este clar cea mai grea cursă dintre cele despre care am vorbit până acum.
Principalul motiv să alegeţi o anumită distanţă pe care să alergaţi ar trebui să fie plăcerea pe care v-o provoacă şi nu dificultatea ei, iar dacă antrenamentul nu a fost presărat cu accidentări, indiferent de ce obstacole veţi întâlni în cursă, mai mult ca sigur ele vor fi depăşite.
Pe 8 iunie în Parcul Herăstrău se va da startul singurei competiţii de alergare pe timp de seara-5K BETANO Night Run. Evenimentul este organizat de BETANO, operator european de pariuri sportive şi cazinou online, în colaborare cu Bucharest RUNNING CLUB, organizatorul celor mai mari competiţii de alergare stradală din România. Traseul de 5km include porţiuni de alergare stradală cu trafic limitat şi porţiuni prin parcul Herăstrău.  Participarea la 5K BETANO Night Run se poate face completând formularul de înscriere disponibil pe site-ul https://www.betanonightrun.ro/inregistrare.html.  

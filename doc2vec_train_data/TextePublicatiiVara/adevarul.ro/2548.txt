Compania Transavia primeşte certificarea exclusivă în România, Global G.A.P. pentru produsele sale
11 iunie 2018, 11:56
Fermele Transavia implementează în premieră românească standardul Global G.A.P. de bune practici şi sustenabilitate în agricultură.
Dakini Festival deschide în trei săptămâni poarta marilor evenimente d...
Fermele Transavia au primit o nouă certificare exclusivistă care atestă calitatea produselor din carne de pui printr-o producţie durabilă şi sigură. În cadrul companiei, siguranţa alimentară presupune aplicarea celor mai noi cerinţe ale standardelor internaţionale de calitate şi siguranţă. În acest sens, Transavia a implementat cele mai înalte standarde de calitate în domeniul alimentar.
Pentru consumatori şi comercianţi, GLOBAL G.A.P. reprezintă garanţia faptului că produsele alimentare ating cel mai înalt nivel de calitate şi siguranţă alimentară, fiind realizate într-un mod sustenabil pe tot lanţul de producţie, respectând cele mai drastice cerinţe în ceea ce priveşte siguranţa alimentară, bunăstarea animalelor, impactul asupra mediului înconjurător, utilizarea responsabilă a apei,  producţia sigură şi durabilă a hranei pentru animale, a activităţilor de creştere şi a normelor legate de securitatea şi bunăstarea angajaţilor.
”Siguranţa alimentară şi calitatea vieţii consumatorilor noştri stau la baza principiilor companiei noastre. Toate produsele pe care le comercializăm la nivel naţional şi internaţional sunt produse în conformitate cu ultima versiune a celor mai înalte norme şi standarde internaţionale de siguranţă alimentară, sub atenta supraveghere a autorităţilor sanitar-veterinare şi de mediu. Compania are implementate şi certificate până în momentul actual următoarele standarde: ISO 22000, FSSC 22000, BRC Food v7, Halal”, confirmă dr.ing. Ioan Popa, preşedintele Transavia.
Din iunie 2018, un nou certificat atestă calitatea produselor Transavia şi acesta este  Global G.A.P. (Good Agricultural Practices)- cel mai important program de asigurare a fermelor la nivel mondial, care atestă Bunele Practici din agricultură în ferme şi facilităţi de producţie.
Acest standard reuşeşte conexiunea importantă între producător şi comerciant, pentru asigurarea unui produs cât mai sigur pentru consumatori. Standardul Global G.A.P. cultivă ideea unei agriculturi durabile la toate nivelele: siguranţă alimentară, mediu, bunăstarea animalelor şi sănatatea muncitorilor, bunăstare şi siguranţă în muncă. Asigură producţia sustenabilă la nivelul strategic de producţie furaj şi hrană păsări, reproducţie şi incubaţie, ferme de creştere, foarte important şi specific doar pentru producătorii de carne de pasăre, categorie în care compania Transavia este lider în România de peste 11 ani.
Global G.A.P. este un standard specific si exclusiv producătorilor- deoarece vizează aceste secţiuni importante, asigurând transparenţa producţiei în faţa retailerilor şi a consumatorilor. Transavia este singurul producător integrat 100% de la bob la furculiţă care a dobândit în exclusivitate această certificare pe piaţa românească, îndeplinind toate condiţiile impuse de acest standard. Sunt peste 450 de cerinţe Global G.A.P, parcurse şi completate peste tot în fermele şi facilităţile de producţie Transavia şi acestea reunesc o compilaţie de acte legislative şi cerinţe ale mai multor retaileri importanţi din străinătate.
 „Obţinerea certificatului Global G.A.P. reprezintă o nouă recunoaştere a activităţii pe care o realizăm de  peste 27 de  de ani în concordanţă cu cele mai noi standarde şi tehnologii moderne, având rolul de a asigura consumatorii de seriozitatea şi implicarea noastră în întreg procesul integrat  de producţie. Încă o dată, ne respectăm promisiunea făcută către consumatorii de pretutindeni prin Well Made in Romania şi comunicată directă pe ambalajul produselor noastre prin Siguranţă asumată de familia fondatoare”, declară dr.ing.Ioan Popa, preşedintele Grupului Transavia.
Transavia este unul dintre cele mai reputate business-uri de familie româneşti, cu o experienţă de peste 27 de ani pe piaţă, timp în care a devenit liderul local al industriei de carne de pui. Companie cu capital 100% românesc, Transavia operează sustenabil cu un model de business integrat vertical pentru a oferi cel mai bun standard de alimentaţie consumatorilor români şi de pretutindeni. Deschiderea permanentă spre inovaţie în business a contribuit la succesul de care Transavia se bucură astăzi, clasându-se în topul celor mai valoroase companii din România. Calitatea produselor, precum şi performanţele atinse, au adus companiei Transavia titlul onorific de Furnizor al Casei Regale a României în anul 2006, precum şi o serie de premii naţionale şi internaţionale. În prezent, Transavia are  peste 2000 de angajaţi, 28 ferme de creştere a păsărilor şi 4 ferme de producţie vegetală, o fabrică de nutreţuri combinate, 3 abatoare performante de ultimă generaţie şi o fabrică de procesare a cărnii. Fermele Transavia sunt localizate în 8 judeţe din România, în Alba, Cluj, Sibiu, Braşov, Timiş, Mureş, Harghita şi Caraş Severin, unde anual se produc peste 70.000 de tone de carne de pui. Produsele companiei se ridică la cele mai înalte standarde de clitate şi sunt prezente în majoritatea lanţurilor de retail modern prin bradurile Fragedo şi Papane.  Peste 25% la sută din producţia anuală a companiei merge pe piaţa de export, în mai multe ţări europene, precum Marea Britanie, Irlanda, Franţa, Olanda, Ungaria, Grecia, Slovacia, Bulgaria, Spania şi Croaţia.

6 iunie 2018, 00:50
Gropile din paviment nu au fost reparate
Lucrările de reabilitare a pavimentului din zona centrală a municipiului Târgu Jiu au fost făcute de  mântuială, asta fiind demonstrat de mai multe imagini surprinse în zona pietonală.
Porţiunile unde betonul s-a măcinat nu au fost reparare şi acoperite cu un nou strat de ciment, ci s-a aplicat un strat de lac. Primarul municipiului Târgu Jiu, Marcel Romanescu, a spus că banii vor fi alocaţi în momentul în care lucrările vor fi recepţionate:
„Lucrarea nu este finalizată. Lucrarea nu este finalizată în acest moment şi responsabilii din cadrul Primăriei, şi aici mă refer la Direcţia Tehnică şi a Serviciului de Gospodărire Comunală trebuie, înainte de a se face plată, să vină pe teren şi să vadă toate aspectele care mi-au semnalate de cetăţeni şi pe care le-am observat şi eu la faţa locului. Această lucrare costă în jur de un miliard, dar suma este alocată pentru toate cele trei lăcuiri din anul 2018“. 

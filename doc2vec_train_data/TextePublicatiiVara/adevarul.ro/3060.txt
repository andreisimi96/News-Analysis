13 iunie 2018, 18:19
Frans Timmermans Foto: EPA
Polonia nu a rezolvat problemele-cheie semnalate de Comisia Europeană privind independenţa justiţiei, conform vicepreşedintelui Comisiei, Frans Timmermans, care a adăugat că va călători la Varşovia pentru discuţii săptămâna viitoare, scrie Reuters.
Ce recomandă Comisia de la Veneţia privind depolitizarea Curţilor Cons...
Vorbind în faţa Parlamentului European, Timmermans a declarat că amendamentele introduse de partidul aflat la putere, Lege şi Justiţie (PiS) la reformele justiţiei nu sunt îndeajuns şi că reformele reprezintă în continuare un risc la adresa principiului democratic al separaţiei puterilor în stat.
„Regret să vă informez că în ciuda acestor schimbări legislative, nu au fost rezolvate problemele principale identificate de Comisie”, a declarat Timmermans.
El a adăugat că autorităţile poloneze trebuie să ia măsuri pentru că există riscul să fie afectată Curtea Supremă, acolo unde aproximativ 40% dintre judecători ar putea fi forţaţi să se pensioneze pe 3 iulie conform reformelor şi trebuie înlocuiţi de un comitet dominat de membri PiS.
„Riscul de a se crea probleme iremediabile încă există. Pe 3 iulie, 27 dintre cei 72 doi de judecători ai Curţii Supreme ar putea fi forţaţi să se pensioneze”, a declarat Timmermans.
„Retragerea forţată a acestor judecători ar însemna o încălcare ireversibilă a statului de drept. Comisia analizează în prezent situaţia”, a precizat el.
„Măsurile pe care autorităţile poloneze au continuat să le implementeze în ultimele şase luni au făcut deja rău şi continuă să facă acest lucru. După Tribunalul Constituţional şi Consiliul Naţional Juridic, acum şi Curtea Supremă riscă să ajungă sub control politic”, a afirmat Timmermans

Au început plăţile destinate beneficiarilor programului de sprijin pentru tomate
13 iunie 2018, 12:01
Ministerul Agriculturii şi Dezvoltării Rurale (MADR) anunţă că până la data de 8 iunie 2018, un număr de 3.353 beneficiari ai programului de tomate cultivate în spaţii protejate din ciclul I au fost plătiţi cu suma de 46.264.358,70 lei. â
Cum găsim produse româneşti de sezon veritabile. „Nu avem la data asta...
Cei mai mulţi cultivatori provin din judeţele Olt (2000), Giurgiu (500), Teleorman (315) şi Brăila (200). În primul ciclu din acest an s-au înscris 13.861 cultivatori de roşii. 
Programul de sprijin pentru tomate, cultivate în sere sau solarii, cu ajutorul căruia producătorii agricoli din România sunt susţinuţi, se află în al doilea an de implementare, asigurându-se astfel necesarul de consum intern de tomate proaspete din producţia autohtonă începând cu luna mai şi până în decembrie.
Pentru a fi eligibili pentru acordarea ajutorului de minimis de 3.000 de euro/an pentru cultura de tomate, beneficiarii trebuie, printre altele, să deţină o suprafaţă cultivată cu tomate în spaţii protejate de cel puţin 1.000 mp, să obţină o producţie de minimum 2 kg tomate/mp, dar şi să valorifice o cantitate de tomate de cel puţin 2.000 kg dovedită cu documente justificative.

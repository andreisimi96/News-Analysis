China şi-a intensificat eforturile de dezvoltare a unei noi generaţii de arme nucleare, efectuând în acest context de cinci ori mai multe teste decât Statele Unite, relatează o publicaţie americană.
Exodul specialiştilor români în industria nucleară, către China şi Emi...
The Hill scrie că Beijingul încearcă să se doteze cu o armă nucleară de nouă generaţie. În acest context, China şi-a intensificat testele nucleare, depăşind la acest capitol Statele Unite. Chinezii efectuează în prezent de cinci ori mai multe teste decât americanii, notează sursa citată.
În plus, potrivit unui raport al Academiei Chineze de Inginerie şi Fizică, cercetătorii săi au realizat cam 200 de experimente de laborator în perioada septembrie 2014 - decembrie 2018, în timp ce omologii lor americani au întreprins doar 50 în acelaşi interval de timp.
Aceste activităţi cresc considerabil riscul unui conflict deschis, avertizează expertul militar Li Tze.
Statele Unite intenţionează să investească 1.200 de miliarde de dolari în modernizarea armamentului nuclear, mizând pe arme de înaltă precizie.
Drept răspuns, puterea de la Beijing pregăteşte publicarea primului său program nuclear.

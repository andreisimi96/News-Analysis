Echipa Federaţiei Românilor de Pretutindeni   FOTO: Federaţia Românilor de Pretutindeni
Federaţia Românilor de Pretutindeni, condusă de Emanuel Cioacă, originar din Teleorman, s-a lansat oficial, zilele trecute, în Belgia. La eveniment au participat români din mai multe state ale Europei.
Bărbatul care vrea să fie liderul românilor din diaspora e din Teleorm...
Circa 40 de români de peste hotare au participat la evenimentul oficial de lansare a Federaţiei Românilor de Pretutindeni, organizat la Bruxelles, pe 27 mai, de Ziua Românilor de Pretutindeni. Aceştia provin din state europene unde Federaţia are filiale care se vor lansa anul acesta. Este vorba de Marea Britanie, Franta, Germania, Austria, Norvegia, Spania, Belgia, Italia si Romania. Gazda lansării a fost Asociaţia Femeilor Românce din Belgia. 
Liderul Federaţiei, Emanuel Cioacă, le-a vorbit celor prezenţi despre ce-şi propune această structură, pe lângă adunarea românilor din diaspora sub aceeaşi umbrelă, despre planurile de viitor şi despre ce pot face pentru ţara natală.
Cioacă a mai precizat că Federaţia nu reprezentă niciun partid politic. „Această Federaţie e făcută de români pentru români. (…) Avem o ţară minunată unde ai putea să te dezvolţi foarte repede cu capital străin. (…) Vom fi dreptarul de care România are nevoie. Vrem să-i punem în dificultate pe cei din România când greşesc“, a declarat acesta pentru „Adevărul“.
Echipa Federaţiei cuprinde mai multe departamente, cu specialişti din domenii variate. 
Consiliul Director al Federaţiei e compus din: presedinte - Emanuel Cioacă, vicepreşedinte Franţa- Vasile Ilieş, vicepreşedinte Marea Britanie - Valentin Smochina, vicepreşedinte Germania -  Alina Schreglmann, vicepreşedinte Austria - Ioan Godja, vicepreşedinte Norvegia - Florin Achiriloaei, vicepreşedinte Spania - Monica Beni, vicepreşedinte Belgia - Luminiţa Petrişor, vicepreşedinte Romania - Florin Ţîra, secretar general- Andreea Ţiplea, purtător de cuvânt - Ionela Flood.
Departamentele pe care le are, momentan, Federaţia şi persoanele care le vor coordona sunt: Fonduri Nerambursabile (Ştefania Cojocariu), Juridic (Ana Tripon, jurist mediator din Cluj), Cultură (Adelina Melania Belu), Sport (Gica Matei), Social (Elena Monica Apostol).
„Ştim că de multe ori lipsa de implicare este un rezultat al lipsei de informare, tocmai de aceea Federaţia Românilor de Pretutindeni îşi propune să ofere proiecte de educare şi informare a membrilor asupra drepturilor şi libertăţilor de care dispun, precum şi conştientizarea impactului pe care îl pot avea pasivitatea sau lipsa implicării în faţa nedreptăţilor de toate tipurile“, se arată în comunicatul pe care Federaţia l-a dat publicităţii după lansare.
Potrivit liderului Federaţiei, în cursul acestui an vor fi lansate filialele Federaţiei în mai multe ţări europene, inclusiv România.
Mai puteţi citi:

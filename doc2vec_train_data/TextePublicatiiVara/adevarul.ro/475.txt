Maşina în care au murit cele două tinere FOTO aradon.ro
Răsturnare de situaţie în ancheta care vizează un accident în care au murit două tinere de 24 şi 26 de ani din Timiş. Un tânăr de 18 ani, care a reuşit să se salveze şi care a declarat că la volan se afla una dintre fete, a fost reţinut, poliţiştii acuzându-l că el este cel care a produs accidentul.
Două tinere au murit după ce maşina în care se aflau a plonjat într-un...
Două tinere din Timiş şi-au pierdut viaţa în data de 20 mai după ce maşina în care se aflau a plonjat de pe un drum agricol în lacul Ghioroc din judeţul Arad . Doi tineri, aflaţi şi ei în maşină au reuşit să se salveze şi să sune la 112. Tinerii le-au declarat poliţiştilor că la volan se afla una dintre tinerele decedate, care a pierdut controlul volanului.
În urma accidentului s-a descoperit că una dintre fete era pasionată de automobilism şi de viteză. Ancheta avea să înregistreze, însă, o răsturnare de situaaţie, poliţiştii ajungând la concluzia că la volanul maşinii care a plonjat în lac se afla, de fapt, unul dintre tinerii care au reuşit să se salveze. Potrivit specialarad.ro, tânărul suspectat că se afla la volan în momentul producerii accidentului a fost reţinut.  

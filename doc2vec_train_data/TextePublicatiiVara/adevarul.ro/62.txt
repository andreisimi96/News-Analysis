Cristiano Ronaldo a fost aproape „invizibil“ la Kiev, însă, chiar şi aşa, a reuşit să câştige titlul de golgheter în acest sezon de Liga Campionilor cu 15 reuşite.
Pe lângă acest triumf pe plan personal, starul portughez a ajuns la cinci trofee de Liga Campionilor: 
*Manchester United: 2007-2008
*Real Madrid: 2013–14, 2015–16, 2016–17, 2017–18
După terminarea meciului cu Liverpool, Ronaldo a făcut un anunţ cu iz de adio care, aproape imediat, a făcut înconjurul lumii.
Ce a spus Cristiano Ronaldo?
*Cel mai important lucru era să câştigăm acest meci şi să intrăm în istorie. Acum, povestea merge mai departe.
*Acum trebuie să ne bucurăm pentru acest trofeu, iar în zilele următoare voi oferi un răspuns tuturor fanilor mei. Oricum, a fost foarte plăcut pentru mine să joc pentru Real Madrid.
*Voi oferi un răspuns clar în zilele următoare, acum trebuie să ne bucurăm de acest moment. Viitorul unui jucător nu e important, e important că am scris istorie.
Reacţii după declaraţia lui Ronaldo
*Florentino Perez (preşedinte Real Madrid): Nu vreau să intru în vreo dispută personală cu niciun jucător. Cel mai important acum e să trăim momentul şi să sărbătorim această victorie minunată.
*Sergio Ramos (fundaş Real Madrid): Dacă există ceva în cele din urmă, Cristiano va trebui să clarifice cât mai rapid. E o piesă cheie a Realului.

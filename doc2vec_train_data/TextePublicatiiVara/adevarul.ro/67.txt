27 mai 2018, 06:00
Cei care nu au la îndemână baby spanac pot folosi spanacul de grădină, cel clasic, dar e recomandat ca frunzele să fie rupte mai mărunt - foto:lulu-povestidinbucatarie.blogsport.ro
Cel mai mult timp în procesul de pregătire al spanacului îl reprezintă procesul de fierbere a apei. Important este să se pună apă în sare pentru ca spanacul să aibă gust.
Muşeţelul alungă migrenele
Spanacul este unul din alimentele care se regăseşte în meniurile celor mai multor nutriţionişti, fie că este vorba de un meniu pentru o persoană care vrea să slăbească, să acumuleze masă musculară sau pentru un sportiv de performanţă. 
În bucătăria românească spanacul este întâlnit în varianta fiert cu lapte, ceea ce duce la un produs finit asemănător unei tocăniţe. De asemenea mai poate fi întâlnit şi ca umplutură pentru ruladele de carne. În bucătăria ceva mai modernă el este tras la tigaie, în unt sau ulei de măsline şi asezonat cu lămâie. 
Conform nutriţionitilor, aceste moduri de preparare termică mai de durată fac ca spanacul să îşi piardă din calităţi.
„Modul de preparare al spanacului pe care eu îl recomand este doar opărirea lui. E foarte simplu, punem apă la fiert, cu sare, ca spanacul să aibă gust, si când apa clocoteşte scufundăm spanacul pentru cinci secunde, nu mai mult, ca să nu lase în apă toate elementele nutritive pe care le are. Când îl scoateţi se stoarce şi se poate pisa usturoi peste el, pentru mai mult gust”, afirmă Bogdan Tărţan, nutriţionist. 
Este recomandat ca pentru această reţetă să se folosească baby spanac, iar cei care nu au la îndemână acest gen de spanac şi folosesc frunze mari de spanac, le pot rupe sau tăia mai mărunt, ca să se opărească cât trebuie în cele 5 secunde şi să nu rămână crud.

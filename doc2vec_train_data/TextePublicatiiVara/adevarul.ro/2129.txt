8 iunie 2018, 14:24
15 puncte gospodăreşti vor fi supravegheate video FOTO Brantner Sălaj
Camerele video vor fi amplasate în punctele de colectare a gunoiului din municipiul Zalău, într-un demers al autorităţilor pentru a-i descuraja pe cei care aruncă mizeriile la întâmplare ori vandalizează ghenele.
Două noi avioane Boeing 737-800 NG au intrat vineri în flota Tarom
15 puncte gospodăreşti din municipiul Zalău vor fi prevăzute cu sistem de supraveghere, în urma unei investiţii în valoare de aproximativ 28.000 de lei. Potrivit reprezentanţilor Primăriei Zalău, dispozitivele vor deveni operaţionale începând cu luna iulie, autorităţile sperând că, în acest fel, îi vor determina pe cetăţeni să nu mai arunce gunoiul la întâmplare şi nici să mai vandalizeze ghenele.
Camerele video vor fi amplasate la punctele de colectare a gunoiului de pe str. Gheorghe Doja - zona bloc D48, str. Pietriş - zona bloc GD11, str. Dumbrava - zona bloc P24, str. Simion Bărnuţiu - zona bloc SB86, str. Avram Iancu - zona bloc N7, str. Sfânta Vineri - zona bloc C16, str. Păcii - zona bloc L1, str. Porolissum - zona benzinăriei Petrom, str. Lt.Col. Teofil Moldoveanu -zona bloc S23, str. Aleea Ritmului - zona B30, str. Simion Bărnuţiu - zona bloc A29, str. Simion Bărnuţiu - vizavi de Unitatea Militară, str. Alimpiu Barbulovici - zona bloc B1, str. Crişan - zona bloc I58 şi str. lt. col. Pretorian - zona pasarelei.
Vă mai recomandăm:
0 (0 voturi)

VIDEO Gestul de descătuşare al Simonei Halep după victoria cu Muguruza...
Simona Halep îşi va păstra locul unu WTA şi va juca sâmbătă, de la ora 16.00, în cea de/a patra finală de Grand Slam a carierei, a treia la Roland Garros.
Comentatorul EuroSport Dragoş Suciu, fost jucător de tenis, a descris meciul cu Muguruza drept unul perfect pentru Simona Halep, iar cei de la BBC au vorbit despre o victorie sclipitoare a lui Halep. 
"Trebuie să recunoşti că Simona Halep a meritat cu adevărat să câştige. A fost sub o mare presiune în setul secund, dar a rezistat la tot ce a aruncat Muguruza în ea. A fost o sclipitoare victorie tactică a româncei. A fost cel mai bun meci din punct de vedere al calităţii pe care l-am văzut de mut timp. Dacă va juca aşa, trebuie să o consideri pe Simona Halep favorită la titlu. Nici Madison Keys, nici Sloane Stephens nu sunt specialiste pe zgură. Halep are presiunea de a mai fi fost în finale înainte şi de a le fi pierdut. Următoarele 48 de ore vor fi cruciale pentru a-şi pune mintea în ordine", a notat Barry Flatman de la Sunday Times, corespondent BBC Radio 5, în comentariul live al meciului.

30 mai 2018, 10:25
Femeia de 72 de ani a fost dată dispărută de către fiul acesteia. După 8 zile, poliţiştii au găsit-o într-o rîpă cu vegetaţie abundentă.
Zi decisivă pentru Kovesi. CCR hotărăşte azi dacă Iohannis e obligat s...
„În dimineaţa zilei 21 mai, poliţiştii din cadrul Poliţiei Oraşului Măcin au fost sesizaţi de un bărbat de 52 de ani din Măcin, în legătură cu faptul că în noaptea precedentă, mama sa, Toader Tatiana de 72 de  ani, a plecat de la domiciliul din localitatea Măcin, judeţul Tulcea, unde nu a mai revenit până în prezent”, transmite IPJ Tulcea.
Poliţiştii tulceni au declanşat activităţile de investigare şi căutare în teren, iar în seara zilei de marţi, 29 mai, au identificat femeia dispărută într-o râpă cu vegetaţie abundentă, zonă greu accesibilă, din apropierea oraşului Măcin.
„În circa 10 minute a fost scoasă femeia din râpă într-o stare de sănătate relativ bună, fiind preluată de ambulanţă şi transportată la spitalul din Brăila, pentru investigaţii medicale. Astăzi (30 mai n.red.), femeia de 72 de ani din oraşul Măcin a fost predată familiei”, mai spun poliţiştii.
De asemenea, oamenii legii spun că deocamdată nu au putut stabilii ce s-a întâmplat cu femeia în cele 8 zile deoarece se comunică foarte greu cu ea. Se pare că suferă de o boală care afectează memoria.
Pe aceeaşi temă:

28 mai 2018, 10:59
Câştigătorul de la Bachus a confirmat şi la Beijing
Unul dintre cele mai prestigioase concursuri de vinuri din lume, Concours Mondial de Bruxelles, care a avut loc în perioada 10-13 mai în China, la Beijing, şi-a desemnat zilele acestea câştigătorii.
Festivalul RO-Wine a adus împreună peste 3.500 de iubitori ai vinului ...
Producătorul de vinuri vrâncean SC Apcovin Import – Export SRL a obţinut Medalia de Argint cu vinul ”Tata şi Fiul – Chardonnay & Sauvignon Blanc 2017”, podgoria Coteşti, acesta reprezentând un premiu extrem de important care confirmă calitatea vinurilor din cea mai mare podgorie a României. 
Producătorul vrâncean şi-a înscris probele în mod gratuit la Concours Mondial de Bruxelles, cu sprijinul Consiliului Judeţean Vrancea. SC Apcovin SRL a obţinut titlul de mare campion pentru vin alb şi a câştigat Marea Medalie de Aur la Concursul Naţional de Vinuri ”Bachus”, organizat de Consiliul Judeţean Vrancea la Focşani în perioada 5-6 octombrie 2017, în cadrul Festivalul Internaţional al Viei şi Vinului „Bachus”, fapt care i-a asigurat înscrierea gratuită a probelor de vin la Concours Mondial de Bruxelles.
În acest an, la Concours Mondial de Bruxelles de la Beijing au concurat peste 9.180 de vinuri din aproape 50 de ţări.
Probele de vin au fost jurizate de peste 330 de degustători autorizaţi din toată lumea.

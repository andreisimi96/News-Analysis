Mariah Carey şi James Packer s-au despărţit în 2016, la aproape 9 luni de la logodnă FOTO Getty Images
Cântăreaţa americană Mariah Carey (49 de ani) şi-a vândut inelul primit de la fostul logodnic, miliardarul australian James Packer, pentru o sumă uriaşă.
Mariah Carey a dezvăluit că suferă de tulburare bipolară de 17 ani: „A...
Mariah Carey a decis de curând să taie orice legătură cu fostul logodnic, motiv pentru care a trimis inelul la un bijutier din Los Angeles, cerându-i acestuia să se ocupe de vânzarea lui. Potrivit unor zvonuri, cântăreaţa ar fi vândut inelul pentru umă de 2,1 milioane de dolari.
„Mariah a fost foarte vocală în ultima vreme legată de alegerea ei de a-şi continua viaţa înconjurată de pozitivism. Asta presupune să laşi în urmă bagajul emoţional şi material, ceea ce include şi un vechi inel de logodnă de la fostul ei iubit“, a declarat reprezentantul artistei pentru  Page Six .
Mariah şi James Packer s-au despărţit în octombrie 2016, la câteva luni după ce acesta a cerut-o de soţie şi i-a oferit un inel cu diamant, de 35 de karate, creat de bunul prieten al cântăreţei, Wilfredo Rosado. Inelul, care ar valora aproximativ 10 milioane de dolari, face parte din înţelegerea pe care Carey şi miliardarul australian au făcut-o în 2017, prin care cântăreaţa a păstrat bijuteria, plus o sumă între 5 şi 10 milioane de dolari.
După despărţirea de Packer, Mariah a început o relaţie cu dansatorul Bryan Tanaka, acesta fiind în prezent şi managerul artistei. Mariah are gemeni în vârstă de şapte ani cu fostul soţ, actorul şi rapperul Nick Cannon.
Mariah Carey are în prezent o relaţie cu dansatorul ei Bryan Tanaka

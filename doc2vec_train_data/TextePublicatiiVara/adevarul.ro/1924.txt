7 iunie 2018, 13:56
Imagine de la ediţia trecută a festivalului Folk la Dunăre FOTO Teatrul Nae Leonard
Festivalul se va întinde pe durata a trei zile (8-10 iunie 2018), concertele fiind găzduite de Grădina de vară „Leonard” (anexă a Teatrului Naţional de Operă şi Operetă „Nae Leonard”). Printre vedetele muzicii folk invitate se numără Victor Socaciu şi Vasile Şeicaru.
Festival-concurs internaţional de folclor la Galaţi. Participă interpr...
Ajuns la cea de-a IV-a ediţie, Festivalul „Folk la Dunăre” de la Galaţi pregăteşte pentru perioada 8-10 iunie 2018, după cum afirmă organizatorii, „îmbinări eclectice de muzică, abordând teme variate, care nasc sunete ce nu pot fi recreate”.
Spectacolele vor fi găzduite, în cele trei seri de festival între orele 20,00 şi 23,10), de spaţiul relaxant al Grădinii de vară „Leonard” (anexă a Teatrului Naţional de Operă şi Operetă „Nae Leonard”).
Vineri, 8 iunie, vor concerta trupele Ţapinarii, George Nicolescu şi Victor Socaciu, iar sâmbătă, 9 iunie, vor fi pe scenă Vali Petcu, Raul Cârstea & Ady Manolovici şi Vasile Şeicaru. Ultima zi de festival, duminică, 10 iunie, îi aduce în faţa publicului pe artiştii Gheorghe Lupan, Walter Ghicolescu şi Vali Boghean Band.
Abonamentul pentru cele trei zile ale festivalului costă 97 de lei de persoană. Biletul întreg pentru o seară este de 54 de lei, însă elevii şi studenţii îl pot cumpăar cu 32,4 lei. În fine, grupurile organizate (minim 20 de persoane), pot cumpăra biletele cu 21,6 lei de persoană.

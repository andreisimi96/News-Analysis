7 iunie 2018, 16:59
Manifestaţie anticorupţie în Ucraina FOTO uatoday.tv
La iniţiativa preşedintelui Petro Poroşenko şi sub presiune externă, Parlamentul Ucrainei a aprobat în a doua lectură înfiinţarea unui tribunal anticorupţie.
VIDEO Armata rusă desfăşoară exerciţii de amploare în Crimeea
Recomandată de Comisia de la Veneţia şi solicitată de creditorii internaţionali, legea privind crearea tribunalului anticorupţie a fost adoptată în ţara vecină.
Legea stabileşte că tribunalul anticorupţie este o instanţă înaltă specializată şi permanentă în sistemul judiciar al Ucrainei, cu sediul la Kiev şi cu jurisdicţie în întreaga ţară, transmite Reuters.
Acest tribunal va examina cazuri de corupţie cu prejudicii estimate ca fiind de cel puţin 500 de ori mai mari decât salariul minim pe economie.
Miercuri, ambasadorii statelor G7 au făcut apel la crearea acestui tribunal şi la combaterea corupţiei în Ucraina, o ţară împovărată de creşterea datoriei şi obligată să caute soluţii apelând la creditorii internaţionali.

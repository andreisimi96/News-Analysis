7 iunie 2018, 16:14
Parcul Openville din Timişoara
Originalitatea parcului Openville va fi dată atât de maniera inedită de amenajare, peste viitoarea parcare subterană, dar şi de speciile vegetale şi elementele de entertainment pe care le va include.
VIDEO Tudorel Toader, despre ce riscă preşedintele Klaus Iohannis dacă...
Parcul Openville este conceput de echipa de peisagişti italieni şi români care a realizat spaţiul verde al ansamblului urbanistic Palas Iaşi. Cu o suprafaţă totală de 55.000 metri pătraţi, spaţiul verde din Openville va fi, la finalul etapelor de dezvoltare, cel mai mare parc suspendat din România.
Acesta va fi amenajat peste o dală urbană, deasupra noii parcări subterane care va deservi ansamblul.
Parcul va fi o adevărată oază de relaxare, încurajând petrecerea timpului în aer liber. Acesta va include un lac, piaţete pentru evenimente, specii variate de arbori şi arbuşti şi suprafeţe întinse acoperite cu gazon special pe care vizitatorii se pot relaxa.
În vecinătate, vor fi amenajate cafenele şi restaurante, cu panoramă spre parc. În plus, copiii se vor bucura de o destinaţie special creată pentru ei: un carusel echipat cu diverse figurine, fabricat pentru Openville de către un producător italian cu experienţă in îndustria parcurilor de distracţie.
Spaţiul verde va constitui o premieră şi prin varietatea vegetală, dar şi prin dispunerea inedită a speciilor floristice. Aproximativ 20.000 de arbuşti şi 1.400 de arbori vor compune un veritabil „plămân verde” pentru întregul areal Openville şi pentru vecinătăţi.
Arborii au fost aduşi la Timişoara şi plantaţi în vecinătatea ansamblului, unde se aclimatizează până la plantarea în parc.
Pentru transportul arborilor de la pepinierele din nordul Italiei au fost necesare peste 500 de tiruri, în perioada noiembrie 2017 – martie 2018.
Majoritatea arborilor au înălţimi mari şi vor impresiona publicul prin dimensiune, forma coroanelor şi coloritul frunzelor în diferite perioade ale sezonului de vegetaţie. Printre aceştia se numără: fagi pendulari şi piramidali, platani, diverse varietăţi de arţar, stejari, castani, brazi, pini, carpeni de tip spalier sau cu formă piramidală, pruni şi duzi ornamentali, magnolii şi multe alte specii.
Cei mai înalţi arbori sunt teii şi cidrii, cu înălţimi de până la 13 metri. Mai mult, unii tei au vârste de până la 50 – 60 de ani.
În Openville, locuitorii Timişoarei vor avea posibilitatea să se relaxeze pe iarbă, precum în faimoasele parcuri din lume, datorită suprafeţelor generoase amenajate cu gazon special, pe care se va putea călca fără a fi deteriorat.
Aici se vor organiza evenimente diverse, de la activităţi educative şi recreative pentru copii, manifestări culturale şi competiţii sportive, până la târguri tematice, festivaluri şi expoziţii de artă. 
Cel mai mare pol de business, retail şi entertainment din vestul României va fi inaugurat în trimestrul patru al acestui an, odată cu finalizarea primei etape de dezvoltare.
După cele două clădiri office finalizate în 2017, în Openville Timişoara se lucrează la alte două imobile. UBC 3 are o suprafaţă de 19.000 metri pătraţi închiriabili şi va fi finalizată în acest an. UBC 0 va dispune de 52.000 metri pătraţi de spaţii office şi va fi cea mai înaltă clădire de birouri din România (155 metri, 27 de etaje). Construcţia a început în aprilie 2018 şi se estimează a fi finalizată în ultimul trimestru al anului viitor. În paralel, se lucrează la noile spaţii de retail, la o parcare subterană şi la tunelul auto care va fluidiza traficul din întregul areal.
Proiectul mixt Openville este realizat de companiile Iulius şi Atterbury Europe, reprezentând o investiţie estimată la peste 220 milioane de euro.
Au început lucrările la cea mai înaltă clădire de birouri din România. Turnul va avea 27 de etaje şi va oferi o panoramă spectaculoasă asupra oraşului
FOTO Cum arată cea mai spectaculoasă parcare din vestul României. Are şase nivele şi a costat peste 12 milioane de euro
FOTO A fost inaugurată o nouă clădire turn în „Manhattanul” Timişoarei. La începutul anului 2018 începe construcţia celei mai înalte clădiri din România
Americanii de la Intel inaugurează centrul de „inteligenţă artificială” de la Timişoara în noul turn de la Openville
Gigantul american ACI Worldwide s-a extins în Timişoara. Locul de muncă unde angajaţii vin şi pleacă atunci când vor, pot lucra şi de acasă şi nu sunt deloc stresaţi

7 iunie 2018, 07:33
Se pare că o posibilă cauză a izbucnirii incendiului este jarul căzut din sobă, care a aprins materiale compustibile din apropiere.
Un bărbat în vârstă de 74 de ani a suferit arsuri pe 50 la sută din suprafaţa corpului în urma unui incendiu care a izbucnit, miercuri seara, în locuinţa sa, din comuna Valea Lungă, judeţul Dâmboviţa.
Potrivit ISU Dâmboviţa, în urma incendiului izbucnit la o casă din comuna Valea Lungă, un bărbat de 74 de ani a suferit arsuri de gradele 1 şi 2 pe 50 la sută din corp. 
Victima a fost preluată de o ambulanţă şi transportată la UPU Târgovişte. Pompierii au intervenit cu două autospeciale cu apă şi spumă pentru stingerea incendiului, urmând ca ulterior să stabilească de la ce au pornit flăcările.
Se pare că o posibilă cauză a izbucnirii incendiului este jarul căzut din sobă, care a aprins materiale compustibile din apropiere.

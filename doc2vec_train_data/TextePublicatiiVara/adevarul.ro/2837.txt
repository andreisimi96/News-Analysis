Minor prins în trafic conducând un scuter, deşi nu avea permis, iar vehiculul nu era înmatriculat
12 iunie 2018, 20:02
Foto: arhivă Adevărul
Un adolescent de 16 ani s-a ales cu dosar penal, după ce a fost surprins conducând un scuter pe o stradă din Brăila. În aceeaşi zi, un tânăr de 29 de ani a fost depistat de poliţişti conducând o motocicletă, deşi avea permisul suspendat.
Dosar penal pentru o şoferiţă, după ce a lovit un mopedist şi a fugit....
Pe 11 iunie, poliţiştii brăileni l-au oprit în trafic pe un minor, în vârstă de 16 ani, în timp ce conducea pe strada Sebeşului din Brăila un scuter, neavând permis de conducere pentru nicio categorie de vehicule, iar scuterul fiind neînmatriculat.
”A fost întocmit dosar penal şi se continuă cercetările sub aspectul săvârşirii infracţiunilor de conducere a unui vehicul fără permis de conducere, şi punerea în circulaţie sau conducerea unui vehicul neînmatriculat”, au precizat reprezentanţii Inspectoratului de Poliţie Judeţean Brăila.
Tot ieri, poliţiştii din cadrul Biroului Ordine Publică Brăila l-au oprit în trafic pe un tânăr, în vârstă de 29 de ani, din Brăila, în timp ce conducea pe Calea Călăraşilor din Brăila o motocicletă, având dreptul de a conduce autovehicule pe drumurile publice suspendat. Oamenii legii au deschis un dosar penal în acest caz pentru conducere a unui vehicul fără permis de conducere.

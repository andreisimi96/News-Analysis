Lucrările de demolare a Cinematografului Gaudeamus, suspendate de Nist...
Potrivit Inspectoratului General al Poliţiei, pe 1 iunie, o femeie a apelat la ajutorul poliţiei pentru a-şi găsi prietena. Ultima de două zile nu răspundea la telefon şi nici nu era acasă.
Oamenii legii au stabilit că în noaptea de 30 spre 31 mai, victima, în vârstă de 38 de ani, s-a aflat acasă la fostul concubin. Între cei doi s-a iscat un conflict, iar bărbatul a agresat-o, cauzându-i leziuni în regiunea capului, care au dus la moartea acesteia. Pentru a ascunde fapta, bărbatul a săpat o groapă în grădină şi noaptea a îngropat-o.  Acesta a dat foc la haine şi la telefon.
Ca urmare a percheziţiilor, pe 6 iunie în gospodăria bărbatului poliţiştii au găsit îngropat cadavrul femeii. Acesta a fost transportat la medicina legală din Criuleni pentru efectuarea autopsiei.
Pe marginea acestui caz a fost iniţiată o cauză penală pentru omor intenţionat.

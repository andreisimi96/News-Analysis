Avertisment: Rujeola se răspândeşte rapid pe teritoriul R. Moldova
În programul său electoral, candidatul menţionează că va crea o echipă de profesionişti dedicaţi, selectaţi pe criterii de integritate, cu aptitudini relevante realizării posturilor din organigrama nou formată, transmite IPN.
Potrivit lui Andrei Năstase, un obiectiv important pentru a stopa migrarea cadrelor şi a creşte interesul faţă de funcţia publică va fi asigurarea condiţiilor pentru creşterea profesională continuă a funcţionarilor publici prin instruiri cu certificare de către instituţiile europene. Urmează a fi instituită o nouă etică a funcţionarului public bazată pe un comportament prietenos şi responsabil. Niciun cetăţean nu va mai fi subestimat sau ignorat.
La nivel de organizare a administraţiei municipale, Năstase îşi asumă descentralizarea şi transferarea mai multor atribuţii preturilor de sector, în special atribuţii legate de serviciile comunale, utilităţi publice şi dezvoltare economică locală.
De asemenea, pentru a consolida instituţia Primăriei şi pentru a asigura mai multă transparenţă consultativă şi decizională, Candidatul spune că va institui un Consiliu al Comunităţilor Cetăţeneşti pe lângă Primărie, cu implicarea reprezentanţilor comunităţilor, reprezentanţi ai societăţii civile, experţi, reprezentanţi ai mediului academic şi de afaceri.
În calitate de primar, Năstase susţine că va asigura ca documentele referitoare la plăţile făcute din bani publici să fie afişate fără întârzieri pe pagina oficială a Primăriei, astfel încât orice om să le acceseze deschis. Printre principalele măsuri pentru prevenirea corupţiei din Primărie se numără transparentizarea achiziţiilor publice, dra şi monitorizare strictă a executării contractelor.
Candidatul PPDA menţionează că Primăria are peste 60 de întreprinderi în subordine, care gestionează aproape tot patrimoniul municipal. Potrivit lui, acestea aduc câştiguri fabuloase, prin corupţie, celor care le controlează, dar 60% din aceste întreprinderi raportează pierderi în valoare anuală de circa 35 de milioane de lei.
În acest sens, Andrei Năstase propune un audit intern profund şi onest, desfiinţarea întreprinderilor municipale care nu pot fi justificate în niciun fel, pentru că serviciile pe care le oferă pot fi procurate mai uşor şi mai ieftin pe piaţa liberă. Candidatul optează pentru crearea parteneriatelor public-private pentru a presta servicii de calitate, mai ieftine, cu management modern şi eficient.

O turistă a alunecat pe o fâşie de zăpadă la peste 2.000 de metri altitudine, lângă lacul Călţun. Salvamontiştii au fost trimişi s-o salveze
1 iunie 2018, 18:12
Turista este în afara oricărui pericol FOTO: arhivă Salvamont
Salvamontiştii din Argeş au fost solicitaţi să intervină vineri, 1 iunie, în zona lacului Călţun unde o turistă din Piteşti a alunecat pe o fâşie de zăpadă şi s-a lovit de stânci. Condiţiile meteo nu au permis intervenţia unui elicopter.
Exerciţiu de salvare a două victime din zona montană
Ion Sănduloiu, şeful Salvamont Argeş, a declarat pentru Adevărul că turista, care făcea parte dintr-un grup de 13 persoane din Piteşti, are doar o zgârietură la nivelul frunţii. Turista este în afara oricărui pericol şi a refuzat să fie transportată la Spitalul Judeţean Argeş.
Lacul Călţun se situează la altitudinea de 2.135 m, la poalele vârfului Călţun (2.510 m). Pe malul său se află un refugiu, care oferă un loc ferit de vânturile ce străbat zona lacului. Pe malul lacului există şi locuri pentru campare.

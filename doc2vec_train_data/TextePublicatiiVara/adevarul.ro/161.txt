VIDEO Ilie Năstase, ridicat de poliţişti din trafic, pentru a doua oar...
La 71 de ani, Ilie Năstase are comportamentul unui puşti teribilist şi, din păcate, nu sunt semne că s-ar potoli vreodată.
Bilanţul său din ultimele zile e cu adevărat şocant: două dosare penale în decurs de 6 ore, două amenzi în valoare totală de 2.305 lei, suspendarea permisului de conducere. 
Şi, având în vedere notorietatea de care se bucură la nivel internaţional, presa mondială a scris pe larg despre ultimele scandaluri pe care le-a provocat fostul lider ATP, după cum a informat Digi Sport.
Ce au scris?
*Daily Mail: Fostul bad boy al tenisului, Ilie Năstase, învineţit de poliţişti după ce a fost arestat de două ori în aceeaşi zi! A doua oară când a fost arestat, şi-a bătut joc de poliţişti, spunând că au acţionat ca miliţia din era comunistă. Totul s-a întâmplat la un an de la meciul de Fed Cup în care a abuzat verbal echipa Marii Britanii.
L'Equipe: Ilie Năstase, arestat în Bucureşti pentru că a condus în stare de ebrietate.
Ubitennis: Fostul număr 1 mondial, Ilie Năstase, a fost arestat de două ori în 6 ore după ce a condus sub influenţa băuturilor alcoolice şi a fost agresiv cu poliţiştii.
Sportsnet: Năstase, arestat de două ori într-o zi, acuzat că a condus băut. [...] A fost odată liderul tenisului mondial şi era recunoscut pentru comportamentul lui imprevizibil şi temperamental de pe terenul de tenis, cu ieşirile care i-au câştigat porecla 'Nasty'. Şi-a păstrat obiceiurile şi după retragere.
Estadio Deportivo: Fostul tenismen Ilie Năstase, arestat pentru că a condus beat.

12 iunie 2018, 20:03
Conducătorul auto, un tânăr de 25 de ani, a acroşat căruţa care nu era semnalizată corespunzător pentru circulaţia pe timp de noapte.
Accident grav pe autostrada A1 între Sebeş şi Sibiu. O persoană a dece...
Un tânăr de 25 de ani din comuna sălăjeană Bănişor este cercetat penal după ce a lovit cu maşina un căruţaş, apoi a părăsit locul accidentului. Evenimentul rutier a avut loc duminică, 11 iunie, şi a fost adus la cunoştinţa oamenilor legii, o zi mai târziu, de către soţia victimei. "O femeie din comuna Bănişor a sesizat Poliţia, luni, 11 iunie, în jurul orei 15, despre faptul că soţul acesteia a fost victima unui accident de circulaţie produs în seara zilei de 10 iunie, pe Drumul Judeţean 108G, iar conducătorul autoturismului a părăsit locul faptei", se arată într-un comunicat de presă al Inspectoratului de Poliţie Judeţean Sălaj.
Din cercetările efectuate de poliţişti s-a stabilit că în seara cu pricina, în jurul orei 22, un tânăr de 25 de ani din comuna Bănişor, în timp ce conducea autoturismul pe Drumul Judeţean 108G, între localităţile Crasna şi Horoatu Crasnei a intrat în coliziune cu o căruţă nesemnalizată corespunzător pentru circulaţia pe timp de noapte, condus de un bărbat de 71 de ani, din aceeaşi comună. Evenimentul s-a soldat cu rănirea uşoară a căruţaşului. După comiterea faptei, şoferul a părăsit locul accidentului fără încuviinţarea Poliţiei, dar a fost identificat la scurt timp de la sesizare. Oamenii legii l-au găsit pe fugat la domiciliul său, în timp ce încerca să ascundă urmele produse de impact prin înlocuirea pieselor deteriorate.
Poliţiştii au întocmit dosar penal şi continuă cercetările pentru infracţiunile de părăsirea locului accidentului ori modificarea sau ştergerea urmelor şi vătămare corporală din culpă, fapte prevăzute de Codul Penal.
Mai puteţi citi:

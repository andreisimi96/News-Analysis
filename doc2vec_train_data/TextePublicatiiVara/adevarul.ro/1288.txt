Tudorel Toader. FOTO Inquam Photos
Ministrul Justiţiei, Tudorel Toader, a precizat faptul că declaraţiile preşedintelui referitoare decizia CCR privind revocarea Laurei Codruţa Kovesi nu trebuie considerate literă de lege, Klaus Iohannis nefiind pus la punct cu anumite prevederi legale.
Iohannis îi bate obrazul lui Dorneanu:  Primul actor care respect...
„Ce spune preşedintele Klaus Iohannis nu face parte din Biblie. Klaus Iohannis e preşedintele republicii, dar nici eu, nici Klaus Iohannis, nu ne pricepem la toate. Dacă suntem realişti. Nu a greşit. A spus şi dânsul ceea ce i-au spus, probabil, alţii. Prin urmare, aşteptăm motivarea deciziei dar avem un principiu în Constituţie care spune că procurorii sunt sub autoritatea ministrului Justiţiei“, a precizat ministrul Justiţiei. 
Apoi, a completat: „Ministrul Justiţiei, că sunt eu, că va fi altul, nu întreabă un procuror de ce a administrat o anumită probă, de ce a dat o soluţie sau alta. Aceea e independenţa procurorului.  Nu poate ministrul să întrebe ce se întâmplă într-un dosar, dar autoritatea de care vorbeşte Constituţia se referă la administrarea justiţiei, pe care nu le face nici CSM, nici un procuror, ci legiuitorul“, a mai declarat Tudorel Toader.
Ministrul Justiţiei i-a criticat şi pe politicienii din Opoziţie care se bagă „în seamă“ pe tema revocării Laurei Codruţa Kovesi.   

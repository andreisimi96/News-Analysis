Lecţie de bun-simţ: Ce a declarat antrenorul lui Bayern, după ce echip...
Cine s-a uitat, sâmbătă seară, la finala Ligii Campionilor, a mizat, cu siguranţă, pe un meci spectaculos, cu multe ocazii şi multe goluri. Iar asta pentru că Liverpool şi Real Madrid sunt două echipe care, din fericire pentru publicul neutru, nu prea ştiu să se apere.
La Kiev însă, primele 45 de minute ale finalei s-au transformat într-un episod lacrimogen din „Tânăr şi neliniştit“. Şi asta pentru că, după 37 de minute, fiecare echipă pierduse deja un om de bază. Prima lovitură şi cea mai dureroasă a fost încasată de „cormorani“, care, în minutul 30, l-au pierdut pe omul lor cu 44 de goluri în acest sezon: Mohammad Salah. Egipteanul s-a accidentat la umăr, după un duel cu Sergio Ramos şi, chiar dacă într-o primă fază a revenit pe teren, ulterior, a părăsit gazonul cu ochii în lacrimi.
Apoi, i-a venit rândul lui Dani Carvajal să-l urmeze pe egiptean la vestiare, fundaşul Realului suferind şi el o accidentare care s-a dovedit a fi prea serioasă pentru a putea continua jocul. Ambii fobalişti stau acum cu sufletul la gură, în aşteptarea verdictului medicilor, pentru a afla dacă vor putea juca sau nu la Cupa Mondială care va începe în 19 zile.
Cea mai mare ocazie a reprizei a venit exact înainte de pauză, atunci când Benzema a trimis în poartă, după ce o lovitură de cap a lui Ronaldo fusese parată de portar. Tuşierul a semnalizat însă ofsaid, iar reluările au arătat că, de fapt, ambii jucători ai Realului fuseseră în poziţie afară din joc.
Cel mai stupid gol din istoria finalelor Ligii Campionilor
Parcă pentru a compensa o primă repriză săracă în ocazii, partea secundă a început exploziv! Isco a lovit transversala în minutul 47, ratând şansa primului gol în Liga Campionilor de la semifinala din sezonul trecut cu Atletico Madrid!
Apoi, Liverpool a apăsat butonul de autodistrugere. Portarul neamţ, Loris Karius, a avut un moment în care, probabil, creierul i-a s-a oprit. Goalkeeper-ul „cormoranilor“ a prins, lejer, un balon care fusese jucat în spatele apărarii pentru Benzema. Apoi, cu vârful francez în faţa lui, neamţul a încercat să arunce mingea spre un coechipier cu mâna. Doar că, un oportunist, Benzema şi-a întins piciorul, iar mingea a ricoşat în poartă pentru cel mai stupid gol din istoria finalelor Ligii Campionilor!
Probabil, o altă echipă ar fi cazăut după un astfel de moment de groază. Liverpool însă a oferit răspunsul perfect. După un corner, Sadio Mane l-a învins pe Navas şi cei 16.000 de fani ai „cormoranilor“ au explodat de bucurie: 1-1 (55).
Bale, cel mai frumos gol din istoria finalelor europene
Real a avut nevoie de un cel mai stupid gol cu putinţă pentru a trece în avantaj, iar la 1-1, madrilenii au marcat, cu siguranţă, cel mai frumos gol din istoria finalelor europene pentru a prelua, din nou, conducerea.
Bale, introdus în minutul 61 în locul lui Isco, a marcat cu o „foarfecă“ demenţială, sub transversală, lăsându-l fără replică pe nefericitul Karius (64).
O seară groaznică pentru Karius s-a întregit, atunci când acesta a avut o reacţie penibilă la şutul lui Bale, cel care a stabilit scorul final cu reuşita sa din minutul 83: Real Madrid 3 - Liverpool 1.
finale câştigate de Liga Campionilor / Cupa Campionilor Europeni are Real Madrid în palmaresul clubului.
VEZI GOLURILE MECIULUI REAL MADRID - LIVERPOOL

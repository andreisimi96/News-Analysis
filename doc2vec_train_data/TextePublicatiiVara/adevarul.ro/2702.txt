12 iunie 2018, 10:13
Trei cetăţeni ai Republicii Moldova au fost extrădaţi din Ucraina, după ce au fost anunţaţi în căutare naţională de către autorităţile moldoveneşti pentru diverse infracţiuni de ordin penal.
VIDEO Acoperişurile unui local şi a unui bloc locativ din Chişinău, cu...
În baza unei informaţii cu caracter operativ, poliţiştii de frontieră au desfăşurat acţiuni de investigaţii pentru a descoperi locul aflării a unui moldovean de 30 ani. 
Bărbatul este învinuit de comiterea infracţiunii prevăzute de art. 220 al. (1) CP al RM şi anume îndemnul sau determinarea la prostituţie, ori tragerea de foloase de pe urma practicării prostituţiei de către o altă persoană. Acesta se află în urmărire penală din anul 2016 de către reprezentanţii Centrului pentru combaterea traficului de persoane.
Astfel, în repercursiunea cooperării cu instituţiile de drept ale Ucrainei s-a reuşit aflarea şi reţinerea moldoveanului, ca ulterior să fie efectuată procedura de extrădare prin punctul de trecere Palanca la data de 5 iunie 2018.
Persoana a fost transmisă organelor abilitate ale Republicii Moldova şi plasat sub arest preventiv, riscând o amendă în mărime de la 650 la 1.350 unităţi convenţionale sau cu închisoare de la 2 la 5 ani.
În al doilea caz, doi cetăţeni minori ai Republicii Moldova de 16 şi, respectiv, 17 ani, la începutul lunii precedente au comis un furt dintr-o locuinţă din oraşul Ştefan Vodă. S-a stabilit că adolescenţii sunt originari din raionul Ştefan Vodă, iar după comiterea furtului au părăsit teritoriul ţării, fiind mai târziu reţinuţi în Ucraina.
Formalităţile de extrădare au avut loc în punctul de trecere Tudora. În prezent, tinerii sunt cercetaţi în stare de libertate.

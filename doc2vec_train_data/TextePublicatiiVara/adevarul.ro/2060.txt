8 iunie 2018, 07:29
Două eleve ale Şcolii Gimnaziale "Teiul Doamnei" din localitatea Teis au interpretat o melodie românească, fiind acompaniate de aplauzele publicului
Pentru a marca Centenarul Marii Uniri şi de asemenea înfrăţirea municipiului Târgovişte cu oraşul spaniol Castellon, Institutul Hispano Român a organizat în municipiul Târgovişte evenimentul „România într-o sută de cuvinte“.
Această acţiune a fost posibilă datorită colaborării şi sprijinului acordat de către Primăria Târgovişte, Biblioteca Judeţeană "Ion Heliade Radulescu" şi a Ministerului pentru Românii de Pretutindeni cărora le adresăm pe această cale sincerele noastre mulţumiri publice.
Actul a debutat cu o scurtă prezentare a Institutului Hispano Român şi cu interpretarea unei piese muzicale româneşti de către una dintre cele mai tinere eleve participante la eveniment.
Concursul şi-a propus stimularea spiritului competitiv, dezvoltarea comunicării şi dragostea pentru patrie. Competiţia a fost deschisă mai multor categorii de vârstă 3-6, 7-11 şi 12-18 ani. Publicul format din aproximativ 80 de persoane a fost delectat cu scenete, cântece, poezii şi desene. Datorită multitudinii de lucrări deosebite ale elevilor, Institutul Hispano Român a decis acordarea a 26 de diplome şi premii pentru a recompensa cum se cuvine efortul elevilor.
Două eleve ale Şcolii Gimnaziale "Teiul Doamnei" din localitatea Teis au interpretat o melodie românească, fiind acompaniate de aplauzele publicului. La sfârşitul actului de premiere au fost citite câteva dintre lucrările câştigătoare, care au emoţionat până la lacrimi pe cei prezenţi în sală, datorită încărcăturii emoţionale a acestora.
La acest concurs au participat elevi de la Colegiul Naţional "Constantin Cantacuzino", Şcoala Gimnazială "Teiul Doamnei" - Teis, Şcoala Gimnazială Răzvad, Şcoala Gimnazială "Prof. Ilie Popescu" Şotanga, Şcoala Gimnazială "Tudor Vladimirescu", Şcoala Gimnazială "Căpşuna", Liceul Tehnic "Udrea Băleanu" şi Şcoala Gimnazială "Dora Dalles" sub îndrumarea cadrelor didactice care au dorit să se implice în această activitate internaţională hispano-română şi cărora de asemenea le mulţumim şi le dorim să continue colaborarea cu acest gen de acţiuni.

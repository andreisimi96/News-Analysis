12 iunie 2018, 19:44
Plutonierul major Cristian Mufturel FOTO ISU Drobeta
Plutonierul major Albert Cristian Mufturel a reprezentat cu succes ISU „Drobeta” al judeţului Mehedinţi la Concursul Naţional “Cel Mai Puternic Pompier”, desfăşurat, în perioada 07-08 iunie 2018, în municipiul Alba Iulia.
Un tânăr a căzut de la etajul 7 al unui bloc din cartierul clujean Măn...
Pompierul îşi desfăşoară activitatea în cadrul Detaşamentului Drobeta Turnu Severin, fiind şeful echipajului de scafandri-salvatori.
Pentru această competiţie, pregătirea nu a fost una specifică bazată pe parcurgerea probelor desfăşurate în concurs, ci printr-un antrenament individual asiduu, susţinut de pasiunea pentru culturism, dar şi din dorinţa de perfecţionare, izvorâtă din profesionalismul dovedit la locul de muncă. 
Deşi are o capacitate fizică şi mentală de invidiat, salvatorul apreciază traseul competiţiei ca unul foarte solicitant, pentru parcurgerea lui fiind nevoie de: determinare, forţă, rezistenţă şi control.
Plt. maj. Albert Cristian Mufturel a demonstrat însă că deţine aceste calităţi, reuşind să se claseze pe locul 9 în concurs.
„Rezultatul este unul foarte bun, luând în considerare că pompierul a participat pentru prima dată la această competiţie, unde s-au întrecut 85 de salvatori din cadrul a 32 de inspectorate pentru situaţii de urgenţă din ţară, probele fiind adaptate după cele ale concursurilor sportive internaţionale ale pompierilor organizate la Jocurile Mondiale ale Poliţiştilor şi Pompierilor”, spune Raluca Tîrcă, purtătorul de cuvânt al ISU Drobeta.

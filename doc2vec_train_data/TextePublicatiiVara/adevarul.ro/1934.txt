Sute de mii de oameni sunt aşteptaţi de PSD să ajungă la mitingul de sâmbătă seara. FOTO INquam Photos
Organizatorii mitingului PSD „împotriva abuzurilor“ au transmis organizaţiilor judeţene regulile pentru participarea la acest eveniment. Potrivit unui document obţinut de Adevărul, participanţii trebuie să fie îmbrăcaţi de la brâu în sus în alb, să aibă varianta prescurtată a imnului României, dar mai ales lanterne mici sau telefoane cu lanternă.
Liderii PSD au pus la punct toate detaliile organizatorice privind mitingul „împotriva abuzurilor“ de sâmbătă seara, din Piaţa Victoriei. „Adevărul“ vă prezintă un document transmis unei filiale în vederea modului cum trebuie aduşi participanţii la miting. 
Documentul este semnat de secretarul general Marian Neacşu, acesta document fiind adresat către organizaţia judeţeană a PSD Iaşi. 

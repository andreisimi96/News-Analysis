Un tânăr i-a pus cuţitul la gât unei femei în plină stradă pentru 20 de lei. Agresorul a fost reţinut
8 iunie 2018, 18:18
Foto: arhivă Adevărul
Un tânăr de 29 de ani a fost reţinut de poliţişti şi va fi propus astăzi, 8 iunie, la arestare preventivă, după ce a ameninţat o femeie cu un cuţit pentru a-i fura o sumă de bani modică.
Riscă ani grei de închisoare pentru 170 de lei. Un adolescent suspecta...
Pe 7 iunie, poliţiştii din cadrul Biroului Investigaţii Criminale Brăila l-au depistat pe un tânăr, în vârstă de 29 de ani, din Brăila, bănuit de comiterea unei tâlhării calificate.
”În seara de 6 mai, brăileanul i-ar fi sustras suma de 20 de lei unei tinere, în vârstă de 22 de ani, ameninţând-o cu un cuţit”, au precizat reprezentanţii Inspectoratului de Poliţie Judeţean Brăila.
Acesta a fost reţinut şi încarcerat în Centrul de Reţinere şi Arestare Preventivă din cadrul Inspectoratului de Poliţie Judeţean Brăila, urmând ca în cursul zilei de astăzi, 8 iunie, să fie prezentat instanţei cu propunere de arestare preventivă.

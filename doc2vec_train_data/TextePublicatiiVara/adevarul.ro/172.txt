28 mai 2018, 09:53
Un şofer român a fost arestat la Napoli, în Italia, după ce a fost prins, duminică, având în maşină o tonă de ţigări de contrabandă. Ţigările au fost ambalate într-o firmă din Târgovişte, după cum a declarat şoferul.
Şoferul de 46 de ani le-a spus poliţiştilor că nu ştie ce transportă. Poliţiştii din Italia au găsit o tonă de ţigări de contrabandă în valoare de peste 250.000 de euro. Captura a fost confiscată de Guardia di Finanza în secţiunea Caserta a autostrăzii A1 de la ieşirea din Napoli Nord. 
Actele care însoţeau marfa au fost emise de o societate din Târgovişte, arătau că el ar fi trebuit să fie la Salerno.  
Cele 45.000 de cartuşe de ţigări şi maşina au fost confiscat, valoare lor depăşind 250.000 de euro. Românul va fi judecat pentru contrabandă cu ţigări străine.
Sursa video: corriere.it
Ţigările aveau mărci precum "Rothmans Demi Blu" şi "Marble", în special ţigări ieftine care poartă mărci înregistrate în ţările de producţie (Rusia, Emiratele Arabe Unite, China şi Ucraina), care nu au putut fi vândute în Italia sau în cadrul Uniunii Europene, deoarece acestea nu respectă standardele minime de siguranţă impuse de legislaţia comunitară, deci periculoase pentru consumatori.

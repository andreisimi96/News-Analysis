6 iunie 2018, 21:23
Staţia telecabinei, din Cetatea Devei. FOTO: Daniel Guţă. ADEVĂRUL.
Cei mai mulţi dintre turiştii care vizitează Cetatea Devei urcă Dealul Cetăţii folosind telecabina. Preţul unei călătorii s-a dublat.
FOTO Apariţie inedită a Laurei Codruţa Kovesi printre turişti. Unde şi...
Consiliul Local Deva a aprobat mărirea tarifelor La telecabina folosită de turişti pentru a urca în Cetatea Devei. Preţul biletelor pentru turiştii care vor vizita monumentul istoric şi vor alege să folosească monolinerul se va modifica în a doua jumătate a lunii iunie 2018. Un bilet dus-întors pentru un adult va costa 20 de lei.
Pentru elevi, studenţi sau pensionari, tariful va fi de 10 lei pe persoană, dacă aceştia vor prezenta actele doveditoare: carnet de elev/student vizat pe anul în curs sau cupon de pensie, după caz. În cazul grupurilor organizate, cu un număr mai mare de 15 persoane, însoţitorul grupului, sau după caz, organizatorul este scutit de la plata călătoriei cu telecabina. Veteranii de război, persoanele cu handicap cu însoţitor, copiii instituţionalizaţi şi copiii cu vârsta sub 3 ani vor fi scutiţi de la plata tarifului dacă dovedesc cu acte statutul lor.
Modificarea tarifelor a fost necesară pentru că au crescut cheltuielile cu funcţionarea telecabinei, ca urmare a majorării tarifelor la energia electrică, susţin reprezentanţii Primăriei Deva.
„De asemenea, cu banii proveniţi din încasările pentru accesul în Cetate cu monolinerul, administraţia locală doreşte să îmbunătăţească condiţiile pentru turişti prin: amplasarea mai multor obiecte de tip mobilier urban (bănci, mese, coşuri de gunoi), montarea unor panouri indicatoare, asigurarea personalului pentru curăţenia grupurilor sanitare etc., dar şi să realizeze alte investiţii care pot ajuta la creşterea calităţii serviciilor pentru cei care vizitează monumentul istoric, emblema oraşului Deva. În acest moment, tarifele pentru vizitarea altor obiective turistice din diferite localităţi sunt mai mari decât cele practicate la Deva. Spre exemplu, un bilet pentru adulţi la Castelul Corvinilor de la Hunedoara în lunile de vară este de 30 de lei, la Castelul Bran – 40 de lei etc.”, informează Primăria Deva.
Cei care urcă pe jos la Cetatea Devei nu vor plăti bilet de intrare.
Vă recomandăm să citiţi şi:

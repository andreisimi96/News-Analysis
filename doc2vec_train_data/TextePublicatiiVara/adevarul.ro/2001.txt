Un adolescent s-a ales cu dosar penal, după ce i-a furat telefonul mobil unui coleg de clasă
7 iunie 2018, 18:09
Foto: arhivă Adevărul
Un minor de 16 ani este cercetat pentru furt, în contextul în care acesta a profitat de faptul că un coleg de clasă îşi lăsase telefonul nesupravegheat şi l-a sustras.
Deşi era condamnat la ani grei de închisoare şi fusese dat în urmărire...
Pe 6 iunie, poliţiştii din cadrul Biroului Investigaţii Criminale Brăila l-au identificat pe un minor, în vârstă de 16 ani, din Brăila, bănuit de săvârşirea unei infracţiuni de furt.
”La data de 4 mai, tânărul ar fi sustras telefonul mobil al unui coleg de clasă, profitând de faptul că acesta îl lăsase nesupravegheat. Prejudiciul a fost recuperat de către poliţişti şi predat persoanei reclamante”, au precizat reprezentanţii Inspectoratului de Poliţie Judeţean Brăila.
Poliţiştii au deschis un dosar penal în acest caz pentru furt.

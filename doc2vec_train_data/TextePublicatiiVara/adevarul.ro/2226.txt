Sunătoare şi roiniţă contra tulburărilor de somn
După cum precizează psihologul Raluca Mihăescu, „nopţile nedormite ne scad şi capacitatea de memorare. Privarea de somn ne afectează anumite funcţii ale creierului, alterându-ne capacitatea de atenţie, însă şi abilităţile de raţionament. Iar aceste probleme cresc direct proporţional cu numărul nopţilor pierdute din diferite motive”.
Şi riscul de îngrăşare este accentuat de nopţile pierdute. Un studiu efectuat acum câţiva ani de o echipă de cercetători de la Universitatea din Cleaveland a arătat că femeile care au dormit mai puţin de cinci ore pe noapte aveau cu 32% mai multe şanse de a câştiga în greutate chiar şi 14 kilograme, spre deosebire de cele care dormeau şapte ore pe noapte.
Nopţile pe care le petrecem fără să dormim cresc riscul de a suferi un accident vascular cerebral mai târziu în viaţă. „Chiar dacă starea de sănătate este foarte bună, şansele de a experimenta un astfel de episod cresc de patru ori în cazul adulţilor care se odihnesc sub şase ore în fiecare noapte. Un minimum de şapte ori de somn pe noapte este ideal”, precizează medicul cardiolog Andrei Moraru.
Nopţile pierdute pot conduce la o stare de scurtă durată de euforie. „Cu toate acestea, efectul euforiei cauzate de privarea de somn poate avea drept consecinţă un comportament riscant, precum probleme de judecată, dependenţă sau luarea unor decizii pripite din cauza stării de optimism experimentate pe o perioadă scurtă”, avertizează psihologul Raluca Mihăescu.

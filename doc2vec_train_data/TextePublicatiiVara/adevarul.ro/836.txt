Buzărnescu, după calificarea în optimi la French Open: Nu pot să cred ...
Mihaela Buzărnescu era fără victorie pe tabloul pricipal al turneelor de Grand Slam până la French Open 2018. Iar acum, românca de 30 de ani se pregăteşte pentru confruntarea din optimi cu Madison Keys (13 WTA).
În ciuda acestei ascensiuni fantastice, Buzărnescu rămâne o anonimă pentru mulţi. Vorbim despre cei care n-au realizat încă performanţa uluitoare a Mihaelei. Iar o dovadă că nu prea se ştie mai nimic despre Buzărnescu în circuitul WTA e o declaraţie dată de viitoarea ei adversară de la French Open.
Ce a spus Madison Keys?
*Nu ştiu cum să-i pronunţ numele, aşa că nu o să-l spun, dar mă bazez pe antrenorii mei să mă ajute, să o urmărească şi să-mi ofere un plan de joc pe care eu să-l execut.
*Ştiu despre ea că e cap de serie şi îi văd mereu numele, n-am apucat să văd vreun meci, dar e plăcut şi provocator să joci contra cuiva pe care nu l-ai mai întâlnit.

Ludovic Orban salută victoria lui Andrei Năstase în alegerile pentru P...
„Astăzi am obţinut o victorie importantă! Vă mulţumim că aţi ieşit la vot şi aţi demonstrat că unitatea, corectitudinea şi implicarea sunt mai puternice decât minciuna şi ura. Le mulţumim, în mod special, susţinătorilor şi membrilor PAS. Fără voi nu ar fi fost posibilă această victorie. Curajul, responsabilitatea şi dedicaţia voastră au zguduit din temelii regimul corupt”, a scris Maia Sandu pe pagina sa de Facebook,
Ea a precizat că „locuitorii Chişinăului merită o viaţă mai bună, un oraş european, bine administrat”.
„Această victorie a demonstrat că uniţi putem învinge! Tot aşa, împreună cu toţi oamenii de bună credinţă vom câştiga şi alegerile parlamentare”, a conchis Maia Sandu.
Amintim că Andrei Năstase, candidatul comun al PAS şi PPDA la funcţia de primar de Chişinău, l-a învins duminică, 3 iunie, în cel de-al doilea tur de scrutin, pe socialistul Ion Ceban. Andrei Năstase a obţinut 52,6% din voturi, iar Ion Ceban a acumulat 47,4%.

28 mai 2018, 06:56
Ministrul de Apărare al Chinei a răspuns în faţa actelor „provocatoare” ale SUA, după ce mai multe nave de război americane au navigat pe lângă insulele Mării Chinei de Sud, revendicate de către Beijing, relatează Al Jazeera.
Tensiuni în Marea Chinei de Sud: Armata chineză îi cere repetat unui d...
Un oficial american a precizat sub anonimat că două nave militare au ajuns la aproximativ 22 de kilometri de insulele Paracel, o serie de insuliţe şi refice asupra cărora China se află în dispută cu vecinii din tiritoriu. Cele două nave au constat într-un distrugător de rachete şi un crucişător cu rachete ghidate, care au efectuat mai multe manevre în zonă, subliniază Reuters.
Într-o declaraţie de presă, Ministrul Apărării al Chinei a declarat că mişcarea „a încălcat legea chineză şi cea internaţională, a încălcat grav suveranitatea chineză şi a afectat încrederea reciprocă între cele două forţe militare”.
Acesta a mai subliniat că Beijingul a trimis nave şi aeronave pentru a avertiza forţele americane să plece, adăugând că aceştia din urmă au intrat în apele teritoriale ale ţării fără permisiune.
Într-o altă declaraţie, ministrul de externe al Chinei a cerut Washington-ului să oprească acest gen de acţiuni. „China va continua să ia toate măsurile necesare pentru a apăra suveranitatea şi securitatea ţări”, a adăugat ministrul.
Armata americană încă nu a venit cu o reacţie, dar conform Reuters, aceasta operează zilnic operaţiuni în zonă.

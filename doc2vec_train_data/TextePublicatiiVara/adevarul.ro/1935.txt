7 iunie 2018, 14:54
Înalta Curte de Casatie si Justitie /Foto: Adevarul
Asociaţia MEDEL, din care fac parte mai multe organizaţii de magistraţi din Europa, a adoptat o rezoluţie prin care condamnă încheierea de protocoale secrete între instituţiile din cadrul autoritatii judecătoreşti şi Serviciul Român de Informaţii, acte „ce ar submina independenţa sistemului judiciar.
Curtea Constituţională va dezbate pe 5 iulie sesizarea cu privire...
Organizaţia magistraţilor europeni MEDEL “condamna cu fermitate încheierea de protocoale secrete între institutile din cadrul autorităţii judecătoreşti şi Serviciul Român de Informaţii, ce subminează statul de drept, democraţia, independenţa sistemului judiciar şi dreptul la un proces echitabil, încălcând astfel drepturile fundamentale ale românilor protejate de Constituţie şi de Convenţia Europeană a Drepturilor Omului”, se afirmă într-o Rezoluţie adoptată în plenară de la Bruxelles din data de 24 mai 2018. 
"MEDEL nu e o instanţa europeană. Ci este o asociaţie constituită în Europa din câteva organizaţii naţionale de magistraţi. UNJR, o organizaţie din Romania cu vreo cativa membri din Romania, a cerut MEDEL o reacţie. Şi o are. Atâta tot", a scris judecătorul Cristi Danileţ pe Facebook.
Reacţia judecătorului Cristi Danileţ vine după ce Dana Gîrbovan, preşedintele Uniunii Naţionale a Judecătorilor din România a atras atenţia asupra rezoluţiei acestei organizaţii.
Practic, MEDEL, sau Magistraţii Europeni pentru Democraţie şi Libertate, este o asociaţie europeană deschisă judecătorilor şi procurorilor, înfiinţată în anul 1985 pentru a susţine o viziune progresistă a justiţiei în Europa. Asociaţia are 22 de organizaţii membre, în 13 state europene, având statut de observator în cadrul Consiliului Europei.  
Astfel, organizaţia Medel, prin rezoluţia citată, îndeamnă la încetarea atacurilor împotriva Curţii Constituţionale şi solicita Preşedintelui României Klaus Iohannis să denunţe public aceste protocoale şi totodată, în calitate de preşedinte al CSAT, să se asigure că “serviciile secrete nu mai intervin în niciun mod în procesul judiciar”. 
De asemenea, magistraţii europeni “cer autorităţilor Uniunii Europene să susţină cu fermitate că luptă împotrivă corupţiei nu poate fi realizată prin utilizarea metodelor nedemocratice de investigare penală, similare celor sovietice”. 

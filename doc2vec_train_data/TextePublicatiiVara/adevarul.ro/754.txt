2 iunie 2018, 11:02
Versanul de la marginea localităţii Şoimuş
Lotului IV al viitoarei Autostrăzi Lugoj - Deva, un tronson de circa 22 de kilometri, trebuia finalizat în 2016. Noile imagini aeriene publicate de Asociaţia Pro Infrastructura ne arată că mai e mult până la finalizare.
Reprezentanţii Direcţia Regională de Drumuri şi Poduri Timişoara susţin că stadiul execuţiei lucrărilor la Lotului IV al Autostrăzi Lugoj - Deva a ajuns la aproximativ 80 la sută şi că drumul ar putea chiar să fie deschis circulaţie în 2018. 
Noile filmări aeriene ale celor de la Asociaţia Pro Infrastructura ne arată că mai e mult până la finalizare şi este imposibil ca lucrările să fie terminate în şase luni. 
Din imagini se vede că mai este mult de lucru la escavarea versantului de la marginea localităţii Şoimuş, pe o lungime mai mare de un kilometru, care va fi ocupat de un sector al autostrăzii Lugoj - Deva. În plus, mai sunt de executat lucrări importante la infrastructura şi suprastructura pasajelor.
Cei 22,1 de kilometri ai Lotului IV din Autostrada Lugoj - Deva, între Deva şi Ilia, trebuiau finalizaţi în luna mai a anului 2016, conform contractului semnat de constructori.
Alte două loturi ale autostrăzii din vestul ţării se află în şantier din 2014. Termenul de finalizare al Autostrăzii Deva – Lugoj, împărţită în patru tronsoane, în lungime totală de 100 de kilometri, a fost stabilit pentru 27 mai 2016.

Cum plănuieşte Halep să o învingă pe Kerber: „Voi face fix aşa!“
A fost 6-2, 6-1 pentru Simona Halep în faţa lui Mertens, iar românca se pregăteşte de un meci cu Angelique Kerber în sferturile de finală de la Roland Garros.
„Servind puternic şi precis, mărind ritmul, atacând cum avea prilejul, Simona şi-a pus adversara în genunchi şi pe stânga, şi pe dreapta. Nu a mai ţinut seama de scor, de ce-i vine de dincolo de plasă, nu au afectat-o nici „noroacele” lui Mertens, două mingi tăiate în disperare, îngropate la o palmă în terenul ei, nici propriul smeci expediat câţiva metri afară de la câţiva paşi de fileu. 
Tentativele de a veni în faţă la cacealma ale belgiencei le-a sancţionat cu passinguri „mână rece”.
Elise Mertens a arătat ca o domnişoară pe cal, în faţa unui tanc...
Simona Halep este în sferturi. Nu mai fac niciun pronostic, pentru că îmi este teamă ca nu cumva să rup vraja acestei stări de graţie...
Atenţie la tânăra rusoaică Daria Kasatkina. Extraordinară forţa liniştită cu care a „sugrumat-o” pe atât de tenacea „tractoristă” Caroline Wozniacki. La 21 de ani, Daria arată în joc inteligenţa şi maturitatea unei campioane de 30...“.

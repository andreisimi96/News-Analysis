9 iunie 2018, 06:36
Peste cinci mii de elevi constănţeni s-au înscris la examenul de Evaluare Naţională 2018. Prima proba se va desfăşura pe 11 iunie, iar pe 19 iunie se vor afişa rezultatele.
5.294  de absolvenţi de clasa a VIII-a s-au înscris la Evaluarea Naţională, 2018, transmite Inspectoratul Şcolar Judeţean Constanţa.
Examenul se va desfăşura în perioada 11-13 iunie 2018,iar absolvenţii clasei a VIII-a vor susţine probele scrise din cadrul Evaluării Naţionale în 119  centre de examen, conform calendarului MEN:
11 iunie 2018 Limba şi literatura română - probă scrisă
13 iunie 2018 Matematica - probă scrisă
19 iunie 2018 Afişarea rezultatelor  (până la ora 12.00)
19  iunie 2018 Depunerea contestaţiilor (orele 14 - 19)
20-22 iunie 2018 Soluţionarea contestaţiilor
23 iunie 2018 Afişarea rezultatelor finale, după contestaţii
Probele scrise încep la ora 9.00, iar accesul elevilor în săli este permis, cel mai târziu cu 30 de minute înainte de începerea probei respective, până la ora 8.30. Durata fiecărei probe scrise este de 120 de minute din momentul primirii subiectelor de fiecare elev.
Pe aceeaşi temă: 

4 iunie 2018, 02:52
Cenuşa de la vulcanul Fuego FOTO EPA
Cel puţin 6 oameni au murit şi alţi 20 au fost răniţi duminică, după ce vulcanul Fuego din Guatemala a avut o erupţie violentă, revărsând o cantitate mare de lavă şi aruncând în aer cenuşă, relatează Reuters.
„E un râu de lavă care şi-a ieşit din matcă şi a afectat satul Rodeo. Sunt oameni răniţi, arşi şi chiar persoane decedate,” a declarat Sergio Cabanas, secretarul general al Organizaţiei naţionale de luptă împotriva catastrofelor naturale (Conred).
„Evacuăm zona şi salvăm oamenii şi avem informaţii conform cărora sunt 20 de răniţi, 6 morţi şi mai multe persoane dispărute,” a adăugat Cabanas.
Din cauza cenuşii degajate, aeroportul internaţional La Aurora din Guatemala a fost închis.
Vulcanul este situat la aproximativ 35 de kilometri de capitală şi 40 de kilometri de Insula Antigua. 
Jimmy Morales, preşedintele ţării, va susţine o conferinţă de presă în curând.
WTF... This is what people in #Guatemala 🇬🇹 saw after the Fuego volcano erupted less than an hour ago.
Deaths have already been reported. pic.twitter.com/9DbToOQl5z
— Thomas van Linge (@ThomasVLinge) June 3, 2018

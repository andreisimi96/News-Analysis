Gabriela Firea, primarul general al Capitalei Foto INQUAM
Primăria Capitalei dezminte că nu i-a facilitat Simonei Halep o întâlnire cu fanii în Bucureşti după victoria de la Roland Garros şi arată că reprezentanţii Federaţiei Române de Tenis au cerut de la bun început ca evenimentul să aibă loc pe Arena Naţională.
 ”Primaria Municipiului Bucureşti dezmite categoric informaţiile vehiculate în mediul online conform cărora ar fi refuzat aprobarea desfăşurării evenimentului de prezentare a trofeului câştigat de Simona Halep la Roland Garros, în altă locaţie decât Arenă Naţională.
Pentru corectă informare a opiniei publice va informăm că ieri, în jurul prânzului, preşedintele Federaţiei Române de Tenis, George Cosac, a contactat Primăria Capitalei în vederea organizării împreună a unui eveniment care să marcheze performanţă campioanei Simona Halep.
Primăria Municipiului Bucureşti a răspuns prompt acestei propuneri, mai ales că, la iniţiativă Primarului General şi prin votul CGMB, Simona Halep este cetăţean de onoare al Bucureştiului.
Astfel, reprezentanţii Primăriei Capitalei precum şi cei ai Federaţiei Române de Tenis au stabilit, de comun acord, că Arenă Naţională reprezintă cea mai potrivită locaţie unde se poate organiza un eveniment de înaltă ţinută, aşa cum merită o campioană de talia Simonei Halep.
Arenă Naţională oferă toate facilităţile iubitorilor sportului, atât din punct de vedere al confortului cât şi al siguranţei sau accesului şi găzduieşte cele mai importante evenimente sportive naţionale şi internaţionale.
Subliniem încă o data faptul că nu s-a pus în discuţie nici un moment că acest eveniment să se desfăşoare în altă locaţie decât la Arenă Naţională şi ne exprimăm regretul că un astfel de eveniment, atât de important pentru România este folosit că instrument politic cu scopul de a denigra atât instituţia Primăriei Capitalei cât şi numele Primarului General”, arată Primăria Capitalei.

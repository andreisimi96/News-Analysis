6 iunie 2018, 17:16
Imagine de arhivă
Instituţiile europene au ajuns miercuri la un acord provizoriu în vederea înfiinţării în toate ţările Uniunii Europene (UE) a unui sistem de alertare prin SMS în cazul unor atacuri teroriste şi catastrofe, relatează AFP.
Comisia Europeană impune noi taxe vamale pentru importuri din Statele ...
Această decizie face parte dintr-un acord foarte larg cu privire la un pachet de măsuri în domeniul telecomunicaţiilor, la care s-a ajuns în noaptea de marţi spre miercuri, între negociatori reprezentând Parlamentul European (PE) şi cele 28 de state membre UE.
”În vederea creşterii protecţiei cetăţenilor Uniunii”, anunţă CE într-un comunicat, se prevede să se implementeze ”un sistem de transmitere de avertismente publice cetăţenilor pe telefoanele lor mobile”.
„El le va permite cetăţenilor şi călătorilor să fie informaţi despre ameninţări iminente sau în curs în zona în care se află”, precizează Comisia.
Ideea acestui sistem a fost intordusă de eurodeputaţi şi se inspiră din principiului numărului 112, care poate fi apelat de pe orice telefon în toate statele membre UE.
Un asemenea sistem există de la 8 noiembrie 2012 în Olanda, care a fost prima ţară din lume ce a implementat un asemenea dispozitiv, cu scopul de avertiza atât cu privire la inundaţii, cât şi atentate, a declarat pentru AFP cabinetul eurodeputatului olandez Lambert Van Nistelrooij.
În Franţa, la sfârşitul lui mai, Guvernul a decis să pună capăt, din cauza unor serii de erori, aplicaţiei de alertare cu privire la atentate pe smartphone SAIP, menită să informeze populaţia pe reţele de socializare. Aplicaţia a fost implementată după atentatele teroriste din 2015.

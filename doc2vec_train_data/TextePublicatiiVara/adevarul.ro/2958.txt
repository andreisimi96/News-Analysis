13 iunie 2018, 13:44
S-a deschis Târgul de Carte Gaudeamus de la Timişoara FOTO  Ş.Both
Timişoara devine, de astăzi, centrul cărţii odată cu deschiderea celei de-a zecea ediţii a Târgului de Carte Gaudeamus.
Târgul de Carte Gaudeamus s-a deschis, miercuri, în uriaşul cort ridicat în Piaţa Libertăţii. Este ediţia cu numărul zece a caravanei, care este organizată de Radio România, cu sprijinul echipei locale de la Radio Timişoara.
La deschiderea târgului a participat şi directorul general al Societăţii Române de Radiodifuziune, Georgică Severin care a făcut i-a prezentat primarului Nicolae Robu oferta de carte din acest an. Severin a propus ca în 2021 târgul de la Timişoara să devină unul internaţional.
“Profit de prezenţa domnului primar Robu, să-I fac propunerea, să analizăm, ca în anul 2021, Gaudeamus să aibe o ediţie specială, internaţională, aici la Timişoara. Să fie integrat în manifestările care vor avea loc în Capitala Culturală din 2021”, a spus Severin.
“Salut ideea, desigur, o găsesc excelentă, aşa că o facem. Trebuie să pregătim din timp, dar batem palma de acum”, a răspuns Robu.
Iubitorii de carte vor putea vizita târgul până în 17 iunie. Pot să găsească cele mai importante nume de pe piaţa naţională de carte, cele mai recente şi mai căutate titluri ale momentului. De asemenea, organizatorii au pregătit tombola Gaudeamus, concursul Miss Lectura şi importante reduceri.
Cortul este deschis zilnic între orele 11.00-21.00, iar duminică de la 10.00 la 18.00.

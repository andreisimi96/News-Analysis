7 iunie 2018, 12:13
Poliţia a confiscat bani şi ţigări FOTO IPJ Călăraşi
Peste 14.000 de ţigarete, 20.140 de lei şi aproximativ 9.000 de euro au fost ridicaţi de poliţişti, cu sprijinul Direcţiei Operaţiuni Speciale, în urma a 22 de percheziţii efectuate în judeţul Călăraşi şi Bucureşti, într-un dosar privind săvârşirea infracţiunii de contrabandă cu ţigarete.
IGPR: 537 de permise de conducere, reţinute de poliţişti într-o singur...
La 6 iunie, poliţiştii au efectuat  22 de percheziţii domiciliare în judeţul Călăraşi şi Bucureşti.  Activităţile s-au desfăşurat în cadrul unui dosar penal aflat în instrumentarea Serviciului de Investigare a Criminalităţii Economice Călăraşi, sub supravegherea Parchetului de pe lângă Judecătoria Olteniţa, în care se efectuează cercetări pentru săvârşirea infracţiunii de contrabandă cu ţigarete.
În urma percheziţiilor, poliţiştii au ridicat 14.880 ţigarete, 20.140 de lei şi 8.950 de euro. Au fost puse în aplicare 17 mandate de aducere, iar în urma administrării probatoriului, 6 persoane, cu vârste cuprinse între 38 şi 55 de ani, au fost reţinute pentru 24 de ore, urmând a fi prezentate magistraţilor, cu propunere de arestare preventivă. 

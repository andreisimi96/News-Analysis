Ilie Toma.FOTO: glasul-hd.ro
Un parlamentar din Hunedoara a explicat de ce participanţii la mitingul „împotriva abuzurilor” au primit indicaţii să se echipeze în alb, de la brâu în sus. Circa 3.000 de oameni din Hunedoara sunt aşteptaţi să participe la miting.
Cum s-a mobilizat Consiliul Judeţean pentru a aduce trenuri cu manifes...
Circa 3.000 de hunedoreni sunt aşteptaţi să participe la mitingul „împotriva abuzurilor”, care va avea loc  sâmbătă, 9 mai, în Capitală.
Printre ei vor fi mulţi membri de partid din Hunedoara care se vor deplasa cu maşinile personale sau cu microbuze, costul transporturilor fiind suportat, în general, din cotizaţiile la partid.
Şefii PSD au transmis organizaţiilor judeţene câteva reguli pentru participarea la acest eveniment. Astfel, participanţii trebuie să fie îmbrăcaţi de la brâu în sus în alb sau să poarte straie populare, să aibă la ei varianta prescurtată a imnului României, steguleţe tricolore, lanterne mici sau telefoane cu lanternă.
Ilie Toma, deputat PSD din Hunedoara, a dat o explicaţie bizară pentru vestimentaţia impusă participanţilor la miting. „Evident că ne îmbrăcăm în alb, pentru că, ştiţi cum este, albul este o culoare pură şi este ca şi pe vremurile trecute, gulerele albe. Gulerele albe întotdeauna semnifică puritatea”, a declarat parlamentarul Ilie Toma, citat de Realitatea Tv.
„Gulerele albe” nu au însă vreo legătură cu puritatea, ci termenul se referă la angajaţii cu studii superioare şi un statut social mai ridicat care îşi câştigă existenţa din activităţi care presupun folosirea intelectului mai degrabă decât cele care presupun activităţi fizice.
La primul miting plănuit au vrut să meargă cu trenul
Un document al Consiliului Judeţean Hunedoara arată cum şefii instituţiei au încercat să sară în ajutorul conducerii Partidului Social Democrat care anunţa un miting important de susţinere a „familiei tradiţionale”, la sfârşitul lunii mai. Conducerea Consiliului Judeţean Hunedoara s-a interesat dacă Regionala CFR Tmişoara poate suplimenta numărul garniturilor de tren care porneau spre Bucureşti, însă nu a primit vreun răspuns de la CFR.
„Domnule Director General Valentin Pârvu. Prin prezenta vă rog să ne comunicaţi posibilitatea de a transporta 2.000 de călători din staţia CFR Deva la Bucureşti şi retur, cu două garnituri de trenuri speciale comandate şi 2.000 de călători din staţia CFR Petroşani la Bucureşti şi retur, cu două garnituri de trenuri speciale comandate, în perioada 19-21 mai 2018”, se arată în solicitarea CJ Hunedoara.
Conducerea CJ Hunedoara nu a mai depus vreo solicitare la Regionala CFR Timişoara legată de suplimentarea garniturilor de tren spre Bucureşti, în 9 iunie, au mai precizat reprezentanţii CJ Hunedoara.
Vă recomandăm să citiţi şi:

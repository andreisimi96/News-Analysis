27 mai 2018, 11:06
Tinerii nu se feresc de privirile locuitorilor din zonă când se droghează şi se „bucură” de starea de euforie - foto:obiectiv-sm.ro
Oamenii aşteaptă intervenţia poliţiştilor pentru a-i ridica pe tinerii care se droghează şi mai apoi agonizează în faţa copiilor care se joacă în parc sau printre blocuri
FOTO Cum au fost surprinşi doi tineri drogaţi în apropierea unui compl...
Cartierul Solidarităţii are renume pentru faptul că o mare parte dintre cei care îl locuiesc sunt persoane cu un comportament antisocial, dar mai nou nu scandalurile îi supără pe locuitori ci tinerii drogaţi pe care îi întâlnesc la tot pasul. 
O persoană a surprins trei tineri drogaţi pe o bancă în parc, tineri care nu reacţioneau la nici un apel al celor din jur, unul dintre ei fiind chiar cu o ţigară în mână, în mijlocul parcului, printre copiii care se jucau acolo. Oamenii au încercat să le ofere hrană şi mâncare, dar cei trei au refuzat cele primite pentru a se putea bucura de starea de eurofie creată de substanţele etnobotanice.
Doi dintre tineri au fost surprinşi câteva zile mai târziu, într-o stare şi mai gravă, chiar inconştienţi, în faţa unui bloc din cartier, locuitorii începând să se teamă de ei.
„Sunt cunoscuţi în zonă pentru că se droghează şi umblă într-o stare euforică prin cartier. Unul dintre ei este tătic, iar altul a fost ridicat de poliţie o dată pentru că a agresat o bătrână şi i-a furat banii, pentru cp era în sevraj şi îi trebuiau droguri”, afirmă o locuitoare din cartier. 
Oamenii aşteaptă intervenţia poliţiei pentru a-i ridica pe drogaţi şi a crea în cartier un climat de linişte. 

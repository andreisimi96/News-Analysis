10 iunie 2018, 16:03
Meteorologii au emis duminică mai multe atenţionări meteorologice cod galben de ploi însoţite de frecvente descărcări electrice, intensificări ale vântului şi grindină în 12 judeţe, valabile până la ora 16.00.
Băsescu: Eu am făcut statul paralel, iar Dragnea l-a lins. Se întâlnea...
Potrivit Administraţiei Naţionale de Meteorologie (ANM), în zona de munte a judeţelor Argeş şi Dâmboviţa, în judeţul Sălaj, în Harghita, Sibiu, Maramureş, Satu Mare, Braşov, Alba, Covasna, Moacşa şi Mureş vor fi averse care vor aduna 25-30 de l/mp, însoţite de descărcări electrice şi intensificări ale vântului, dar şi căderi de grindină de mici dimensiuni.
Avertizările meteo sunt valabile până la ora 16.00.
De asemenea, este în vigoare şi o informare de instabilitate atmosferică emisă de ANM, valabilă până luni, la ora 23.00, în vestul, centrul, nordul şi nord-estul ţării, precum şi în zonele de deal şi de munte.
Conform meteorologilor, vor fi averse care vor avea şi caracter torenţial, descărcări electrice, intensificări de scurtă durată ale vântului care vor lua şi aspect de vijelie şi căderi de grindină.
În restul teritoriului, astfel de fenomene se vor semnala doar izolat. În intervale scurte de timp sau prin acumulare, se vor înregistra cantităţi de apă ce vor depăşi 15-20 l/mp şi izolat 30-40 l/mp.

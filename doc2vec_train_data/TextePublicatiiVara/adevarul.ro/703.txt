1 iunie 2018, 15:05
DN 7 A, drumul care face legătura dintre Voineasa şi Vidra cu Transalpina FOTO ziaruldevalcea.ro
Un şofer din Caracal - Olt care nu a adaptat viteza la condiţiile de drum, a pierdut controlul volanului într-o pantă pe DN 7 A, în Voineasa - Vâlcea, şi a intrat într-un parapet metalic de pe marginea şoselei. Cinci victime, dintre care doi copii, au fost transportaţi la spitalele din Brezoi şi Râmnicu Vâlcea.
Courtney Love, acuzată că a complotat să-l ucidă pe fostul ei ginere p...
Accidentul s-a petrecut astăzi, 1 iunie, pe drumul care duce spre Transalpina, între Vidra şi Voineasa.
În maşină se aflau două femei, doi copii - o fată de 15 ani şi un băiat de 13 ani, şi şoferul. Toţi au suferit diverse leziuni, motiv pentru care au necesitat spitalizare fiind transportaţi la spital cu ajutorul celor de la SMURD Brezoi şi Serviciul Judeţean de Ambulanţă Vâlcea.
Potrivit primelor informaţii, şoferul nu a adaptat viteza la condiţiile de drum şi într-o pantă a pierdut controlul volanului. Drumul de munte este plin de serpentine. Maşina s-a oprit într-un parapet metalic de pe marginea drumului.
Banda de mers Vidra - Voineasa este momentan blocată. 

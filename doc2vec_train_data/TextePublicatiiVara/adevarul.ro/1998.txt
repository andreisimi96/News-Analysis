VIDEO Prima reacţie a Simonei Halep după calificarea în finală: „Pur ş...
"Ştiam că trebuie să fiu agresivă, totul a decurs bine, am fost rapidă şi agresivă. Am avut mare încredere după primul set şi nu am renunţat, am crezut în fiecare ghem. E o mare oportunitate pentru mine, voi încerca să fiu mai bună ca anul trecut şi vom vedea ce va fi", a declarat Halep la finalul meciului, la microfonul Eurosport.
Simona Halep, locul I WTA, s-a calificat pentru a treia oară în finala turneului de la Roland Garros, după ce a învins-o, joi, cu scorul de 6-1, 6-4, pe spaniola Garbine Muguruza, locul 3 WTA. Pentru jucătoarea română, aceasta va fi a patra finală din carieră la un turneu de Grand Slam, a doua din acest an, după Australian Open. Ea îşi va păstra locul I WTA şi în ierarhia ce va fi publicată luni.
Calificarea în finală la Roland Garros este recompensată cu 1,12 milioane de euro şi cu 1.300 de puncte WTA. Câştigătoarea va primi 2,2 milioane de euro şi 2.000 de puncte WTA.
Simona Halep, în vârstă de 26 de ani şi 1,68 de metri înălţime, va disputa a XXXI-a finală din carieră, a patra din acest an, scrie news.ro.
Ea o va întâlni în finala de sâmbătă pe Madison Keys sau pe Sloane Stephens. 

„Pot să beau trei beri fără să păţesc nimic?“ Răspunsul MAI la întrebarea unui şofer
28 mai 2018, 16:10
Poliţiştii nu recomandă consumulm e alcool atunci când conducem
Ministerul Afacerilor Interne (MAI) dă dovavă de mult umor şi publică un răspuns amuzant la o întrebare primită de la un şofer pe Facebook.
Năstase s-a făcut de râs la nivel global: Ce a scris presa internaţion...
Nedumerit ce valori va arăta etilotestul după consumarea a trei beri, un şofer a întrebat Poliţia pe Facebook. „Este adevărat că pot să beau trei beri fără să păţesc nimic? Am înţeles că la fiolă iese 0,05!“, a fost întrebarea internautului.
Răspunsul celor de la MAI a venit prompt: beţi câte beri doriţi, dar nu urcaţi la volan.
„1. Din punctul nostru de vedere puteţi să beţi câte beri vreţi, atât timp cât nu conduceţi după, deşi consumul excesiv de alcool dăunează grav sănătăţii!
2. Alcoolemia este stabilită de etilotest şi nu este identică pentru toată lumea la aceeaşi cantitate de alcool consumată! 
3. Dacă totuşi vreţi să conduceţi, vă recomandăm berea fără alcool...este mai bine şi pentru dumneavoastră şi pentru participanţii la trafic, dar şi pentru noi!“, a fost replica inspirată a poliţiştilor. 

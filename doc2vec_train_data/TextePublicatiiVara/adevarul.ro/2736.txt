12 iunie 2018, 14:05
Încă două tentative de mituire a poliţiştilor au ajuns în vizorul ofiţerilor şi a procurorilor anticorupţie. În primul caz, un bărbat din Comrat a fost reţinut după ce a transmis angajaţilor Batalionului de patrulare Sud mijloace băneşti în sumă de 10.000 de ruble ruseşti şi 400 de lei pentru a nu fi documentat pentru conducerea motocicletei fără număr de înmatriculare şi în lipsa permisului de conducere.
Adevărul Live, ora 18.00. Anatol Şalaru, despre eşecul unioniştilor în...
În cel de-al doilea caz, un alt bărbat din Cahul ar fi încercat să se eschiveze de la o pedeapsă contravenţională pentru conducerea vehiculului în lipsa carnetului de şofer, transmiţând angajaţilor aceluiaşi Batalion de patrulare Sud 1.000 de lei.
Cazurile au fost denunţate la CNA de către poliţiştii de patrulare. În scurt timp, au avut loc operaţiunile de reţinere, în comun cu Serviciul Protecţie Internă şi Anticorupţie al MAI.
Pe ambele cazuri au fost iniţiate câte o urmărire penală pentru corupere activă. Dacă vor fi găsiţi vinovaţi, cei doi bănuiţii riscă până la 6 ani de închisoare cu amendă în mărime de până la 4.000 unităţi convenţionale.

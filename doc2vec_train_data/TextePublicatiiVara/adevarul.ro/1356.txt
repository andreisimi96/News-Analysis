Şapte tineri care au făcut sex cu o fată de 14 ani,  trimişi în judecată. Unul a filmat-o şi a postat imaginile pe  internet
5 iunie 2018, 16:10
Şapte tineri din Bihor care au întreţinut relaţii sexuale cu o fată  de 14 ani au fost trimişi în judecată, printre altele, pentru  pornografie infantilă şi act sexual cu un minor. Unul dintre ei a filmat  scenele şi a postat imaginile pe internet, el fiind arestat preventiv.
Manipularea scandaloasă promovată pe Facebook de un medic român care t...
Potrivit unui comunicat de presă transmis, marţi, de către poliţiştii din Bihor, şapte tineri cu vârste cuprinse între 17 şi 26 de ani au fost trimişi în judecată pentru mai multe infracţiuni. Şase dintre ei sunt acuzaţi de act sexual cu un minor, iar un băiat de 18 ani este acuzat de pornografie infantilă prin sisteme informatice şi act sexual cu un minor. 
”În cursul lunii martie, acesta ar fi întreţinut un raport sexual cu o minoră de 14 ani, pe care l-ar fi filmat cu telefonul său mobil, iar fişierul video l-ar fi distribuit ulterior, pe o reţea de socializare. Totodată, în cadrul unor discuţii purtate pe o reţea de socializare, acesta i-ar fi solicitat minorei să întreţină raporturi sexuale şi cu alţi prieteni ai lui. Astfel, la data de 21 aprilie a.c., minora s-a întâlnit cu şase tineri, cu vârste cuprinse între 17 şi 26 de ani, care, deşi cunoşteau vârsta acesteia, ar fi întreţinut raporturi sexuale cu ea”, anunţă poliţiştii din Bihor. 
Tânărul de 18 ani a fost arestat preventiv.

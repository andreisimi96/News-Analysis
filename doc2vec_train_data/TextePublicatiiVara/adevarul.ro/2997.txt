Povestea celui mai mare expresionist român. Gheorghe Vânătoru, pictoru...
Amplasată în intravilanul municipiului Călăraşi, Piaţa Agroalimentară, cunoscută şi ca Piaţa Mare, va intra în perioada imediat următoare într-un amplu proces de modernizare. Înfiinţată în anul 1967, piaţa, cu o suprafaţă de 2.310 mp (hala metalică plus construcţiile aferente), deserveşte o parte importantă a municipiului, fiind extrem de necesară. În prezent, se lucrează la întocmirea caietului de sarcini, urmând, ca ulterior, lucrările de demolare să se încarce pentru atribuire, pe SEAP, au anunţat autorităţile locale.
Concomitent cu lucrările de demolare, estimate de autorităţi a avea un termen de execuţie de trei luni, se lucrează şi la finalizarea studiului de fezabilitate pentru execuţia noii pieţe.
Noul spaţiu agroalimentar va cuprinde locaţii amenajate pentru comercianţii de fructe şi legume, lactate, carne, peşte, brânzeturi şi flori, zonă acoperită pentru tarabele producătorilor, sector pentru vânzătorii de păsări vii, grupuri sanitare şi birou administrativ. În timpul derulării lucrărilor de demolare şi reconstrucţie, toţi producătorii şi comercianţii vor fi mutaţi în incinta halei de carne. Executivul Primăriei a anunţat că noul complex va păstra o arhitectură tradiţional românească.

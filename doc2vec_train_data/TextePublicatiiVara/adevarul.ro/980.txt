VIDEO Străzile din cartierul istoric Schei s-au umplut de nisip şi bolovani. Oamenii spun că aluviunile sunt de la şantierele ilegale din zonă
4 iunie 2018, 12:59
Străzile din Schei s-au umplut de pietriş şi nămol
Mai multe locuinţe din zonă au fost inundate, iar străzile s-au umplut de nămol şi pietriş aduse de apă de pe dealul din apropiere.
Sudul ţării, spulberat de furtuni violente şi ploi torenţiale până lun...
Locuitorii din Schei s-au trezit astăzi cu străzile pline de nămol şi pietre venite de pe dealul din apropiere. Mai multe locuinţe, curţi, garaje sau grădini au fost inundate. Nu este prima oară când zona străzilor Piatra Mare sau Traian Moşoiu sunt inundate în urma ploilor. Localnicii se plâng că s-a ajuns în această situaţie din cauza săpăturilor ilegale din zona Coasta Vacii. Chiar la finele lunii mai oamenii au reclamat că în zonă se sapă în continuare şi să lucrările ilegale nu s-au oprit. Oamenii spun că acest lucrări îi pun în pericol deoarece construcţiilor vor duce la alunecări de teren. În plus zona este una istorică şi ar trebui protejată.
Anul trecut au fost oprite lucrările pe şantierul din zona Piatra Mare şi Cetinii, deoarece erau ilegale. Atunci locuitorii din Schei au iniţiat şi o petiţie pentru oprirea lucrărilor şi au mers în grup la autorităţile locale. Aşa s-a descoperit că şantierul era cu totul ilegal. Pentru construcţia drumului s-au folosit permise de liberă trecere ale utilajelor care aveau autorizaţie pe alt şantier. Poliţia Locală şi Garda de Mediu au dat amenzi de 65.000 de lei constructorului care a realizat drumul şi nu dezvoltatorului imobiliar pentru că aşa prevede legea. S-a dispus oprirea oricăror lucrări, câteva utilaje au fost sechestrate şi s-a depus plângere penală la Parchetul de pe lângă Judecătoria Braşov. 
Inundaţie în Schei
Deşi oamenii susţin că lucrăile s-au reluat, Primăria spune că lucrurile nu stau aşa. „Drumurile din interiorul proprietăţii, care fac legătura cu drumul care urcă spre drumul de Poiană, au fost executate încă de anul trecut, fără autorizaţie. Având în vedere acest lucru, Poliţia Locală a făcut în data de 27.06.2017 plângere penală. În data de 2.05.2018, Politia Locala a solicitat Parchetului informaţii cu privire la stadiul soluţionarii plângerii, dar nu a primit până acum nici o informaţie. Poliţia Locală monitorizează zona respectivă, în această lună s-au făcut 4 verificări pe teren şi nu s-a constatat nicio modificare a drumului executat anul trecut. Cele două certificate de urbanism (care sunt doar acte de informare şi în baza cărora nu se pot executa lucrări) au fost eliberate în urma deciziei instanţei de judecată care, prin două sentinţe civile, a obligat Primăria să elibereze aceste documente cu data la care a fost depusă cererea, respectiv anul 2017“, au explicat reprezentanţii Primăriei Braşov într-un comunicat de presă. 

Spectacol senzorial la Teatrul de Păpuşi „Gulliver”. Înainte de a înţelege, copiii vor simţi experienţa directă a muzicii, dansului şi picturii
7 iunie 2018, 17:37
Foto: Teatrul Gulliver
Duminica aceasta, Teatrul de Păpuşi „Gulliver” îi aşteaptă pe cei mai mici spectatori, copiii cu vârsta de 0-3 ani, la spectacolul senzorial „De mână cu tine”. Este cea mai recentă producţie a Teatrului Gulliver şi prima de acest gen, care face parte din programul Educaţia timpurie, destinat copiilor ce fac primii paşi în lumea teatrului.
Vineri începe la Galaţi Festivalul „Folk la Dunăre”. Vor concerta nume...
Aici, înainte a înţelege, copilul  va simţi experienţa directă a muzicii, dansului, picturii – artele ce îi vor forma sensibilitatea, gustul, interesul. Pentru un copil, umbra este un monstru şi de oriunde pot ieşi creaturi îngrozitoare. Imaginaţia se serveşte de frică şi frica de imaginaţie, dar ”De mână cu tine” nu mă mai tem şi aflu frumuseţea lumii, într-un spectacol instalaţie – o experienţă senzorială unică pentru copii între 0 şi 3 ani.
Regia acestei producţii teatrale inedie este semnată de Daniela Andrei, pe baza unui scenariu original gândit de Carmen Palcu Adam. Pentru scenografia spectacolului s-a apelat la conceptul arhitectului Adrian Adam, care a reuşit să reproducă un adevărat labirint din perdele mătăsoase în care copiii sunt invitaţi să se joace la final. Un motiv în plus pentru ca spectatorii să plece cu zâmbetul pe buze din sala teatrului este muzica vioaie, plină de accente vesele, compusă de Radu Mihalache.
Actorii Ramona Păuc/Valeria Taban, Andrei Dombrovschi/Laurenţiu Lungu, coordonaţi de coregrafa Andra Burcă, fac un exerciţiu de forţă şi imaginaţie spre amuzamentul celor mici.
Spectacolul se joacă la sala Studio a Teatrului Dramatic “Fani Tardini”. Pentru accesul în sală, copiii vor trebui să se descalţe şi vor sta aşezaţi pe pernuţe, cât mai aproape de scenă. Biletele se pot cumpăra de pe site-ul teatrului, www.teatrul-gulliver.ro , şi de la sediul acestuia, în ziua spectacolului. Preţul acestora este de 10 lei/copil şi 12 lei/adult.

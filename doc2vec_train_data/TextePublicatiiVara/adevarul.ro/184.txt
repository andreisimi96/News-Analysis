28 mai 2018, 12:01
FOTO captură video
Alfat într-o vizită de lucru la Sankt-Petersburg, unde a participat la Forumul Economic Internaţional, Igor Dodon a avut parte de un moment mai puţin plăcut. În cadrul unui interviu pentru Rossia 1, preşedintele moldovean a fost ignorat de jurnalista rusă timp de opt minute, ea preferând să discute mai întâi cu şeful Dumei de Stat de la Moscova, Veaceslav Volodin.
Igor Dodon susţine că există riscul unor destabilizări, după alegerile...
În tot acest timp, jurnalista rusă a stat cu spatele la Igor Dodon, iar şeful statului asculta dialogul celor doi timp de 8 minute.
De menţionat că jurnalista nici nu a numit funcţia pe care o deţine Igor Dodon în stat, atunci când l-a prezentat publicului, anunţând-i doar numele preşedintelui moldovean.
La un moment dat, moderatorul emisiunii, în care era difuzat interviul cu Igor Dodon, i-a pus o întrebare preşedintelui moldovean, însă jurnalista nu i-a permis acestuia să răspundă, motivând că mai are o întrebare pentru oficialul rus, care se grăbea la avion.
După 8 minute de aşteptare, Igor Dodon a fost intervievat timp de 4 minute. De această dată, jurnalista a precizat că invitatul ei a fost preşedintele Republicii Moldova, Igor Dodon.
În interviu, şeful statului a menţionat că Moldova se află într-o situaţie dificilă, „pentru că, atunci când marii jucători geopolitici se ceartă între ei, au de suferit ţările mici”. El s-a plâns că SUA foloseşte Moldova în jocuri geopolitice contra Rusiei, iar în aceste condiţii ar fi dificil de păstrat statutul de neutralitate al ţării. 
Dodon a mai subliniat că pledează pentru un parteneriat strategic cu Rusia.

Cinci tineri din Găgăuzia, reţinuţi după ce au spart mai multe locuinţ...
„Limbajul său violent arată că, după alegeri, PD îşi propune să guverneze alături de Dodon şi Şor, la adresa cărora nu prea are critici”, a scris Maia Sandu într-o postare pe Facebook.
Potrivit ei, „oamenii văd că aşa-numitele lor proiecte - protejarea ucigaşilor, demolări cu carul la mijloc de noapte, vinderea cetăţeniei pe ascuns unor oameni cu trecut dubios, tergiversarea dosarului Şor pentru a-l lăsa sa cheltuie banii furaţi, niciun bănuţ întors din miliardul dispărut, Arena Naţională şi câte şi mai câte - sunt nişte „iniţiative” făcute împotriva cetăţenilor şi a statului, doar în interesul propriului buzunar”.
„Noi, cetăţenii oneşti ai acestei ţări, suntem în război direct cu corupţii, indiferent dacă aceştia sunt din PD, PSRM sau alte partide-marionetă. Cei de la guvernare ştiu că năruirea lor nu mai poate fi oprită, că noi reprezentăm un pericol real la adresa confortului şi libertăţii lor, de aceea devin tot mai isterici, iar metodele lor devin tot mai mârşave”, a spus Maia Sandu.
Preşedinta PAS a mai adugat că „răbdarea oamenilor are însă o limită”. 
„În toamnă, vom pune punct batjocurii şi vom câştiga, alături de toţi cetăţenii, acest război cu hoţia şi minciuna”, a conchis Maia Sandu.

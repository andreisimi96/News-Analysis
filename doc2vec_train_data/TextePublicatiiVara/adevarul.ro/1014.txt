4 iunie 2018, 15:56
Salvamontiştii i-au scos din impas pe turiştii care s-au avântat pe drumul forestier FOTO:Facebook
Două familii care au petrecut weekend-ul în zona masivului Ceahlău au rămas blocate câteva ore pe un drum izolat, închis circulaţiei publice, în mijlocul pădurii.
Cipru de Nord, o destinaţie de vacanţă fascinantă ce atrage tot mai mu...
Două familii din Galaţi au trăit o aventură pe care nu şi-o mai doresc duminică, 3 iunie, în timp ce se întorceau spre casă din staţiunea Durău. Cei şapte membri ai familiilor, din care trei copii minori, se deplasau cu două maşini şi au intrat pe un drum forestier, din comuna Ceahlău, care le era indicat de un aparat GPS ca fiind cea mai scurtă cale spre localitatea de destinaţie, oraşul Galaţi.
„Iniţial au fost trei maşini, dar şoferul uneia din ele a decis să se întoarcă atunci când a văzut că drumul devine impracticabil şi periculos pentru garda joasă. Ceilalţi doi şoferi au continuat să înainteze şi s-au blocat în mijlocul sălbaticiei, pe un drum izolat, impracticabil şi pe care circulaţia publică este interzisă şi imposibilă chiar pentru maşini de teren nepreparate. Norocul lor a fost că au avut semnal în acea zonă şi au sunat la 112”, a declarat Raul Papalicef, şeful Salvamont Neamţ, care s-a deplasat să-i ajute pe turiştii împotmoliţi în noroiul drumului.  
După patru ore de intervenţie a echipei Salvamont şi a unui echipaj al postului de jandarmi din comuna Ceahlău, doar una din maşini a putut fi scoasă pe un tronson de drum circulabil, celalaltă rămând abandonată pe drumul din pădure, deoarece avea baia de ulei spartă. Membrii familiei care a pierdut maşina avariată au fost conduşi în siguranţă de salvatorii montani în staţiunea Durău şi cazaţi la o pensiune. 
„Este pentru a nu ştiu câta oară când datorită încrederii prosteşti pe care o au unii în aparatele GPS sunt puse în pericol integritatea bunurilor şi a persoanelor şi totodată se consumă resurse inutil. Pentru a preveni aceaste situaţii este necesar ca măcar în zonele turistice, administratorii acestor drumuri de exploatare să le securizeze cu bariere şi panouri indicatoare, aşa cum de altfel îi obligă legea”, a mai precizat Raul Papalicef.

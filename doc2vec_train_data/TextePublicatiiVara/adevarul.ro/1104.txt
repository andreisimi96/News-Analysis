Maia Sandu: Ar fi fost o situaţie foarte dramatică dacă socialiştii câ...
„Nu vom face niciodată alianţă cu Plahotniuc. Şi asta trebuie s-o înţeleagă şi cancelariile străine, asta trebuie s-o înţeleagă toată lumea”, a declarat Andrei Năstase pentru Europa Liberă .
Potrivit lui, „dacă vrem schimbarea în bine a lucrurilor în Republica Moldova, trebuie să scăpăm de mafie, trebuie să scăpăm de corupţie, trebuie să scăpăm de haos, trebuie să scăpăm de trecutul oligarhic al acestei ţări”.
„Pentru că, dacă nu facem acest lucru, vom continua să rămânem în această mocirlă încă zeci de ani înainte, pentru că un Plahotniuc, un Dodon, un Şor, alţi aliaţi ai lor vor ca Republica Moldova să rămână în această zonă gri din care ei se pricopsesc cu miliarde, populaţia sărăceşte, populaţia pleacă peste hotare şi de acolo, de peste hotare, îşi trimit remitenţele ca să-şi întreţină părinţii şi copiii, iar din asta huzuresc aceşti oligarhi”, a explicat politicianul. 
El a subliniat că „noi trebuie să facem front comun, forţele binelui, forţele noi cu societatea, să demonstrăm societăţii că putem face şi altfel de politică, altfel de administraţie, să avem o comunicare civilizată cu partenerii noştri de dezvoltare, să le demonstrăm că suntem oneşti, suntem integri, nu băgăm mâna în buzunarul contribuabilului european şi al contribuabilului moldovean şi doar aşa putem schimba lucrurile şi să ajungem într-o bună zi în Europa”.

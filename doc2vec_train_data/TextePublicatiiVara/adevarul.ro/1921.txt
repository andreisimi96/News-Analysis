7 iunie 2018, 13:32
Un şofer de TIR din Botoşani, care oprise pe marginea drumului pentru a-şi face nevoile, a fost spulberat de un autoturism Mercedes care se deplasa cu viteză mare spre Moldova. Accidentul mortal s-a produs noaptea trecută pe E85 la ieşirea din Poşta Câlnău către Râmnicu Sărat.
Potrivit Poliţiei, la ora 02.00, un conducător auto de 34 de ani din Ramnicu Sărat care circula cu un autoturism pe DN 2 E85 pe direcţia Buzău către Râmnicu Sărat a surprins şi accidentat mortal în localitatea Poşta Câlnău un bărbat de 62 ani, din Botosani, care se angajase in traversarea drumului public prin loc nepermis şi fără să se asigure. 
În urma evenimentului pietonul a decedat. Poliţiştii au întocmit dosar penal şi continuă cercetările.

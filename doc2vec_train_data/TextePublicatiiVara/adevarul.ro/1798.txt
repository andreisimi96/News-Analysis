Jens Stoltenberg, secretarul general al NATO, într-o întâlnire cu Donald Trump FOTO EPA
Preşedintele american Donald Trump va călători la Bruxelles, pentru a lua parte la o şedinţă NATO, programată pentru 11-12 iulie, au declarat doi oficiali ai Casei Albe, miercuri, conform Bloomberg.
Relaţiile cu Rusia, printre temele-cheie ale summitului NATO din iulie...
Casa Albă a precizat deja planurile pentru vizita lui Trump în Marea Britanie, pe 13 iulie, la o zi după summit.
Prima vizită a lui Trump în străinătate în calitate de preşedinte al Statelor Unite ale Americii a avut loc anul trecut, tot la o întâlnire NATO, unde preşedintele american a avut ocazia să li se adreseze liderilor europeni, care erau îngrijoraţi în legătură cu poziţionarea  SUA faţă de Alianţă.
În acest an, relaţiile comerciale sunt un subiect tensionat în alianţa transatlantică, Trump impunând sancţiuni economice aliaţilor SUA, din motive de securitate naţională. Canada, Mexic şi Uniunea Europeană sunt deranjate de noile tarife de 25% la importul de oţel şi 10% la cel de aluminiu, cerute de SUA.
Trump s-a întâlnit cu secretarul general al NATO Jens Stoltenberg, în mai, la Casa Albă, Trump precizând atunci că summitul NATO din iulie „va fi interesant şi palpitant.”

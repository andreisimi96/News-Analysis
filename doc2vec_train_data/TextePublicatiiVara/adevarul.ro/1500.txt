Retragerea Serenei Williams (451 WTA) de la French Open, înaintea mult aşteptatului meci din optimi, a creat un scandal în lumea tenisului.
Serena a sperat într-un miracol: Antrenorul ei a explicat la ce s-a aş...
Serena Williams a fost o apariţie controversată la French Open, mai întâi, din cauza costumului pe care l-a purtat pe teren, iar apoi din cauza retragerii sale cu câteva minute înaintea duelului cu Maria Şarapova (30 WTA) din optimi.
Fostul lider WTA a fost acuzat că i-a fost frică de un eşec cu Şarapova în faţa căreia nu mai pierduse din 2004. Practic, s-a insinuat că Serena s-a dat lovită pentru a nu intra pe teren. Subiectul a fost abordat şi de Mats Wilander la Eurosport. 
„Nu cred că Serena s-a dat lovită! Nu avea motive să se teamă, pentru că se afla într-o formă decentă. Să nu uităm că Serena câştigase precedentele 18 dueluri directe cu Maria. Cred, totuşi, că a fost o greşeală să joace şi la dublu, alături de Venus, solicitându-se prea mult“, a afirmat fostul mare jucător.

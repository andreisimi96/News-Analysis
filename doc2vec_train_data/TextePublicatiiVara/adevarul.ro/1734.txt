6 iunie 2018, 18:15
Gabriela Firea FOTO Eduard Enea
Treisprezece evenimente au fost aprobate de Primăria Capitalei pentru sâmbătă, când în Piaţa Victoriei va avea loc, de la ora 20.00, şi mitingul PSD pentru "apărarea democraţiei şi a statului de drept", la care social-democraţii estimează că vor lua parte câteva sute de mii de oameni. Primarul Capitalei,
Videoclipul prin care PSD vrea să scoată oamenii în stradă la miting. ...
Gabriela Firea, face apel către toţi organizatorii acestor manifestări să respecte termenele şi condiţiile stabilite împreună cu autorităţile publice, astfel încât evenimentele să se desfăşoare paşnic şi civilizat, "având în vedere numărul mare de evenimente care au loc sâmbătă, precum şi amploarea acestora".
Conform Primăriei Capitalei, Comisia de avizare a cererilor de organizare a adunărilor publice, la care participă toţi factorii implicaţi în asigurarea liniştii şi ordinii publice (Poliţia Rutieră, Direcţia Generală de Poliţie, Direcţia Generală de Jandarmi, Brigadă Specială de Jandarmi, Administraţia Străzilor), a aprobat pentru sâmbătă desfăşurarea a treisprezece eveniment în mai multe zone din Bucureşti.
Primarul Capitalei, Gabriela Firea, face apel către toţi organizatorii acestor manifestări să respecte termenele şi condiţiile stabilite împreună cu autorităţile publice, astfel încât evenimentele să se desfăşoare paşnic şi civilizat.
"Având în vedere numărul mare de evenimente care au loc în data de 9 iunie în Bucureşti, precum şi amploarea acestora, fac un apel către toţi organizatorii acestor manifestări să respecte termenele şi condiţiile stabilite împreună cu autorităţile publice, prin protocoalele de organizare şi desfăşurare a adunărilor publice aprobate, astfel încât evenimentele să se desfăşoare paşnic şi civilizat, în deplină siguranţă a cetăţenilor. Primăria Capitalei, împreună cu Jandameria, Poliţia Rutieră, Poliţia Locală a Municipiului Bucureşti, precum şi unităţile de poliţie locală de sector, instituţii care au responsabilitatea de a asigura siguranţa cetăţenilor, vor lua toate măsurile legale astfel încât aceste evenimente să se desfăşoare în cele mai bune condiţii. Subliniez faptul că Primăria municipiului Bucureşti respectă şi va respecta întotdeauna dreptul democratic al cetăţenilor, consfinţit de Constituţia României, de a se manifesta liber, cu respectarea legislaţiei în vigoare. Nu trebuie să uităm că Bucureştiul, capitală europeană, aparţine bucureştenilor care trebuie să se simtă în siguranţă în oraşul în care trăiesc", susţine Gabriela Firea.  

12 iunie 2018, 13:48
Spre deosebire de VW, care a recunoscut că a manipulat testele referitoare la emisii, ani la rând, Daimler a respins orice ilegalitate.
Aurorităţile de reglementare din Germania obligă Daimler să recheme 774.000 de vehicule Mercedes diesel de pe piaţa europeană, în urma a două întâlniri în care producătorul auto nu a reuşit să atenueze îngrijorările legate de nivelul emisiilor, potrivit unui articol Bloomberg. Dintre acestea, 238.000 sunt înmatriculate în Germania.
VIDEO Conceptul Audi Aicon va inspira un model construit  în serie lim...
Concret, conform dispoziţiei KBA, autoritatea care controlează industria auto din Germania, o instituţie oarecum similară Registrului Auto Român, producătorul auto va actualiza softul motoarelor vehiculelor Mercedes Vito, SUV-urilor GLC şi sedanulului Mercedes clasa C, a declarat luni ministrul Transporturilor, Andreas Scheuer, după o întâlnire cu directorul general al Daimler, Dieter Zetsche, a doua în ultimele două săptămâni.
”Guvernul cere o rechemare oficială imediată, din cauza dispozitivelor ilegale”, a spus Scheuer.
Deşi este un pas înapoi pentru Daimler, care a negat în mod constant că ar fi manipulat rezultatele testelor pentru emisii, rechemarea concentrată pe soft înseamnă că grupul a scăpat de măsuri mai costisitoare, cum ar fi amenzile sau o soluţie mecanică. Zetsche a declarat după anunţ că discuţiile au fost constructive.
VW a recunoscut, Daimler a respins orice ilegalitate
Autorităţile germane au sporit presiunile asupra Daimler să specifice modelele şi numărul de vehicule carre trebuie rechemate pentru ajustarea sistemelor de evacuare, criticând răspunsul laconic al companiei la îngrijorările legate de poluarea excesivă provocată de vehiculele diesel.
Rechemarea survine la aproape trei ani de la izbucnirea scandalului în care a fost implicat grupul Volkswagen.
Spre deosebire de VW, care a recunoscut că a manipulat testele referitoare la emisii şi a suportat costuri de circa 26 de miliarde de euro sub formă de amenzi, răscumpărări şi rechemări la nivel global, Daimler a respins orice ilegalitate.
Autoritatea de reglementare a sectorului auto din Germania, KBA, a descoperit 5 dispozitive ilegale de control al emisiilor instalate pe vehicule Daimler cu motoare diesel, potrivit revistei Bild am Sonntag.
KBA suspectează că dispozitivele de control al emisiilor au fost utilizate pe majoritatea automobilelor diesel Euro 6 ale Daimler, respectiv circa 1 milion de vehicule.
Scandal şi cu limuzinele Audi
În urmă cu ceva timp, autorităţile germane au lansat o investigaţie pentru a afla dacă modelele Audi A6 şi A7 cu motoare diesel 3.0 utilizează un dispozitiv pentru trucarea emisiilor diferit de cel care a condus la apariţia scandalului Dieselgate. Procuratura din Germania a anunţat totodată, luni, că directorul Audi, divizie a grupului Volkswagen, Rupert Stadler, este suspect în scandalul emisiilor.

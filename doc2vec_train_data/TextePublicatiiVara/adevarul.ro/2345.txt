10 iunie 2018, 06:42
FOTO Captură Video / Youtube
Un membru al echipei de organizare a mitingului PSD a fost surprins sâmbătă în timp ce vindea dintr-un camion mai multe sticle de apă pentru cei veniţi la miting, deşi apa trebuia distribuită gratuit.
Cum „a stricat” #REZIST discursul lui Dragnea: proiecţie cu laser pe c...
Iniţial, PSD a stabilit ca apa să fie distribuită gratuit în timpul manifestării de sâmbătă însă un membru din echipa de organizare a decis să facă un ban în plus. Scena a fost surprinsă de către un jurnalist Newsweek, care l-a întrebat pe bărbat de ce cere bani pentru apă. Acesta din urmă s-a sfiit şi a declarat că „ne-au lăsat să luăm şi noi, ca să ne plătim motorina”.
La un moment dat şi-au făcut apariţa şi doi poliţişti, însă după un schimb de replici cu organizatorul aceştia i-au luat datele şi apoi l-au lăsat în pace.
VIDEO Newsweek / Youtube

Al doilea Grand Slam al anului a început astăzi cu o surpriză de proporţii: a 9-a jucătoare a lumii a fost învinsă de o chinezoaică de 26 de ani.
Serena declanşează revolta: Articol devastator în presa americană. „Te...
Venus Williams are şase titluri de Grand Slam în palmares, însă niciodată n-a câştigat French Open, acolo unde cea mai bună performanţă a venit în 2002, când a atins finala.
Americanca de 37 de ani n-a reuşit să spargă „blesetemul“ la Roland Garros nici în acest an, ea părăsind competiţia după primul meci. Venus a fost învinsă de chinezoaica Qiang Wang (91 WTA), cea care n-a trecut niciodată de turul II la un turneu de Grand Slam.
Wang a luat primul set cu 6-4, iar în al doilea a revenit de la 0-3 pentru a se impune cu 7-5, după o oră şi 42 de minute. Wang o va întâlni pe Petra Martici (34 WTA) în turul II.
Dintre vedetele care au mai evoluat în prima zi, Svitolina şi Stephens s-au calificat, fără probleme, în turul II.  

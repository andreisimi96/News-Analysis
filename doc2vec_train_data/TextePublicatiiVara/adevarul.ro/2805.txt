FOTO: Daniel Guţă. ADEVĂRUL. ARHIVĂ.
O societate comercială a transportat şi comercializat ilegal peste 80 de metri cubi de lemne tăiate din pădurile judeţului. Firma a fost amendată.
Direcţia Silvică este vizată în ancheta afacerilor ilegale cu lemne. P...
Poliţiştii Biroului Combaterea Delictelor Silvice au descins la sediul unei societăţi comerciale din Veţel, ai cărei administratori au fost acuzaţi că au transportat şi au comercializat fără documente legale de provenienţă 81,25 mc de material lemnos, în valoare de peste 10.930 de lei.
„Faţă de operatorul economic, poliţiştii au luat măsura sancţionării contravenţionale cu amendă în valoare de 5.000 de lei, coroborată cu măsura complementară de confiscare valorică a 80,91 mc de material lemnos de diferite specii.
De asemenea, cu ocazia verificărilor, poliţiştii au constatat faptul că operatorul economic nu a respectat prevederile legale referitoare la modul de exploatare a materialului lemnos contractat, motiv pentru care acesta a fost sancţionat contravenţional cu amendă în valoare de 3.000 de lei, de către reprezentanţii Gărzii Forestiere Timişoara, care au participat, alături de poliţişti, la acţiune”, a informat Inspectoratul de Poliţie al Judeţului Hunedoara.
Vă recomandăm să citiţi şi:

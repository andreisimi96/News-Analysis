Cum sunt jefuiţi vârstnicii la înghesuială. De ce metoda cu îmbrăcămintea pe mână e preferată de infractori
5 iunie 2018, 18:53
Foto: arhivă Adevărul
Pieţele agroalimentare, supermarketurile sau mijloacele de transport în comun sunt preferate de hoţii de buzunare, care acţionează profitând de aglomeraţie, dar şi de neglijenţa manifestată de unele persoane atunci când vine vorba de luarea unor minime măsuri de protecţie a bunurilor personale.
Adolescent cercetat pentru furt. A intrat pe fereastra unui apartament...
O geantă uitată deschisă sau lăsată nesupravegheată, chiar şi pentru scurt timp, în căruciorul de cumpărături, ori portofelul ţinut într-un buzunar exterior, reprezintă invitaţii de nerefuzat pentru hoţi, care nu vor ezita să profite de ocazie pentru a obţine venituri nemuncite.
Poliţiştii le recomandă vârstnicilor ca, pentru siguranţa bunurilor personale, să ţină cont de următoarele recomandări:
-nu purtaţi portofelul, banii ori telefonul mobil în buzunarele laterale ale hainelor sau în buzunarul de la spatele pantalonilor, acestea fiind locurile cel mai des vizitate de către hoţi;
-purtaţi poşeta/borseta în faţă, lipită de corp, protejată de unul dintre braţe;
-nu aşezaţi niciodată geanta în coşul de cumpărături;
-când staţi la rând, pentru a cumpăra ceva, nu vă înghesuiţi şi nu permiteţi să fiţi înghesuit;
-când faceţi diferite plăţi sau cumpărături, feriţi-vă de priviri indiscrete şi nu scoateţi toţi banii din portofel, ci numai suma necesară;
-urmăriţi cu atenţie persoanele care transportă obiecte de îmbrăcăminte sau plase goale pe mână; un hoţ se foloseşte de astfel de obiecte când „operează”, ca să-şi ascundă mâna de privirile celor din jur;
-dacă în aglomeraţie vă simţiţi înconjuraţi de persoane dubioase, încercaţi să vă schimbaţi locul;
-când vă deplasaţi cu mijloace de transport în comun, ţineţi geanta/poşeta în faţa dumneavoastră, iar dacă e posibil, între corp şi un element fix în autovehicul;
-dacă aveţi la dumneavoastră sume mari de bani, evitaţi locurile aglomerate şi rugaţi o persoană de încredere să vă însoţească.

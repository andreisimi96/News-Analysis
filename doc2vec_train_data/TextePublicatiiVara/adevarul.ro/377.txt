29 mai 2018, 15:43
În competiţia ce se va desfăşura în perioada 29-31 mai 2018 s-au înscris 16 echipe de studenţi, de la cursuri de licenţă şi master, din centrele universitare Galaţi, Bucureşti, Târgovişte, Sibiu, Cluj-Napoca, Oradea, Suceava, Iaşi şi Miercurea Ciuc.
A doua etapă a circuitului national de baschet 3x3 se desfăşoară la Ga...
Timp de trei zile, la Galaţi se va desfăşura etapa naţională a prestigiosului concurs de inovaţie culinară „Ecotrophelia”, prilej cu care vor fi prezentate juriului şi publicului o sumedenie de alimente revoluţionare, sănătoase sau măcar surpinzătoare.
Evenimentul este organizat, în perioada  29-31 mai 2018, de Universitatea „Dunărea de Jos” din Galaţi, prin prestigioasa Facultate de Ştiinţa şi Ingineria Alimentelor (cea mai veche şi mai importantă facultate de profil din România; până acum câţiva ani a fost şi singura de acest fel).
Potrivit organizatorilor, manifestarea are drept scop încurajarea creativităţii studenţilor în dezvoltarea unor produse alimentare eco-inovative, de calitate, destinate consumului uman şi prietenoase cu mediul înconjurător şi este deschisă tuturor studenţilor înscrişi la programele de studii de licenţă, masterat şi doctorat.
În competiţia organizată la Galaţi s-au înscris 16 echipe de studenţi, de la cursuri de licenţă şi master, din centrele universitare Galaţi, Bucureşti, Târgovişte, Sibiu, Cluj-Napoca, Oradea, Suceava, Iaşi şi Miercurea Ciuc. Probele de concurs şi jurizarea vor avea loc în corpul D al Facultăţii de Inginerie.
Viitorii specialişti gălăţeni în chimia alimentelor vor participa în competiţie cu două produse: o îngheţată cu zer, „Whoope ICE” (realizată de echipa formată din studentele Georgiana Popa, Alina-Marina Chirilă, Adelina Pricope, coordonată de prof. Daniela Borda, şef lucrări Iulia Bleoancă şi drd. Florentina Bucur) şi „Fluffy Pudding” (realizată de studentele Ana Chirila, Alina Balan, Daniela Constandache, Ana Gheorghe, coordonate de şef lucr. Danuţ Mocanu, şef lucr. Oana Nistor, prof. Elisabeta Botez, prof. Silvius Stanciu).
Câştigătorii fazei naţionale a competiţiei vor reprezenta România la Concursul internaţional "Ecotrophelia Europe", care va avea loc la Paris, în perioada 21-22 octombrie. 

Trenul tocmit de PSD  FOTO PSD Iaşi
Simpatizaţi ai PSD au plecat sâmbătă de la Iaşi spre Bucureşti cu un tren închiriat de social-democraţi. Garnitura are puncte de oprire în Paşcani şi Bacău pentru a lua şi alte persoane participante la mitingul din Piaţa Victoriei.
FOTO-VIDEO PSD Iaşi adună „straiele albe“ pentru mitingul din Capitală...
Un tren cu locomotiva marcată în tricolor a ajuns astăzi în Gara Mare din Iaşi. În el au urcat câteva zeci de persoane. Geamurile trenurile erau acoperite cu afişe cu mesajele „Vă rugăm să ne scuzaţi, nu vorbim cât ascultaţi” şi ”Mai mulţi bani în buzunare, nu erori judiciare”.
Simpatizanţii PSD care au urcat în tren, persoane de toate vârstele, au primit de asemenea afişe cu aceleaşi mesaje, steaguri şi insigne cu „Vrem să scăpăn de statul paralel“.

8 iunie 2018, 17:30
Premierul ungar Viktor Orban FOTO EPA-EFE
Premierul ungar Viktor Orban a anunţat vineri că va lansa la toamnă un proces vast de revizuire a Constituţiei, dezbaterile fiind preconizate să dureze între 12 şi 18 luni, transmite Reuters.
Alegeri legislative în Slovenia. Liderul conservatorilor Janez Jansa s...
Orban, un lider naţionalist reales triumfal în aprilie pentru al treilea mandat consecutiv, nu a dat detalii de fond despre procesul anunţat.
Fidesz, partidul lui Orban, controlează 133 din cele 199 de mandate ale Parlamentului ungar şi dispune astfel de majoritatea de două treimi necesară modificării Legii fundamentale.
Discuţiile privind modificarea Constituţiei vor începe în septembrie, a subliniat Orban.
„Vom vedea ce anume funcţionează şi ce nu funcţionează, vom identifica lacunele şi le vom acoperi cu un nou text constituţional“, a spus premierul ungar.
După instalarea la putere, în 2010, Viktor Orban a profitat deja de larga sa majoritate din Parlament şi a adus modificări Constituţiei, insistând în special asupra valorilor creştine ale Ungariei şi limitând totodată puterile justiţiei în chestiuni fiscale şi bugetare.

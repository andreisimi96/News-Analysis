8 iunie 2018, 14:29
Accidentele rutiere cu urmări grave, în care sunt implicaţi biciclişti, sunt din ce în ce mai multe FOTO: arhiva
Un bărbat în vârstă de 74 ani, dintr-o  localitate olteană, şi-a pierdut viaţa, joi-seara, 7 iunie 2018, într-un accident produs pe DN 6.
Ce reguli de circulaţie trebuie să respecte bicicliştii când se deplas...
Biciclistul, în vârstă de 74 ani, din Fărcaşele, judeţul Olt, nu s-a asigurat în mod corespunzător la pătrunderea de pe drumul comunal pe drumul naţional, fiind acroşat de o maşină condusă de un băiat de 21 ani, din aceeaşi localitate, care venea dinspre Caracal. Biciclistul, care efectiv a traversat, fără să se asigure, drumul naţional, a decedat în urma impactului. „Conducătorul auto nu se afla sub influenţa băuturilor alcoolice şi i-au fost prelevate mostre biologice de sânge. Au fost întocmite acte procedurale sub aspectul săvârşirii infracţiunii de ucidere din culpă“, a informat IPJ Olt, prin intermediul unui comunicat de presă.
Este primul accident mortal în care, în 2018, a fost implicat un biciclist (faţă de patru biciclişti decedaţi în primele cinci luni ale anului trecut), dar al 11-lea accident rutier grav produs din vina bicicliştilor (faţă de opt în 2017). Amenda pentru nerespectarea regulilor de circulaţie porneşte, în cazul biciliştilor, de la 870 lei, poliţiştii aplicând de trei ori mai multe amenzi în acest an.

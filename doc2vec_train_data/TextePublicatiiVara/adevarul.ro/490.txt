Tudorel Toader, ministrul Justiţiei. FOTO Inquam Photos
Ministrul Justiţiei, Tudorel Toader, spune că decizia CCR privind posbilitatea revocării şefei DNA „valorifică principiul constituţional potrivit căruia procurorii îşi desfăşoară activitatea sub autoritatea ministrului Justiţiei“, iar şeful statului nu poate evalua procurorii de rang înalt.
Decizie-bombă la CCR. Kovesi, la un pas de revocare. Iohannis e obliga...
„Decizia CCR valorifică principiul constituţional potrivit căruia procurorii îşi desfăşoară activitatea sub autoritatea ministrului Justiţiei. Preşedintele României nu are nici o abilitare legală pentru evaluarea competenţelor profesionale sau manageriale ale procurorilor de rang înalt, spre deosebire de ministrul justiţiei care are astfel de competenţe, stabilite atât la nivel constituţional cât şi la nivel infraconstituţional“, a scris Tudorel Toader pe Facebook, la scurt timp de la anunţul privind decizia CCR.
Curtea Constituţională a admis, miercuri, sesizarea Guvernului privind un conflict juridic de natură constituţională între ministrul Justiţiei şi preşedintele Klaus Iohannis şi între Guvern şi preşedinte, ca urmare a respingerii de către şeful statului a cererii de revocare a şefei DNA, Laura Codruţa Kovesi.

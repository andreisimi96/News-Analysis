Motto-ul misterios din profilul de Facebook al tinerei ucise cu brutal...
Cu doar câteva zile înainte de inaugurarea oficială a străzii Popa Şapcă şi a noului pasaj, comunitatea bicicliştilor din Timişoara „fierbe” din cauza pistelor de biciclete realizate în cadrul investiţiei de aproape 30 de milioane de lei. Concret, la intrarea pe strada Popa Şapcă au fost montate indicatoare potrivit cărora pe trotuarul amenajat în cadrul investiţiei au acces doar bicicliştii. În realitate, trotuarul este prevăzut atât pentru circulaţia pietonilor, cât şi a bicicliştilor.
Primarul Nicolae Robu susţine că aceasta este singura variantă în care puteau fi amenajate piste pe strada Popa Şapcă. Nicolae Robu a declarat că pietonii şi bicicliştii nu vor avea niciun fel de problemă să împartă trotuarul. „Cred că oricine poate remarca. Ecartul stradal nu permitea mai multe de atât în condiţiile în care era obligatoriu să păstrăm spaţiul verde şi aliniamentele de copaci. Singura variantă ar fi fost renunţarea la aliniamentele de copaci. În condiţiile în care în zonă nu este un trafic pietonal intens nu va fi nicio problemă să se deplaseze şi biciclişti şi pietoni, cu respect unii faţă de alţii. Lumea nu merge la cumpărături sau la petrecerea timpului liber pe jos. Eu am fost de multe ori în zonă şi am văzut intensitatea traficului pietonal. Este redusă”, a declarat Nicolae Robu.
Protest al bicicliştilor, de ziua primarului
Nemulţumiţi de pistele de biciclete de pe Popa Şapcă, bicicliştii sunt hotărâţi să iasă în stradă. Un protest în acest sens a fost anunţat luni, 28 mai de la ora 18.00. Protestul coincide cu ziua de naştere a primarului Nicolae Robu. „Administraţia locală din Timişoara în continuare nu consideră că bicicleta este un mijloc de transport. Luni, de la ora 18, ne adunăm pe Strada Popa Şapcă. Constant ni se promite că infrastructura velo este pe lista de priorităţi, dar în practică bicicliştii sunt inghesuiţi pe un troturar de 2m într-o zonă unde carosabilul putea să ne acomodeze cu brio pe toţi. Nu, nu contăm pentru administraţia locală! Este nevoie să ne facem văzuţi şi auziţi - ne vedem luni, de la ora 18 pe Popa Şapcă în număr cât mai mare”, se arată în chemarea la protest de pe Facebook.

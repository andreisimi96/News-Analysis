31 mai 2018, 17:28
Recomandari de călătorie pentru vacanţa în familie
Finalul de mai a adus anul acesta două oportunităţi de concediu datorită zilelor libere de Rusalii şi de 1 iunie. Dacă urmează să pleci în vacanţă cu cei dragi, află de ce măsuri trebuie să ţii cont pentru a călători în siguranţă.
Cipru de Nord, o destinaţie de vacanţă fascinantă ce atrage tot mai mu...
Pentru concediul de la începutul verii, românii au în vedere mai degrabă opţiunea de a călători pe cont propriu. Într-o proporţie mai mică, însă, cei care vor călători în această perioadă iau în calcul cel mult un copil pe durata concediului.
Deşi marile capitale europene precum Paris, Roma, Barcelona nu şi-au pierdut din popularitate, fiind în continuare în topul preferinţe, românii s-au orientat totodată către destinaţii alternative din Cipru, Turcia şi Grecia. Astfel, conform căutărilor efectuate pe momondo.ro pentru perioada 26 mai-3 iunie, destinaţia cu cea mai mare creştere, comparativ cu aceeaşi perioadă din 2017, este Paphos, oraşul sud-vestic al Ciprului. A doua destinaţie în trend pentru această perioadă este Kayseri, oraşul din regiunea Cappadocia, Turcia. Top 3 destinaţii cu cea mai mare creştere în căutările românilor este completat de Heraklion, capitala insulei Creta, şi Grecia.
Pregătirea călătoriei cu copilul – şapte recomandări esenţiale:
„Indiferent dacă ai trecut prin această experienţă sau eşti la prima călătorie cu un copil, să călătoriţi în străinătate împreună poate fi de fiecare dată o provocare, motiv pentru care am pregătit câteva recomandări care să vină în ajutorul celor care plănuiesc o astfel de vacanţă”, a adăugat Mircea Giurcă.
Rezervă cazarea înţelept
Hotelurile au multe avantaje (serviciu în cameră, mese incluse, bonă pentru copii), dar dacă închiriezi o casă de vacanţă sau un apartament în regim hotelier poţi să găteşti, un lucru folositor pentru tine şi copilul tău dacă aveţi un anumit tip de dietă. Fie că alegi să te cazezi la hotel sau în alt regim, alocă mai mult timp pentru rezervări. Poate că în trecut ai stat într-un anumit loc care ţi-a plăcut, dar gândeşte-te: ajungeai acolo după ce urcai un deal? Erau multe scări la intrare? Ceea ce pentru călătoria ta iniţială a fost paradis, poate fi dificil dacă ai un cărucior cu tine.
Orientează-te la cele mai bune zboruri şi locuri din avion
Zborurile de seară pot fi mai scumpe, dar dacă doreşti să îţi fie uşor, un copil care doarme este o fericire pentru toţi. Dacă faci escală şi trebuie să prinzi un zbor de legătură, fii sigur că ai destul timp la dispoziţie. Pentru a face călătoria cât mai uşoară, alocă mai mult timp pentru relaxare, întinde-ţi picioarele, mergi la baie, mănâncă, joacă-te. 
În plus, conform datelor momondo.ro, pentru a obţine cele mai bune oferte pentru zboruri rezervă biletele de avion cu 60 de zile înainte de data plecării. Dacă stai pe locurile din spatele avionului vei avea mai puţini oameni în jur. De asemenea, ai bucătăria avionului şi toaleta aproape. Însă, în spatele avionului poate fi zgomot, iar, uneori, scaunele de aici nu se înclină de tot. Dacă stai la mijlocul avionului poţi alege locurile de lângă peretele de compartimentare spre următoarea clasă de deservire. Ai mai mult spaţiu pentru picioare şi pentru joacă şi, în unele cazuri, un bazinet (coş pentru copii). Însă va lipsi spaţiul de depozitare sub scaunul din faţa ta. Statul în faţă este similar cu statul în spate, doar că bucătăria este de obicei mai mică şi echipajul se va mişca destul de mult aici. Alt lucru esenţial de aflat, care depinde de vârsta copilului, este: la geam sau lângă culoar? Este mai bine să stea mai protejat sau să aibă mai mult spaţiu pentru mişcare?
Informează-te despre locurile în care mergi
Multe aeroporturi permit să treci de serviciile de securitate cu mâncare pentru copil şi lapte în recipiente mai mari de 100 ml. Verifică înainte regulile aeroportului prin care urmează să călătoreşti.
Totodată, află dacă aeroportul sau compania de zbor oferă servicii de asistenţă. Nu toate oferă, dar multe te vor ajuta, de la urcarea în avion până când ajungi la destinaţie. Nu în ultimul rând, informează-te dacă are nevoie copilul tău de o viză, află care sunt vaccinurile necesare atât pentru el, cât şi pentru tine sau dacă trebuie să iei cu tine anumite medicamente.
Printre lucrurile necesare în călătoria cu cei mici se numără şerveţele, suzete, pamperşi, gustări, haine de schimb, pungi de plastic, căşti pentru urechi, jucării, baterii în plus sau încărcătoare. Totuşi, ia puţine bagaje, aminteşte-ţi că poţi cumpăra aproape orice la destinaţie. Poate că nu găseşti aceeaşi marcă, însă ai alternative.
Cărucior sau port-bebe? Depinde în principal de destinaţia voastră. Sunt acolo străzile line şi pavate sau sunt gropi/vei merge direct pe pământ? Gradul de umiditate va fi ridicat sau va fi frig? Cum este obişnuit copilul tău? Un cărucior uşor este o variantă. Cu el poţi călători peste tot şi poate fi dus până la poarta de îmbarcare. Totodată, îl poţi folosi drept pat temporar pentru somnul de după-amiază şi poate fi adaptat la diverse condiţii meteorologice, adăugând, la nevoie, o pătură în jur
Asigură-te că ai destul timp la dispoziţie
Încearcă să minimizezi timpul petrecut la cozi atunci când eşti în aeroport. Cel mai uşor lucru pe care îl poţi face este check-in-ul online, apoi îţi rămâne să treci pe la ghişeul unde laşi bagajul de cală şi mai departe către punctul de securitate. Deşi îţi doreşti să stai cât mai puţin timp la cozi, totuşi nu vrei să fii pe fugă. Pleacă de acasă cu nişte ore în plus faţă de cele necesare.
Obişnuiţi-vă cu ideea de a călători cu avionul
Asta poate să includă împachetarea bagajului şi chiar o călătorie până la aeroport. Aeroporturile sunt mari şi pline de forfotă, iar copilul tău poate fi sensibil la asta din prima. Dacă îl obişnuieşti cu acest cadru sunt mai multe şanse să fie mai bine în timpul călătoriei. Dacă copilul nu a mai zburat sau nu a călătorit prea mult, explică-i despre ce este vorba. Spune-i ce o să se întâmple şi când o să se întâmple, de exemplu când trebuie să-şi pună centura de siguranţă şi de ce. Majoritatea copiilor cred că zborul este distractiv, aşa că cel mai bun lucru pe care îl poţi face este să îi încurajezi. Poţi chiar să faci un zbor scurt înainte, de exemplu într-un weekend, un zbor intern.
Păstrează-ţi calmul şi vezi partea bună a lucrurilor
Dacă ai senzaţia că al tău copil alege locul sau momentul cel mai prost ca să se transforme într-un personaj din altă dimensiune decât cea acceptată de tine, inspiră şi expiră profund. E o călătorie pentru amândoi, dar percepţia e diferită, cu momente în care veţi avea reacţii diverse. Oricum ar fi, sunteţi în vacanţă, o experienţă care va trece cât ai clipi, dar pe care vreţi să vi-o amintiţi cu plăcere.
Datele menţionate au fost identificate pe site-ul momondo.ro în aprilie 2018 pentru zborurile dus-întors, la clasa Economy, cu plecare din Bucureşti, pentru călătorii efectuate în perioada 26 mai-3 iunie 2018 şi analizate în comparaţie cu cele efectuate în perioada 27 mai-4 iunie 2017. Destinaţiile în trend (cu cele mai mari creşteri) au fost alese dintre cele mai căutate 100 de destinaţii de pe site-ul momondo.ro.

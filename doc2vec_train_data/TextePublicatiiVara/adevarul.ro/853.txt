WARREN BUFFETT foto mediafax/afp
O persoană a cărei identitate nu a fost dezvăluită a oferit în cadrul unei licitaţii peste 3,3 milioane de dolari pentru un prânz privat în compania miliardarului Warren Buffett, preşedintele grupului Berkshire Hathaway, relatează Reuters.
Topul Forbes 2018: Jeff Bezos, fondatorul Amazon, cel mai bogat om din...
Licitaţia care a avut loc online, pe eBay, pe parcursul a cinci zile, a fost organizată în beneficiul Glide Foundation,  o organizaţie filntropică din San Francisco care se ocupă de săraci, persoane fără locuinţă sau care încearcă să scape de dependenţa de substanţe.
Suma de 3.300.100 de dolari este a treia cea mai mare oferită pentru un prânz cu Warren Buffett în cei 19 ani de la crearea evenimentului caritabil şi este apropiată de recordul de 3.456.789 de dolari atins în 2012 şi 2016.
Licitaţia din acest an, care s-a încheiat vineri noapte, a atras 136 de oferte de la doar 6 participanţi.
Acţiunea contribuie la finanţarea bugetului anual al organizaţiei Glide, de 20 de milioane de dolari, cu care finanţează 750.000 de mese gratuite, oferirea de adăpost, teste pentru HIV şi hepatită C, cursuri de pregătire profesională, îngrijire de zi pentru copii şi programe after-school.
În total, Buffett, în vârstă de 87 de ani, a atras pentru Glide 29,6 milioane de dolari prin intermediul celor 19 licitaţii.
Soţia sa Susan, care a murit în 2004, l-a prezentat pe Buffett organizaţiei Glide după ce a făcut voluntariat acolo. Reverendul Cecil Williams, în vârstă de 88 de ani, carismaticul co-fondator al Glide, continuă să slujească la biserica afiliată organizaţiei.
Câştigătorul licitaţiei şi până la 7 prieteni ai acestuia pot lua cina cu Buffett la Smith & Wollensky steak house din Manhattan,
Buffett va discuta orice fel de subiect cu invitaţii săi, cu excepţia investiţiilor pe care ntenţionează să le facă.
Ted Weschler, manager de fonduri de investiţii, a plătit în total 5,25 de milioane de dolari pentru a câştiga licitaţiile din 2010 şi 2011, iar ulterior s-a alăturat companiei Berkshire ca unul dintre managerii de investiţii.
Berkshire are peste 90 de companii, în asigurări, energie, alimente şi retail, industrie, căi ferate, proprietăţi imobiliare şi alte sectorare. De asemenea, grupul investeşte în acţiuni ale unor companii precum Apple, Wells Fargo şi Coca-Cola.

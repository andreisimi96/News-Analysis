Marşul Normalităţii va avea loc între Piaţa Romană şi Patriarhia Română
9 iunie 2018, 08:59
Marşul Normalităţii are loc de 14 ani
În paralale cu Bucharest Pride, Noua Dreaptă organizează Marşul Normalităţii, „pentru familia naturală, întemeiată pe căsătoria dintre un bărbat şi o femeie”, după cum zic iniţiatorii evenimentului. Marşul Normalităţii din 9 iunie 2018 se va desfăşura pe traseul  – Piaţa Universităţii – Piaţa Unirii – Patriarhia Română. Manifestanţii sunt aşteptaţi la ora 12:30, în Piaţa Victoriei, iar la ora 13:00 vor porni în marş, pe traseul stabilit.
Marşul Normalităţii a ajuns la a 14-a ediţia, fiind organizat în fiecare an, începând din anul 2004.
Potrivit organizatorilor, Noua Dreaptă , Marşul Normalităţii din 9 iunie 2018 „exprimă protestul românilor care susţin valorile familiei tradiţionale:
1. faţă de parada homosexualilor, o manifestare cu caracter obscen şi provocator care promovează în fiecare an ideea legalizării căsătoriilor homosexuale şi adopţiilor de copii de către “cuplurile” de homosexuali.
2. faţă de intenţia PSD de a băga pe gâtul românilor “parteneriatele civile între persoane de acelaşi sex” în schimbul organizării referendumului pentru redefinirea căsătoriei în Constituţie. Acest troc este unul profund imoral şi probează încă o dată duplicitatea socialiştilor care vor să obţină voturi atât din partea minorităţii homosexuale cât şi din partea majorităţii creştine, uitând probabil vechea zicală românească: “Cine aleargă după doi iepuri nu prinde nici unul.”
3. faţă de poziţia ezitantă a Curţii Constituţionale a României în cazul homosexualului Adrian Coman care a cerut recunoaşterea pe teritoriul României a căsătoriei sale oficiată în Belgia cu un alt bărbat. Curtea Constituţională a amânat în mod inexplicabil în repetate rânduri să ia o decizie în acest caz, judecătorii români apelînd, pentru ”indicaţii”, la Curtea de Justiţie a Uniunii Europene. Or, implicarea Curţii de Justiţie a Uniunii Europene nu este altceva decât o încercare de legalizare a căsătoriei între persoane de acelaşi sex pe uşa DIN DOS şi în dispreţul celor 3 milioane de români care au semnat pentru iniţiativa legislativă de modificare a Constituţiei şi definirea familiei că fiind întemeiata pe căsătoria dintre un bărbat şi o femeie!
4. faţă de blocarea la Senat a amendamentului la Constituţie sub pretextul că se aşteaptă adoptarea noii Legi a Referendumului, trimisă recent de Klaus Iohannis la Curtea Constituţională, în dispreţul aceloraşi 3 milioane de români, între care se numără şi membrii şi simpatizanţii Noii Drepte. Chiar dacă PSD, PNL şi ALDE şi-au asumat înainte de alegerile din 2016 organizarea referendumului, suntem la jumătatea anului 2018 şi tot mai puţină lume vorbeşte despre Referendumul pentru redefinirea căsătoriei în Constituţie. Asta s-a şi urmărit: diminuarea interesului public faţă de revizuirea Constituţiei şi decuplarea militanţilor de la acest proiect vital pentru viitorul nostru ca Neam.”

Ansamblul Cameral Psalterion din Galaţi va susţine duminică, 17 iunie 2018, începând cu ora 19,30, la catedrala Sfântul Iosif din Bucureşti, un recital vocal-instrumental intitulat inCANTUS.
Concert folcloric cu „Lăutarii”, Ion Paladi şi invitaţii lor. Încasări...
Membrii ansamblului cameral sunt profesori la Facultatea de Arte a Universităţii „Dunărea de Jos” din Galaţi, la Liceul de Arte „Dimitrie Cuclin”, dar şi artişti de la Teatrul Naţional de Operă şi Operetă „Nae Leonard” şi de la Teatrul Dramatic „Fani Tardini”.  
La baza recitalului inCANTUS stă ideea de spectacol total, în care muzica instrumentală şi vocal-instrumentală se împleteşte cu rostirile poetice şi proiecţiile video, aducând mai aproape, sub forma ineditului aranjamentelor instrumentale, spiritualitatea unor creaţii din muzica universală ce aparţin compozitorilor: Antonio Vivaldi, Johann Sebastian Bach, Claudio Monteverdi, Arcangelo Corelli, Gabriel Fauré, Karl Jenkins, Camille Saint-Säens, Ennio Morricone.
Coordonator muzical şi realizator–Gabriel Bulancea, solistă–Adelina Diaconu, recitator–Lică Dănilă, instrumentişti: Marian Sava (vioară), Anişoara Negură (oboi), Cristian Dumea (orgă), Gabriel Bulancea (chitară), proiecţii video şi sound-design, Victor Mihăilescu. 

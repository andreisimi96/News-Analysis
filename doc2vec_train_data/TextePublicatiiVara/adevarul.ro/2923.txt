13 iunie 2018, 12:12
Filiala de Îmbunătăţiri Funciare Buzău a depus un proiect pentru reabilitarea Canalului Vest de Irigaţii, până la graniţa cu judeţul Prahova. Valoarea proiectului care va fi implementat în următorii doi ani  depăşeste 5 milioane de euro, fiind cuprins în Programul Naţional de a Reabilitare a Infrastructurii Principale de Irigaţii.
Marile parcuri din Buzău ar putea fi închise pe timpul nopţii
După ce anii trecuţi, au fost concediaţi in intrega ţara peste 1.500 de angajaţi ai ANIF-ului şi întregul sistem de irigare a fost lăsat pe mâna hoţilor de fier vechi, acum, acest domeniu dă primele semne de revitalizare.
La Buzău,  a fost depus un proiect pentru reabilitarea Canalului Vest de Irigatii, pe o lungime de 34 km, până la graniţa cu judeţul Prahova, la Inoteşti. 
Valoarea proiectului implementat în următorii doi ani  depăşeste 5 milioane de euro, fiind cuprins în Programul Naţional de Reabilitare a Infrastructurii Principale de Irigaţii . 
Pe teritoriul judeţului Buzău exista o reţea de irigaţii care se întinde pe o suprafaţă de 41.000 de hectare.  Insă,  la acest moment, se lucrează la o hartă a canalelor de irigaţii precum şi a suprafeţelor irigate. 
Cum se anunţă o vara secetoasă, apetitul fermierilor pentru irigarea culturilor ar trebui să fie tot mai  mare, având în vedere că apa, ca element agrotehnic, dublează sau chiar triplează producţia.

Poliţiştii au deschis dosar penal pe loc
Un bărbat din Iaşi a intrat nestingherit într-un sediu de Poliţie din mediul rural şi a spus că urmează să îşi ucidă nevasta şi să se sinucidă.
Cum „protejează“ Codul Penal românesc femeile abuzate. Cazul bărbatulu...
Parchetul de pe lângă Judecătoria Iaşi  l-a trimis în judecată pe Ilie Nica, un bărbat din comuna Probota ce a fost pus sub acuzare pentru infracţiunea de violenţă în familie. 
Potrivit rechizitoriului, pe 23 noiembrie 2017, a intrat în postul de poliţie din comuna sa şi le-a spus explicit agenţilor de serviciu că are probleme conjugale şi, din acest motiv, intenţionează să îşi ucidă nevasta şi să se sinucidă.
Poliţiştii s-au sesizat din oficiu şi au deschis un dosar pentru ameninţare, însă bărbatul nu a putut fi, până la urmă, trimis în judecată pentru această faptă deoarece nevasta sa nu a depus plângere.
Ieşeanca a relatat totuşi, audiată ulterior scenei amintite, că fusese lovită cu un mâner de cuţit în zona capului. Totul s-ar fi petrecut din cauza unui episod de gelozie pe care Ilie l-a avut în ziua agresiunii în contextul în care soţia sa lipsise de acasă, fiind la un bătrân de 89 de ani, imobilizat la pat, pe care îl îngrijea. Ilie recunoscut fapta şi a pus-o pe seama geloziei şi băuturii. El va fi judecat de către magistraţii de la Judecătorie.

7 iunie 2018, 08:03
George Berevoianu a murit
Jurnalistul George Berevoianu a murit miercuri. Anunţul a fost făcut de realizatorul Tv Rareş Bogdan pe pagina sa de Facebook.
„Colegul nostru George Berevoianu a plecat astăzi la Ceruri! Bunul Dumnezeu să îl odihnească în pace!“, a scris Rareş Bogdan. 
George Berevoianu a lucrat ca reporter şi prezentator de ştiri la postul de televiziune Realitatea TV până în 2014, când a fost disponibilizat, alături de Laura Chiriac şi Vlad Ionescu. De atunci nu a mai apărut pe post, rămânând cu statutul de colaborator pe voce pentru diverse producţii ale Realitatea TV.
Cauza morţii nu este cunoscută, dar Antena 3 susţine că George Berevoianu ar fi suferit un accident vascular cerebral, iar miercuri ar fi intrat în stop cardio-respirator.
Potrivit Libertatea , jurnalistul şi-a petrecut ultimele luni din viaţă călătorind, până să ajungă pe patul de spital. La începutul lunii mai se afla în Lisabona, capitala Portugaliei, cu ocazia finalei Eurovision.

6 iunie 2018, 05:56
Sursă foto: cosmetice-bio.net
Considerată „aurul mov” al agriculturii, lavanda este cultivată de mii  de ani pentru parfumul său inconfundabil, dar şi pentru calităţile sale  medicinale: tonifiante calmante, cicatrizante şi antiseptice. Planta  este utilizată pe scară largă în fitoterapie, aromoterapie şi cosmetică
Viceprimarul care rezolvă problemele cetăţenilor pe Facebook: „Suntem ...
Uleiul de lavandă este unul dintre cele mai cerute în toate cele trei domenii. Vorbim, mai ales, de uleiul esenţial terapeutic, care se obţine pe cale îndustrială, prin distilare la aburi. Există însă şi variante home-made ale acestuia, pe care le putem prepara, simplu, în bucătărie, pentru a ne bucura de efectele benefice ale lavandei asupra sănătăţii şi frumuseţii, fără a trece pe la farmacie.
„Avem nevoie de un pumn de flori uscate de lavandă, pe care le fierbem la bain-marie, timp de câteva minute, în 100 ml ulei de floarea-soarelui. Se lasă în repaos timp de două zile, după care se filtrează. Se foloseşte extern, mai ales în bolile dermatologice”, explică specialistul în fitoterapie Elena Badea.
Uleiul de lavandă are proprietăţi antiinflamatorii, antifungice, antidepresive, antiseptice, antibacteriene, antispasmodice, analgezice, detoxifiante, hipotensive si sedative.
Cum pregăteşti o compresă cu ulei de lavandă
Tot pentru calmarea durerilor musculare şi articulare, uleiul de lavandă poate fi folosit în comprese (o bucată de tifon sau bumbac, înmuiată într-o soluţie de apă, în care s-au adăugat câteva picături de ulei de lavandă), aplicate direct pe zona dureroasă.
Câteva picături adăugate în apa de baie detensionează muşchii şi ameliorează stresul. Folosit în masaj, calmează durerile musculare şi articulare. Este, de asemenea, benefic în afecţiuni ale pielii precum arsuri, acnee etc.
De fapt, uleiul de lavandă home made este un excelent produs pentru îngrijirea tenului. "Aplicăm, pe faţa curată, o dată pe săptămână, seara, înainte de culcare, şi lăsăm să acţioneze 20 de minute. Îndepărtăm şi aplicăm, ulterior, o cremă hidratantă”, precizează Elena Badea.
Orice problemă medicală aveţi, vă recomandă ca în primul rând să vă adresaţi unui medic.

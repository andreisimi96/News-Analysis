11 iunie 2018, 09:31
Conducătorul auto, care la începutul acestui an a lovit mortal cu maşina un pieton la Floreşti şi a părăsit locul accidentului rutier, a fost condamnat la cinci ani închisoare cu suspendarea condiţionată a executării pedepsei pe un termen de probă de 5 ani. Sentinţa a fost dictată de Judecătoria Soroca, sediul Floreşti.
VIDEO Un nou protest la Cinematograful Gaudeamus. Andrei Năstase: Aceş...
Procurorii consideră verdictul primei instanţe prea blând pentru „încălcarea regulilor de securitate a circulaţiei sau de exploatare a mijloacelor de transport de către persoana care conduce mijlocul de transport”, „părăsirea locului accidentului rutier” şi „lăsarea în primejdie”.
Oamenii legii au anunţat că au contestat deja sentinţa, insistând pe condamnarea inculpatului la o pedeapsă reală cu închisoare.
Tragedia s-a produs în seara zilei de 17 ianuarie curent, pe strada centrală din oraşul Floreşti. 
Deplasându-se la volanul unui Volkswagen Golf, şoferul nu a adaptat viteza la condiţiile de drum, pe un carosabil acoperit cu polei, lovind un pieton care tocmai traversa strada.
Cu toate acestea, inculpatul şi-a continuat drumul, părăsind locul accidentului rutier şi lăsând victima în primejdie, care, urmare a vătămărilor grave primite, a decedat.

Muncitorul  care lucra la canalizare a fost prins sub malul de pământ FOTO: arhivă
Un muncitor care lucra la extinderea unei reţele de canalizare a fost prins sub un mal de pământ. Accidentul s-a petrecut în localitatea olteană Bobiceşti, în urmă cu mai bine de două ore.
O şoferiţă a spulberat trei adolescente pe trecerea de pietoni. Copile...
Bărbatul are 42 de ani şi este muncitor la una dintre firmele care au câştigat, în asociere, în Bobiceşti lucrarea de extindere a canalizării. Accidentul s-a produs în satul Mirila, în jurul orelor 18,00, a declarat primarul comunei, Ilie Chitez, care a menţionat că bărbatul este conştient şi că, din primele evaluări, ar fi suferit o fractură la piciorul stâng. „Acum a fost scos de sub mal, echipajul medical se ocupă. A durat ceva, pentru că probabil nu au vrut să forţeze. Este conştient. Nu pot să vă spun mai multe, nu am fost mai devreme în localitate, am ajuns de puţin timp“, a spus primarul.
La faţa locului intervin pompierii Gărzii Balş şi cei ai Detaşamentului Slatina şi echipaje ale Ambulanţei Olt. Ştire în curs de actualizare.

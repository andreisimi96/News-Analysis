Maria Şarapova (31 WTA) traversează cea mai bună formă de când a revenit pe teren, după ce i-a expirat suspendarea pentru dopaj.
Halep, victorie categorică: Simona şi-a surclasat adversara. Urmează o...
Maria Şarapova nu mai e ciuca bătăilor în circuitul feminin, aşa cum ajunsese în primele luni din 2018. Rusoaica de 31 de ani are un bilanţ foarte bun în ultimele 11 partide: 9 victorii şi doar 2 înfrângeri. Iar cele două eşecuri au venit la limită, la capătul unor meciuri de trei seturi cu Halep şi cu Bertens.
La French Open, turneul pe care l-a câştigat în 2012 şi în 2014, Şarapova a debutat cu o victorie cu Hogenkamp (133 WTA), scor 6-1, 4-6, 6-3.
Astăzi, rusoaica a trecut şi de Donna Vekici (50 WTA), scor 7-5, 6-4. Pentru ea urmează un meci mult mai dificil în turul III cu Karolina Pliskova (6 WTA).

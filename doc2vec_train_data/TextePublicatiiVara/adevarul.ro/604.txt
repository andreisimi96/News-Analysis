31 mai 2018, 15:51
Cetăţenii Republicii Moldova care se află în străinătate sau îşi au domiciliul în localităţile din stânga Nistrului şi intenţionează să voteze la următoarele alegeri parlamentare ordinare se pot înregistra în prealabil. Pentru aceasta, urmează să completeze formularul de înregistrare online, la rubrica „Înregistrare prealabilă” de pe pagina www.alegator.md, transmite IPN.
Preoţii au protestat în centrul Chişinăului. Spunem stop promovării pu...
Comisia Electorală Centrală informează într-un comunicat de presă că alegătorii se pot înregistra în prealabil pe tot parcursul anului, cu excepţia ultimelor 45 de zile înainte de data scrutinului. Cel târziu cu 25 de zile înainte de ziua alegerilor, alegătorul poate anula înregistrarea efectuată anterior. Data alegerilor parlamentare se stabileşte prin hotărârea Parlamentului. 
Mandatul actualului Legislativ expiră la 30 noiembrie, iar alegerile parlamentare urmează să se desfăşoară în cel mult trei luni.
Înregistrarea poate fi efectuată şi pe suport de hârtie, prin depunerea unei cereri semnate individual sau colectiv la CEC şi/sau la misiunile diplomatice, oficiile consulare ale Republicii Moldova.
Înregistrarea prealabilă va permite stabilirea numărului estimativ al alegătorilor care vor vota peste hotarele ţării şi al alegătorilor din localităţile din stânga Nistrului, care vor vota la secţiile de votare organizate pe teritoriul Republicii Moldova.

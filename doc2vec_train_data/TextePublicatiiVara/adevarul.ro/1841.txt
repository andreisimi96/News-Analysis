7 iunie 2018, 09:07
Şerban Valeca preşedinte PSD Argeş.
Filiala PSD Argeş estimează că la mitingul social-democrat de sâmbătă vor participa aproape 3.000 de susţinători din judeţ. Potrivit liderului Şerban Valeca, mai mult de jumătate dintre ei vor ajunge în capitală pe cont propriu.
VIDEO Primar PSD, despre demonstraţia plănuită în Bucureşti de şefii p...
 Aproape 1.200 de argeneni vor merge la mitingul PSD cu autobzele puse la dispoziţie de filiala Argeş a partidului, iar alţi 1.800 de oameni, vor ajunge în Piaţa Victoriei din Bucureşti pe cont propriu, potrivit estimărilor conducerii filialei judeţene a PSD.  
„Din Argeş, estimez că vor participa în jur de 3.000 de persoane. O parte vor merge cu autobuzele, o parte cu mijloacele proprii de transport. Nu ştiu să vă spun ce firmă, pentru că s-a ocupat altcineva, dar avem... Am avut ofertă, au venit la  partid.... Transportul va fi plătit de partid, organizaţia Argeş, din cotizaţii. Cam 40% vin cu autobzele. Deocamdată, pentru maşina individuală n-a solicitat nimeni, dar dacă solicită, dacă au nevoie, plătim şi pentru ei, dar majoritatea a zis că nu le trebuie, că îşi iau colegii, se urcă în maşină şi se duc până acolo”, a declarat Şerban Valeca, preşedintele PSD Argeş.  

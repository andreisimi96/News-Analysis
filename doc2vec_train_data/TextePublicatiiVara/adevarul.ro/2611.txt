11 iunie 2018, 17:52
FOTO Twitter @thedrive
Armata chineză a publicat o fotografie cu primul său avion de luptă fără pilot de generaţia a şasea, numit „Sabia întunecată“.
Ce cadou i-a făcut Vladimir Putin preşedintelui Chinei
China se va dota în curând cu un avion de lutpă fără pilot de generaţia a şasea. O fotografie cu acest aparat de zbor, capabil să îndeplinească misiuni fără precedent, a fost difuzată recent de armata chineză, relatează Military Watch, potrivit Sputnik News.
Odată ce se va dota cu acest aparat de zbor, China ar putea deveni prima ţară din lume care deţine avioane de luptă fără pilot de generaţia a şasea, depăşind Rusia şi Statele Unite, care investesc masiv în dezvoltarea de tehnologii militare aeriene.
Military Watch scrie că avioanele fără pilot au manevre mai periculoase decât cele clasice, fiind capabile chiar să ucidă un pilot în timpul zborului. „Sabia întunecată“ va fi echipat cu rachete aer-aer şi va putea depăşi de câteva ori viteza sunetului. Ar putea îndeplini totodată misiuni de recunoaştere.
Un dezavantaj al acestui aparat militar este vulnerabilitatea mai mare în faţa atacurilor electronice.

5 iunie 2018, 12:41
Mirel Taloş, la lansarea romanului său, "Colecţionarul de nuduri", la Bookfest  FOTOFGRAFII: Mihai Cratofil
Volumul „Colecţionarul de nuduri“, semnat de Mirel Taloş, a fost lansat la standul Editurii RAO, pe 3 iunie, în ultima zi a Târgului de Carte Bookfest.  Autorul a adus la lansare un tablou nud pentru a ilustra tema cărţii sale.
„Colecţionarul de nuduri“ e o carte despre iubire şi despre viaţa construită goethean, ca o operă de artă. E una dintre acele poveşti reale, în a cărei matrice iubirea cade din cer „instantaneu, miraculos, neaşteptat“. Povestea istorisită cu simplitate, eleganţă, rafinament şi un soi de plăcere sălbatică de a descrie te smulge din cotidian pentru a te conduce într-o lume superioară, prinsă în vraja pasiunii faţă de artă. E o lume fabuloasă, luminată de setea de frumos, adevăr, iubire, autenticitate, simplitate şi alte valori indispensabile, în care scriitorul Mirel Taloş crede cu un amestec de tărie şi discreţie, se arată în prezentarea cărţii din partea editurii RAO.
Volumul a fost lansat duminică, 3 iunie, la standul editurii RAO, în prezenţa autorului Mirel Taloş, de Mircea Platon,  Aura Chistie şi Varujan Vosganian.
„E un roman care ţine cont de cititori, dar în acelaşi timp nu e o simplă ecuaţie narativă, care poate fi explicată sau nu. E vorba de o structură atent dărămuită, în acelaşi timp şi o poveste de dragoste. Este vorba de psihologia şi de ontologia colecţionarului de tablou.
Deşi Mirel Taloş este un liberal şi în acest roman, el are o sensibilitate egocentrică.  Autenticitatea este garantată de istorie. Există foarte multe tehnici narative care ar putea duce către romanul postmodern.
Colecţionarul de nuduri rămâne romanul unui prozator foarte serios şi  al unui prozator care încearcă să intre într-un dialog cu cititorul. Aceasta este şi una din ideile de bază: ideea dialogului, iubirea ca dialog, ca  întâlnire. Este vorba de un fel de Pygmalion, un tablou care îşi găseşte identitatea.  
Autencitatea pentru Mirel Taloş înseamnă o nobleţe a sentimentelor şi a parcursului iniţial. Este un roman de debut, dar al unui scriitor format deja şi care credem că ne anunţă sosirea unui romancier autentic. Am descoperit foarte multe lucruri comnune cu generaţia noastră Este un roman foarte serios şi captivant, care păstrează un aer al generaţiei noastre“, a spus, la lansare, Mircea Platon, redactor-şef al revistei „Convorbiri literare“
„Este un roman interesant: autorul, un om de o sensibilitate modernă, a scris un roman clasic, cu personaje autentice. Cartea nu prezintă doar felii de viaţă, structura acestuia e atent drămăluită. Sunt mai multe tehnici narative, asistăm la mai multe tipuri de întâlnire: întâlnirea cu iubirea, întâlnirea cu tabloul. De altfel, iubirea celor doi protagonişti dă identitate tabloului. Acest roman de debut anunţă sosirea unui romancier autentic“, apreciază criticul. 
Mirel Taloş a glumit că mai în glumă, mai în serios această carte îşi datorează existenţa domnului Sorin Grindeanu. „Am fost nominalizat să fiu secretar de stat şi pentru că domnul Grindeanu a tot tras de timp să-mi facă numirea, în primele luni ale anului trecut mi-am umplut timpul scriind această carte. Acest roman este una dintre puţinele realizări ale guvernului Grindeanu“, a ironizat autorul. „Mai multe persoane care au citit acest roman au văzut lucrururi diferite.
Poate fi văzut şi ca un roman detectivist, dar în sensul unui furt şi al unei regăsiri ontologice care reconstruiesc o relaţie de dragoste. Acest roman  aparţine citotorului şi fiecare îl vede  ditr-o perspectivă proprie“, a punctat Mirel Taloş.
„Este un roman despre pasiunea despre artă. Cele aproximativ 20 de personaje ale cărţii au toate în comun pasiunea despre artă. Este o carte scrisă cu gândul la lejeritatea scriitorului, într-un ritm care să-l facă pe cititor să o ducă până la capat fară să aibă nevoie de un semn de carte. Mizează pe faptul că se citeşte dintr-o suflare“, a subliniat autorul.
Varujan Vosganian a subliniat că volumul pare o carte a cuiva care îşi merita prezenţa într-o funcţie publică (n.r.- Mirel Taloş este, în prezent, vicepreşedinte al Institutului Cultural Român). „Autorul este un bun cunoscător al artei, nu ştiu de ce a aşteptat atât până să publice prima carte, pentru că Mirel Taloş are un talent literar real, dă dovadă în acest roman de o sensibilitate şi o fineţe aparte“, a spus Varujan Vosganian.
„Din noianele de încercări destinale surprinse în această carte, se desprinde frumuseţea – nelipsită de umbre – a unei poveşti de iubire, un pinten pentru autoscopii detaliate, pentru plonjeuri în frumuseţea sufletească a doi iubitori de artă, a căror întâlnire providenţială e un prilej de reconstrucţie a fiinţei, de năpârlire pe dinlăuntru, de regăsire a sinelui superior, de refacere a masculinităţii şi, respectiv, feminităţii, ce alcătuiesc, în cele din urmă, o unitate divină, care naşte sens; un sens diferit, aşezat în raza Legii Iubirii“, subliniază  poeta Aura Christi.
„Mircea Platon a văzut în cartea mea pasiunea pentru artă, Aura Christi a văzut un roman de dragoste. Însă acesta poate fi înţeles şi ca o poveste despre furt şi regăsire. Eu cred că e un roman despre pasiunea pentru artă. Toate personajele au în comun acest lucru“, consideră autorul Mirel Taloş.
Mirel Taloş s-a născut în 1973. A urmat studii de filologie română ş i hispanică la Universitatea Bucureşti, încheiate cu o teză de licenţă despre romanul politic al lui Mario Vargas Llosa. De asemenea, a urmat studii de ş tiinţe politice la Facultatea de Ştiinţe Politice a SNSPA. Între anii 2005–2007, a fost consilier de Stat al prim-ministrului. Din 2007 până în 2016, a fost deputat, membru al Comisiei de cultură, arte şi mijloace de informare în masă din cadrul Camerei Deputaţilor. Actualmente, este vicepreşedinte al Institutului Cultural Român. A publicat Partidele politice în tranziţie şi Îndrumar în liberalismul politic. A fost reprezentant al prim-ministrului în comisia Bursei Speciale Guvernul României (2005–2007). A fost membru al Consiliului de conducere al Institutului de Studii Liberale, pentru care a fost ş i lector. A debutat în literatură cu proză scurtă în revista Conta în 2012 (Parfum de Havana, Încă o zi de lumină). A mai publicat proză scurtă în revistele Caiete Silvane şi Contemporanul.

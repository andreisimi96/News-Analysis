10 iunie 2018, 21:29
Un accident produs pe DN2 E85 în afara localităţii buzoiene Limpezis s-a soldat cu rănirea a patru persoane. O autoutilitară din Galaţi a acroşat o căruţă care se deplasa pe sensul Bucureşti - Buzău.
Din primele verificări efectuate de poliţiştii rutieri la faţa locului a rezultat faptul că un gălăţean de 33 de ani, care se deplasa cu o autoutilitară pe DN2 E85, în afara localităţii Limpezis a acroşat un atelaj hipo în care se aflau patru persoane. 
În urma evenimentului a rezultat rănirea gravă a ocupanţilor atelajului, un bărbat în vârstă de 58 de ani fiind în comă. Poliţiştii au întocmit dosar penal şi continuă cercetările pentru stabilirea cu exactitate a condiţiilor producerii accidentului rutier.

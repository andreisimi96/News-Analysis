Peste 1,2 tone şi 1.100 de litri de produse de protecţie a plantelor c...
Concret, anul trecut, 511 cetăţeni străini au fost părţi vătămate în diverse infracţiuni comise în Bucureşti, cei mai mulţi fiind bărbaţi (400), arată un raport al Poliţiei Române. 
„Dintre aceştia, 130 au fost implicaţi în incidente în zona centrală a Bucureştiului, majoritatea în restaurante sau baruri unde, pe fondul consumului de alcool au căzut victime ale infracţiunilor”, se arată în studiu. Mai exact, turiştii străini au fost furaţi, loviţi, înşelaţi, tâlhăriţi sau cel puţin ameninţaţi cu bătaia. Dacă avem în vedere datele Institutului Naţional de Statistică (INS) conform cărora anul trecut în Bucureşti au venit aproape 2,7 milioane de turişti străini, numărul celor care au fost victimele infracţiunilor pare mic, dar studiul Poliţiei Române ne arată că sejurul în Capitala României poate fi pură aventură pentru cei care ne vizitează.
Au plecat cu tot cu bagaje
Peripeţiile pot începe chiar după ce străinii pun piciorul pe pământ românesc. Astfel, drumul de la aeroport în oraş poate fi uneori plin de „adrenalină”, fie că turiştii aleg transportul în comun sau un taxi. „Au fost situaţii în care cetăţenii străini şi-au lăsat bagajele în taxi şi au coborât pentru a scoate bani de la bancomat, moment în care taximetristul a plecat cu tot cu bagaje. Alţii au fost înşelaţi cu privire la suma de plată a cursei”, atrag atenţia oamenii legii. 
Dacă aleg să meargă cu mijloacele de transport în comun, străini au toate şansele să cadă victime controlorilor RATB. Recent cineva a postat pe Facebook cazul unor turişti care, deşi au validat cartelele de călătorie, au fost amendaţi. În plus, controlorii ar fi vrut să-i taxeze cu câte 50 de euro, nu cu 50 de lei cât este amenda pentru lipsa biletului. Noroc că au fost auziţi de ceilalţi călători care au reuşit să-I oprească să-I fure pe turişti.
După această primă experienţă, mulţi dintre turişti trăiesc „emoţiile” unei plimbări în Centrul Vechi. Pentru că îşi ţin banii şi telefonul în buzunarul pantalonilor, devin victime sigure ale borfaşilor care acţionează în zonă. Şi dacă nu li se fură banii şi actele în centru, turiştii străini rămân frecvent fără portofele, dar şi fără cheile de la maşină după o „întâlnire romantică” cu o prostituată întânită pe stradă pe care o invită în camera de hotel.
Cât cheltuiesc străinii în România
Cu astfel de aventuri nu este de mirare că cifrele INS arată că sejurul unui turist străin în România este de numai 1,9 zile. Cu masă şi cazare, ei au cheltuit, în medie, 2.183,3 lei de persoană. Principalul motiv al sejurului petrecut de turiştii străini în România, în anul 2017, l-au reprezentat afacerile, participarea la congrese, conferinţe, cursuri, târguri şi expoziţii (59,2% din numărul total de turişti nerezidenţi), cheltuielile acestora reprezentând 61,0% din total. 
Cel de al doilea motiv l-au reprezentat călătoriile în scop particular (40,8% din numărul total de turişti nerezidenţi), dintre acestea evidenţiindu-se călătoriile pentru vacanţe (64,6%). Potrivit INS, călătoriile în scop particular includ călătoriile pentru vacanţe, cumpărături, evenimente culturale şi sportive, vizitarea prietenilor şi rudelor, tratament medical, religie, tranzit şi alte activităţi.
Occidentali ne văd totuşi cu ochi buni
În pofida acestor probleme, site-uri specializate din Occident ne considerată o ţară destul de sigură pentru turiştii străini. Astfel, într-un clasament întocmit de safearound.com, cu un punctaj de 79.7, România este pe lucul 30  la rubrica „cea mai sigură ţară pentru turişti străini” într-un clasament care cuprinde 167 de ţări.
De menţionat că mai rău ca noi sunt clasate Italia, Grecia, Marea Britanie sau Franţa.  Mult mai bine stau Bulgaria, Spania sau Germania. Pentru cei care călătoresc în aceste ţări site-ul dă şi câteva sfaturi. 

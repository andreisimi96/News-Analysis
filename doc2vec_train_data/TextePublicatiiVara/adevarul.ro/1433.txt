Imagine de arhivă
Curtea Constituţională a României (CCR) a decis marţi că femeile trebuie să aibă dreptul să continue activitatea până la împlinirea vârstei standard de pensionare pentru bărbaţi, în caz contrar fiind vorba de o discriminare pe criterii de sex.
Curtea Constituţională respinge sesizarea preşedintelui Iohannis pe Le...
Plenul Curţii Constituţionale s-a pronunţat asupra excepţiei de neconstituţionalitate a dispoziţiilor art.56 alin.(1) lit.c) teza întâi din Legea nr.53/2003 - Codul muncii şi ale art.53 alin.(1) teza întâi din Le-gea nr.263/2010 privind sistemul unitar de pensii publice.
"În urma deliberărilor, Curtea Constituţională, cu majoritate de voturi, a admis excepţia de neconstituţionalitatei şi a constatat că acestea sunt constituţionale în măsura în care sintagma „condiţii de vârstă standard” nu exclude posibilitatea femeii de a solicita continuarea executării contractului individual de muncă, în condiţii identice cu bărbatul, respectiv până la împlinirea vârstei de 65 de ani. Pentru a decide astfel, Curtea a apreciat că încetarea de drept a contractului individual de muncă pentru femei la o vârstă mai mică decât cea a bărbatului poate dobândi valenţe discriminatorii pe criterii de sex şi încalcă dreptul la muncă al femeii, atât timp cât nu rămâne o opţiune a acesteia să înceteze raporturile de muncă la o vârstă mai mică decât bărbatul, respectiv la vârsta când poate solicita deschiderea dreptului la pensie", se arată în comununicatul Curţii Constituţionale.
Prin urmare, la vârsta de 63 de ani, femeia trebuie să aibă dreptul de a opta pentru continuarea raportului de muncă până la vârsta la care legea prevede încetarea de drept a contractului individual de muncă şi pentru bărbaţi, respectiv 65 de ani.
Totodată, CCR a respins, cu unanimitate de voturi, ca neîntemeiată, excepţia de neconstituţionalitate a dispoziţiilor art.53 alin.(1) teza întâi din Legea nr.263/2010 privind sistemul unitar de pensii publice, considerând că soluţia legislativă care prevede o vârstă de pensionare diferită pentru femei în raport cu bărbaţii este constituţională.

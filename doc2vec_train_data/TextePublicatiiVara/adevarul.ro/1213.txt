5 iunie 2018, 13:49
Studiul BSA | The Software Alliance lansat astăzi, arată că în  România, 59% din software-ul instalat pe computere nu este licenţiat  corespunzător. Această cifră reprezintă o scădere cu un punct procentual a  ratei de utilizare de software nelicenţiat, comparativ cu studiul  anterior al, publicat în 2016.
Apple a oferit primele detalii despre iOS 12. Ce se schimbă şi când se...
În întreaga lume, organizaţiile folosesc software-ul pentru a-şi îmbunătăţi modul în care fac afaceri, pentru a-şi spori profiturile, pentru a ajunge pe noi pieţe şi pentru a obţine avantaje competitive.
Dar, după cum arată directorii de tehnologia informaţiei şi după cum confirmă şi analiza detaliată în studiu, în cazul în care software-ul nu este licenţiat corespunzător, organizaţiile se confruntă cu un risc semnificativ de a cădea victimă unor ameninţări de securitate care duc adesea la afectarea activităţii de business.
Studiul măsoară volumul şi valoarea software-ului neautorizat instalat pe computerele personale din mai mult de 110 de ţări şi regiuni şi include aproape 23.000 de răspunsuri din partea consumatorilor, angajaţilor şi directorilor de tehnologia informaţiei.
Elementele cheie includ:
Utilizarea de software nelicenţiat, desi într-un trend descendent, este încă foarte răspândită. Software-ul nelicenţiat continu[ să fie utilizat pe tot globul la rate alarmante, reprezentând 37% din software-ul instalat pe computere - o scădere de doar 2 puncte procentuale faţă de 2016.
Directorii de tehnologia informaţiei indică faptul că software-ul nelicenţiat este din ce în ce mai riscant şi mai scump. Malware-ul asociat software-ului nelicenţiat costă companiile din întreaga lume aproape 359 miliarde de dolari pe an. Directorii de tehnologia informaţiei consideră că evitarea atacurilor de tip hacking la adresa datelor şi a altor ameninţări de securitate cauzate de malware reprezintă principalul motiv pentru a se asigura că software-ul din reţelele lor este pe deplin licenţiat.
Creşterea nivelului de respectare a condiţiilor de licenţiere a software-ului este acum un factor de creştere economică, pe lângă faptul că reprezintă un imperativ de securitate. Atunci când companiile adoptă măsuri pragmatice pentru a-şi îmbunătăţi gestionarea software-ului, îşi pot creşte profiturile cu până la 11%.
Organizaţiile pot adopta astăzi măsuri semnificative pentru a îmbunătăţi gestionarea software-ului. Studiile arată că organizaţiile pot obţine până la 30% economii în costurile anuale cu software-ul prin implementarea unui program solid de gestionare a resurselor software şi de optimizare a licenţelor pentru programele pentru calculator.
Prin analiza aprofundată, studiul arată că organizaţiile pot implementa măsuri eficiente, inclusiv programe SAM, pentru a îmbunătăţi modul în care gestionează software-ul, sporindu-şi astfel profiturile, reducând riscurile de securitate şi crescând oportunităţile.

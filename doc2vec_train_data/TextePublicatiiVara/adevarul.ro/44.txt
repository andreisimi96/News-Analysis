26 mai 2018, 17:05
Obligaţi să plătească mii de euro violatorului fiicei lor, doi părinţi au reuşit în cele din urmă să scape de această sentinţă. Decizia a venit însă prea târziu, tânăra sinucigîndu-se acum patru ani.
Malta: Italia riscă să genereze în zona euro o criză similară celei di...
O curte de apel din Bologna, Italia, a anulat o decizie care îi obliga pe părinţii unei tinere abuzate sexual să plătească mii de euro agresorului ei.
Scandalul a izbucnit acum zece ani ani, când Elisa Zaccarelli a început studiile la Institutul de Artă Faenza, din Bologna, relatează Euronews.
Ea fost abuzată sexual timp de un an de unul dintre profesori, Ezio Foschini.
Profesorul a fost găsit vinovat şi condamnat la 3 ani de închisoare, precum şi la plata unor daune de 53.000 de euro.
Însă agresorul şi-a transferat bunurile şi banii către rude şi prieteni, pentru a evita plata daunelor.
O nouă investigaţie i-a mai adus o condamnare, pentru fraudă, plus un an de închisoare, din cauza neexecutării unui ordin judecătoresc.
Ulterior, un judecător a cerut o evaluare a unui cont bancar atribuit lui Ezio Foschini, iar concluzia a fost că acesta îi aparţinea tatălui său. Astfel, familia fetei a fost obligată să-i plătească agresorului daune morale şi cheltuieli de judecată în valoare de 30.000 de euro. La şase luni de la pronunţarea acestei decizii, victima s-a sinucis.
Acum Ezio Foschini este nevoit să plătească daune în valoare de 90.000 de euro.

Liberalul Bogdan Huţucă, vicepreşedinte al Comisiei pentru buget din Camera Deputaţilor. FOTO Eduard Enea
Bogdan Huţucă, vicepreşedinteal Comisiei pentru buget, finanţe şi bănci din Camera Deputaţilor, a declarat, miercuri, faptul că PSD a vrut înfiinţarea Fondului Suveran de Investiţii pentru a putea să „ocolească legislaţia care guvernează achiziţiile publice“, dorind acordarea contractelor prin încredinţare directă.
Bogdan Huţucă (PNL), după ce Olguţa Vasilescu a spus că Pilonul II va ...
„Ţări precum Norvegia, Statele Unite sau Israel au înfiinţat astfel de fonduri suverane pentru a transmite o parte din bogăţie generaţiilor viitoare. Dacă însă ne uităm la actuala guvernare vedem că toate măsurile economice au fost luate cu gândul de a-i penaliza pe cei care vor trăi în România peste 10, 20 sau 30 de ani, căci ei vor avea de plătit deficitele uriaşe de astăzi şi tot ei vor fi penalizaţi la pensie din cauza intenţiei PSD de a desfiinţa Pilonul II de Pensii“, a declarat vicepreşedintele Comisiei de buget din Camera Deputaţilor, liberalul Bogdan Huţucă, pentru „Adevărul“, referitor la adoptarea proiectului de lege prin care are loc înfiinţarea Fondului Suveran de Investiţii.   
Preşedintele PNL Constanţa a subliniat faptul că prin înfiinţarea acestui fond, PSD ar urmări să ocolească anumite prevederi din legislaţia care sereferă la achiziţiile publice. 
„Pentru noi e clar. PSD doreşte să ocolească regulile impuse de legislaţia care guvernează achiziţiile publice, pentru că atât investiţiile din fonduri publice cât şi cele cu fonduri europene sunt supuse unor controale. Miza PSD este să cheltuiască banii din FSDI ocolind aceste reguli, fără licitaţii, doar prin încredinţare directă. De aceea au şi stabilit ca managementul fondului să fie derogat de la ordonanţa 109 / 2011 privind guvernanţa corporatistă. Suntem în situaţia în care nimeni nu ştie cui vom preda administraţia privată însă faptul cu adevărat grav este că nu vor fi indicatori de performanţă. În plus, nu avem definite limitele de risc investiţionale. Ca să fie clar, s-au asigurat de acum că oricât de dezastruoasă va fi administrarea acestui fond, nimeni nu va fi tras la răspundere“, a mai afirmat Huţucă.

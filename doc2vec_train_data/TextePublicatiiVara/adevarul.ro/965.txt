VIDEO Două TIR-uri, implicate într-un accident pe DN1A. Unul dintre şoferi a rămas încarcerat
4 iunie 2018, 11:36
Echipajele de salvatori ale Inspectoratului pentru Situaţii de Urgenţă Prahova au intervenit luni la un accident în care au fost implicate două TIR-uri. Unul dintre şoferi a rămas încarcerat, după ce cabina s-a răsturnat.
Braşov: Şofer mort după ce a pierdut controlul volanului şi a intrat p...
Accidentul s-a petrecut luni dimineaţă pe DN1 A, în localitatea Măneciu. Din primele informaţii, în impact au fost implicate două TIR-uri, iar unul dintre ele, încărcat cu băuturi carbogazoase, s-a răsturnat pe marginea drumului.
Pentru că şoferul TIR-ului răsturnat a rămas încarcerat, la faţa locului s-au deplasat echipele de la ISU Prhaova.
Potrivit Biroului de Presă al Inspectoratului pentru Situaţii de Urgenţă, victima este conştientă şi a fost extrasă din cabina răsturnată pe marginea drumului.
Traficul în zonă a fost îngreunat pentru câteva zeci de minute.

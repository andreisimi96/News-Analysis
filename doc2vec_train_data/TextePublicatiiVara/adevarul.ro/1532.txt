Percheziţii în Bucureşti, Ilfov şi Giurgiu, într-un dosar  de trafic de droguri de mare risc, proxenetism, dare de mită. E vizat clanul Ştoacă
6 iunie 2018, 08:32
Poliţiştii bucureşteni şi procurorii DIICOT au făcut miercuri  dimineaţă 57 de percheziţii, cele mai multe în Bucureşti, dar şi în  Ilfov şi Giurgiu, într-un dosar de trafic de droguri de mare risc,  trafic de persoane, inclusiv de minori, proxenetism, înşelăciune, trafic  de influenţă şi dare de mită, vizând membri ai clanului Ştoacă.
„Casa Seniorilor Premium“, primul azil din România de peste 4 milioane...
"În această dimineaţă, poliţişti ai Direcţiei Generale de Poliţie a Municipiului Bucureşti şi procurorii DIICOT – Structura Centrală au efectuat 57 de perchezitii domiciliare, dintre care 51 pe raza municipiului Bucureşti, 7 în judeţul Ilfov şi o percheziţie pe raza judeţului Giurgiu, într-o cauză vizând destructurarea unui grup infractional organizat,  specializat în săvârşirea infracţiunilor de trafic de droguri de mare risc, trafic de persoane, proxenetism, trafic de influenţă, trafic de minori, înşelăciune, influenţarea declaraţiilor, cumpărare de influenţă şi dare de mită",  anunţă Poliţia.
Vizaţi de acţiune sunt membri ai clanului Ştoacă, definit drept grupare de tip mafiot, bazată pe relaţii de familie.
Începând cu anii 2000, s-a încercat, prin intervenţii succesive din partea organelor judiciare, destructurarea unei grupări care acţiona, cu precădere pe linia traficului ilicit de droguri de mare risc, în sectoarele 4 şi 5 ale municipiului Bucureşti.

Lucian Farcaş era pasionat de motociclete şi a decedat în accident, în Germania
Un bărbat în vârstă de 36 de ani din Cugir a murit la sfârşitul săptămânii trecute înbtr-un accident de motocicletă, în Germania.
Închisoare cu suspendare pentru un bărbat din Abrud care, băut şi fără...
Lucian Farcaş sau Giovany cum îl ştiau prietenii, se afla în Germania la muncă. Potrivit presei germane, tragicul accident s-a produs la sfârşitul săptămânii trecute, în noaptea de sâmbătă spre duminică. Se pare că tânărul a pierdut controlul asupra motocicletei şi într-o curbă a părăsit partea carosabilă şi s-a oprit într-un lan de grâu.
Motociclistul a stat ore întregi în câmpul de grâu de la Eichendorf. Şoferii au făcut teribila descoperire din districtul Dingolfing-Landau duminică după-amiză, când au văzut cadavrul în câmp. Din spusele poliţia, accidentul s-ar fi întâmplat fără a fi observat de către cineva, cu câteva ore mai devreme.
Potrivit poliţiei, probabil în noaptea de duminică Lucian se deplasa de la Eichendorf pe drumul de stat 2083 în direcţia Aufhausen. Într-o curbă uşoară spre stânga, la nivelul confluenţei cu drumul de stat 2113, motociclistul a aterizat într-un câmp de grâu, într-o râpă. Şoferii care au descoperit trupul neînsufleţit au alertat serviciile de urgenţă. Din păcate, echipajele de prim ajutor sosite la locul accidentului au reuşit doar să determine moartea bărbatului. 
Anunţul tragic a fost făcut şi de clubul de motociclişti Lupii Sigidavei Cugir:  ”Dragi prieteni motociclişti. Cu durere în suflete va anunţăm că bunul nostru prieten Lucian Farcaş Giovany s-a stins din viaţă sâmbătă noaptea într-un accident moto petrecut în Germania. Noi suntem alături de familia îndurerată şi încercăm să îi ajutăm cum şi cu ce putem. Avem nevoie de ajutorul vostru pentru a-l repatria. Care vreţi şi puteţi să ajutaţi, las contul tatălui său Farcaş Marian - RO54BTRL00101201E65596XX”.

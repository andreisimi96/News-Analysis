FOTO Membrii PSD Alba au pornit cu „entuziasm“ spre mitingul din Bucur...
 "Trăim într-o dictatură a minorităţii care nu s-a bucurat de votul românilor dar care vrea să confişte instituţiile prin fraudă politică şi morală. Prin minciună şi presiuni instituţionale", afirmă primarul Capitalei.
"În această seară la oră 20,00 voi fi prezenţa la mitingul împotrivă abuzurilor, organizat legal de PSD-ALDE. Orice fel de abuz trebuie sancţionat! Dar în special cel de putere. Nimic nu poate fi mai anti-democratic, decât să nu respecţi votul românilor! Am câştigat alegerile dar, din prima zi, atât Guvernul cât şi autorităţile locale au fost supuse unei campanii de denigrare, defăimare, transmiterea de informaţii false, manipulare şi boicotare a activităţii. Voinţa românilor a fost călcată în picioare! Trăim într-o dictatură a minorităţii care nu s-a bucurat de votul românilor dar care vrea să confişte instituţiile prin fraudă politică şi morală. Prin minciună şi presiuni instituţionale!", scrie Gabriela Firea, pe Facebook.
Ea mai susţine că unii mai slăbi au căzut victime sau chiar au pactizat cu grupările ilegitime din instituţii, iar cine îndrăzneşte să spună ceva este ameninţat
"Cine are curajul să se revolte e pus la zid de oameni certaţi cu legea şi plătiţi să creeze haos! Spun NU anarhiei! Spun DA democraţiei şi statului de drept, nu de drepţi! România este a tuturor românilor! Nu a celor care sunt plătiţi să provoace evenimente negative şi să nesocotească votul românilor. România este o ţara frumoasă pe care mulţi au denigrat-o în exterior intenţionat, că să ne fie ruşine să scoatem capul în lume!", spune primarul general.
Ea îi cheamă la mitingul din Piaţa Victoriei pe cei care vor "democraţie, şi nu haos şi abuz".
Peste 200.000 de oameni sunt aşteptaţi sâmbătă la mitingul PSD din Piaţa Victoriei, care se va desfăşura sub sloganul ”Vrem prosperitate, NU Securitate!”, iar filialele partidului au primit instrucţiuni ca participanţii - care sunt aduşi din toată ţara - să vină îmbrăcaţi în bluze albe sau în costume populare, să aibă steguleţe tricolore, să poarte în piept un autocolant cu logo-ul partidului şi să aibă la ei lanterne mici sau telefoane mobile cu blitz. De asemenea, fiecare dintre ei trebuie să aibă printat imnul. 

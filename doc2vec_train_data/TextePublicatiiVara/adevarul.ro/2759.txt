12 iunie 2018, 15:14
FOTO: Zilele municipiului Brad.
Sezonul sărbătorilor oraşelor s-a deschis, iar cheltuielile plănuite de primării, din ce în ce mai mari de la an la an stârnesc controverse.
Lidia Buble, The Motans şi Direcţia 5 vor concerta la Serbările Devei ...
Cele mai populare evenimente ale acestei veri, în aproape fiecare oraş şi comună din judeţ, sunt zilele localităţilor. În ciuda lipsurilor cu care se confruntă primăriile ajung să aloce sume importante pentru organizarea petrecerilor stradale.
Este şi cazul Bradului, unde administraţia locală va cheltui cel puţin 200.000 de lei pentru organizarea Zilelor municipiului, eveniment ajuns la XVII-a ediţie. Vor fi trei zile de petreceri stradale, anunţă primăria, în perioada 10 – 12 august, iar cea mai mare parte a costurilor va fi suportată din fonduri de la bugetul local. Autorităţile motivează alocarea fondurilor susţinând că vor să satisfacă nevoile culturale ale comunităţii brădene şi să crească gradul de participare al cetăţenilor la viaţa culturală.
„Ţinând cont de faptul că sărbătorirea Zilelor municipiului Brad a devenit o tradiţie în localitatea noastră, ajungând la Ediţia a XVII – a (...) propun alocarea sumei de 200.000 lei, sumă care a fost prevăzută în bugetul local pentru acţiunile dedicate sărbătoririi Zilelor Municipiului Brad, Ediţia a XVII-a, la care se adaugă veniturile provenite din sponsorizări şi alte venituri încasate cu aceeaşi destinaţie”, se arată în proiect. Artiştii Alex Velea, Elena Gheorghe, Fuego şi Irina Loghin se vor număra printre vedetele festivalului.
Anul trecut, pentru ediţia precedentă a festivalului „Zilele municipiului Brad”, administraţia locală a avut un buget de aproape 250.000 de lei, dintre care 200.000 de lei au fost alocaţi prin hotărâre de consiliu local, iar restul au provenit din sponsorizări şi din închirierea tereurilor pentru comercianţi.
Vă recomandăm să citiţi şi:

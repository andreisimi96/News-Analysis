29 mai 2018, 17:02
Pasionaţii de tehnologie sunt invitaţi la o expoziţie inedită de roboţi creaţi de cei mai buni elevi din judeţul Hunedoara.
Elevii de la Colegiul de Informatică vor reprezenta România la competi...
Localnicii sunt invitaţi miercuri, 30 mai 2018, în Parcul Cetăţii Deva, pentru a vedea roboţii realizaţi de elevii care reprezintă judeţul Hunedoara la competiţii naţionale şi internaţionale de tehnologie.
La expoziţia denumită Robotica la Poalele Cetăţii vor fi prezente echipele de robotică din judeţul Hunedoara: Robotics - Colegiul Naţional Decebal Deva (coordonator prof. Sorin Stănculescu), NRG Robotix - Colegiul Tehnic Energetic ,,Dragomir Hurmuzescu" Deva, RobotX Hunedoara - Colegiul Naţional de Informatică ,,Traian Lalescu" Hunedoara (coordonator prof. Mircea Nistor), (coordonator prof. Paul Ţoţa) şi Wafy - Colegiul Tehnic ,,Constantin Brâncuşi" Petrila (coordonator prof. Alin Roşca).
„Organizatorii vă aşteaptă  la o incursiune fascinantă în lumea roboticii, unde veţi avea ocazia să vedeţi în acţiune roboţii creaţi în liceele din judeţul nostru şi să aflaţi ce presupune robotica şi cum poate să ajute aceasta la un viitor mai bun. Roboţii creaţi de către cele patru echipe pot fi folosiţi la conferinţe, cursuri, întâlniri, dar totodată pot lovi mingi, mută diferite obiecte, recunosc culori şi coduri, joacă jocuri şi pot interacţiona în anumite situaţii cu oamenii”, a informat Primăria Deva. Creatorii roboţilor au câştigat premii la importante competiţii naţionale şi internaţionale în domeniul roboticii.
Echipa RobotX Hunedoara va reprezenta România la una dintre cele mai prestigioase competiţii de robotică din lume – FIRST Global Competition, care se va desfăşura în Mexic, în perioada 15-18 august 2018 şi la care vor participa peste 150 de ţări.
Vă recomandăm să citiţi şi:

Rută temporară de autobuz pe durata lucrărilor la colectorul menajer d...
Potrivit istoricului, spre deosebire de primul val, celelalte două mari valuri – din iulie 1949 şi aprilie 1951 – sunt descrise în toată complexitatea. „Am putea continua această documentare în arhivele Federaţiei Ruse, numai că în ultimul timp s-a vehiculat informaţia că se distrug arhivele”, a spus Ion Varta.
Istoricul afirmă că multe dintre persoanele deportate până la urmă nu au reuşit să-şi recupereze echivalentul bunurilor de care au fost deposedaţi, unii au semnat aşa-zise acte privind exproprierea, dar, de fapt, au fost jefuiţi la propriu. „O parte au revenit în localităţile de baştină, dar n-au avut dreptul să-şi recupereze casele pe care le-au construit prin trudă cinstită”, a mai spus Ion Varta.
Valentina Sturza, preşedintele Asociaţiei foştilor deportaţi şi deţinuţi politici, spune că au mai rămas în viaţă peste opt mii de foşti deportaţi şi deţinuţi politici. Anul acesta a reuşit să obţină de la Guvern o majorare de 300 de lei la indemnizaţia anuală care le este acordată. Astfel, fiecare dintre ei, începând cu luna iulie, vor primi câte o mie de lei. „Îmi pare rău că Guvernul n-a găsit mai mulţi bani”, afirmă Valentina Sturza.
Ea a mai spus că din bugetul de stat au fost alocaţi peste şase milioane de lei pentru construcţia Muzeului deportaţilor, dar acesta este neîncăpător pentru toate exponatele existente.
În noaptea de 12 spre 13 iunie 1941, au fost deportate peste 22 de mii de persoane.

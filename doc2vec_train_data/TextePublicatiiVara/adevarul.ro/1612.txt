6 iunie 2018, 13:52
Ouăle te ajută să menţii o greutate optimă.
Ajustează-ţi meniul zilnic dacă ai depăşit vârsta de 45-50 de ani. În felul acesta, nu vei lua în greutate, vei evita scăderea densităţii osoase, pierderile de memorie şi schimbările bruşte de dispoziţie, caracteristice perioadei
Alimente care conţin o cantitate mare de estrogen
Alimente contra bufeurilor
Bufeurile sunt simptomul cel mai frecvent al menopauzei şi devin o adevărată problemă când afectează calitatea somnului sau activităţile de zi cu zi. Introdu în dietă sucuri reci din legume şi fructe, ceai verde la gheaţă, ciorbe răcoritoare. Evită alimentele fierbinţi şi picante, alcoolul. La capitolul preparate, dă prioritate produselor din soia, fructelor oleaginoase (nuci, alune), cerealelor integrale, care au conţinut mare de fitoestrogeni (hormoni vegetali cu efect similar hormonilor estrogeni umani). 
Alimente contra osteoporozei
Menopauza înseamnă şi osteoporoză – adică rarefierea ţesutului osos. Consumă lactate, băuturi îmbogăţite cu calciu (lapte de soia, sucuri), sardine şi somon la conservă, tofu produs cu sulfat de calciu, legume cu frunze verzi, fasole albă, migdale. Mănâncă şi produse care-ţi furnizează vitamina D (somon, ciuperci, ficat de vită), care fixează calciul în oase. Evită cafeaua în exces şi alcoolul, care determină pierderea calciului prin urină. 

30 mai 2018, 20:23
Magistraţii au respins cererea de eliberare condiţionată a unui deţinut condamnat pentru agresarea sexuală a doi minori. Au considerat că tânărul aflat în penitenciar din anul 2012 nu s-a reabilitat, întrucât a făcut sex în detenţie, cu un alt deţinut.
Clipe de groază trăite de o octogenară. A fost atacată în propria casă...
Un tânăr din Hunedoara, condamnat la zece ani de închisoare pentru abuzarea sexuală a doi minori, a cerut eliberarea condiţionată, după şase ani petrecuţi în detenţie. Magistraţii au respins solicitarea bărbatului în vârstă de 31 de ani, pe motiv că nu şi-a schimbat comportamentul deviant, în anii petrecuţi până în prezent în detenţie.
„Contestatorul a fost condamnat pentru viol, fapta constând în aceea că a întreţinut relaţii sexuale anale cu un minor, în prezenţa altui minor, faptă ce denotă comportament sexual deviant. Pe parcursul detenţiei a avut o abatere disciplinară constând în întreţinerea de acte sexuale cu un alt deţinut, în prezenţa altor persoane. A făcut astfel dovada că, în continuare, are comportament sexual deviant şi dacă ar fi pus în libertate ar constitui un real pericol pentru comunitatea unde ar urma să trăiască. Nu se pune problema de a fi liberat condiţionat la acest moment”, se arată în soluţia dată de Tribunalul Hunedoara. Tânărul, a cărui pedeapsă expiră în 19 mai 2021, îşi poate reînnoi cererea în 2019.
În 12 mai 2012, în jurul orei 14,30, în timp ce se deplasau spre un magazin de pâine din apropierea clădirii dezafectate a fostei autogări din Hunedoara, doi minori au fost acostat de bărbat, care le-a oferit bani pentru a-l urma în incinta clădirii părăsite, se arată în dosarul condamnatului. Cei doi copii, cu vârste de 11 ani, l-au urmat pe tânăr crezând că acesta îi va pune să culeagă cireşe din cireşul aflat lângă clădire, însă după ce au intrat în incinta fostei autogări, inculpatul i-a pus pe minori să se dezbrace. Unul dintre copii a fost agrest, pentru că nu a răspuns comenzii. Cei doi copii au fost molestaţi, unul dintre ei fiind obligat să întreţină relaţii sexuale cu bărbatul.
Vă recomandăm să citiţi şi:

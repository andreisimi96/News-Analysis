Simona Halep s-a dus glonţ în tribune, după terminarea confruntării cu Sloane Stephens, fiind îmbrăţişată de cei din staff şi de părinţii săi.
Halep, o „comoară“ pentru Nike: Presa internaţională scrie despre „ţea...
Simona Halep a avut o reacţie de eliberare totală, după ce a câştigat primul Grand Slam din carieră. Imaginile cu liderul WTA în braţele celor dragi au făcut înconjurul lumii şi au stârnit chiar lacrimi în rândul celor care o iubesc pe Simona.
Un moment cu adevărat special a fost atunci când Halep a ajuns faţă în faţă cu antrenorul ei, Darren Cahill. Australianul, care avea lacrimi în ochi, a luat-o în braţe pe Simona şi i-a şoptit ceva în ureche.
Acum, la câteva zile de la acel moment, Cahill a explicat pentru Roland Garros TV ce s-a întâmplat în acele secunde: „Nu cred că Simona mi-a zis nimic. M-a îmbrăţişat, iar eu i-am spus că sunt al naibii de mândru de ea“. 

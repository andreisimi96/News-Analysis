9 iunie 2018, 19:21
Dennis Rodman                                                                                                              FOTO: Reuters
Fostul baschetbalist american Denis Rodman a anunţat, printr-un mesaj pe Twitter, că va merge la Singapore pentru întâlnirea dintre Donald Trump şi Kim Jong Un.
Trump spune că l-ar invita „cu siguranţă” pe Kim Jong-un în SUA, dacă ...
Întâlnirea dintre preşdintele SUA, Donald Trump, şi Kim Jong Un, conducătorul Coreei de Nord, va avea loc pe 12 iunie, la ora 9 dimineaţa, în Singapore. Dennis Rodman, fostă vedetă a baschetului american, cunoscut pentru prietenia cu dictatorul, va sosi pe 11 iunie, fiind posibil să aibă un rol în negocieri, conform Daily Mail.
„Datorită sponsorilor mei loiali...voi zbura la Singapore pentru acest summit istoric. O să ofer orice sprijin e nevoie prietenilor mei, Donald Trump şi mareşalului Kim Jong Un”, a scris Rodman, pe Twitter. 
„Nu contează ce credeţi despre prezenţa lui. Un lucru e sigur, ratingurile vor fi imense”, a declarat o sursă New York Post, citat de Daily Mail. 
Aceeaşi publicaţie citează că adesea, în situaţiile care implică o diplomaţie complexă, ţările aleg să identifice ambasadori de bună credinţă, iar Dennis Rodman se potriveşte acestui tipar. Darren Prince, reprezentantul lui Rodman, declarase că fostul baschetbalist a vorbit despre acest lucru, dar nu a făcut planuri de călătorie în Singapore. Totuşi, acesta ar fi spus că îşi doreşte să meargă dacă cei doi lideri îi vor dori intervenţia. Prince a mai explicat că vedeta speră la „un rezultat istoric”. 

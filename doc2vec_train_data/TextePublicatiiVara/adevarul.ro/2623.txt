Cercetat pentru distrugere după ce a spart geamurile de la un cabinet medical. Poliţiştii investighează cazul
11 iunie 2018, 18:34
Foto: arhivă Adevărul
Un bărbat de 34 de ani s-a ales cu dosar penal, în condiţiile în care a spart geamurile de la uşile de acces într-un cabinet medical din Galaţi. Oamenii legii anchetează circumstanţele în care a avut loc incidentul pentru a stabili dacă individul a comis fapta din răzbunare.
Doi bărbaţi au fost arestaţi, după ce au spart casa unui rival şi l-au...
Pe 9 iunie, secţia 5 Poliţie din Galaţi a fost sesizată, prin apel telefonic, despre faptul că, la un cabinet medical de la parterul unui bloc situat pe strada Movilei din Galaţi, au fost distruse geamurile de la uşile de acces.
”Poliţiştii s-au deplasat la faţa locului şi, în urma verificărilor efectuate în zonă, au depistat, la intersecţia străzii Movilei cu strada Nicolae Alexandrescu, un bărbat de 34 ani, din localitate, care prezenta la nivelul degetului arătător de la mâna dreaptă o plagă produsă prin tăiere, posibil rezultată în urma spargerii geamurilor de la cabinetul medical”, a declarat comisarul şef Gabriela Costin, purtătorul de cuvânt al Inspectoratului de Poliţie Judeţean Galaţi.
Bărbatul a fost condus la spital pentru acordarea de îngrijiri medicale, iar poliţiştii au deschis un dosar penal în acest caz pentru distrugere.

„Ora de Educaţie Rutieră“ se mută pentru o zi în parcarea  Bucureşti Mall Vitan
31 mai 2018, 19:08
A patra ediţie „Ora de Educaţie Rutieră“ a ajuns în 130 de şcoli din Bucureşti
La încheierea anului şcolar de pe 15 iunie se termină şi a patra ediţie a proiectului „Ora de Educaţie Rutieră“, care a ajuns în 130 de şcoli din Bucureşti, adică în faţa a 25.000 elevi de clasele a III-a şi a IV-a. Pentru a sărbători succesul proiectului, Asociaţia EDIT, împreună cu Poliţia Română, organizează pe 2 iunie, ora 11.00, un eveniment dedicat copiilor, dar şi părinţilor.
Cum percep românii siguranţa rutieră
Sub umbrela celor trei cuvinte cheie ale proiectului, #implicare #siguranţă #responsabilitate, în parcarea Bucureşti Mall Vitan vor avea loc workshop-uri de educaţie rutieră, atelier de desen, tombole cu premii, face painting şi demonstraţii auto cu piloţii campioni V. Porcisteanu şi A. Grigore.  
Cu toate că publicul ţintă este format din copii, dorinţa organizatorilor este să ajungă şi la părinţii acestora, care sunt de fapt şoferi şi pentru care regulile de circulaţie ar trebui sa conteaze cel putin la fel de mult ca pentru cei mici (care au rol de pietoni sau pasageri). 
Pe lângă supereroii din viaţă reală, adică domnii poliţişti, la eveniment vor fi prezente şi personajele Batman & Minnie, cu care micuţii pietoni îşi vor putea face poze. 

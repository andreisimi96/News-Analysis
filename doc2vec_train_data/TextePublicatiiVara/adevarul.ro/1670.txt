6 iunie 2018, 16:08
Înainte de a lua decizia de a contracta un credit, se impune evaluarea necesităţii acestuia, dar şi selectarea produsului potrivit. Persoana trebuie să ajusteze cantitativ şi temporal graficul de rambursare în concordanţă cu veniturile personale. O evaluare neadecvată a creditului şi o eventuală îndatorare excesivă poate afecta istoria de credit a debitorului.
O turmă de oi şi capre, lovită de trăsnet la Ceadîr-Lunga
Atenţionările se regăsesc într-o prezentare a Băncii Naţionale a Moldovei, făcută în cadrul Zilelor Uşilor Deschise, transmite IPN.
Specialiştii atenţionează debitorii că este un angajament luat pe mulţi ani, care le influenţează major viaţa. Înainte de a solicita orice fel de facilitate de creditare, primul pas recomandat este o analiză serioasă a nevoii de a contracta acel produs. Studierea minuţioasă a contractului de credit înainte de semnare, de asemenea, este esenţială.
Sunt interzise clauzele contractuale care dau dreptul creditorului să modifice unilateral prevederile contractului, fără încheierea unui act adiţional. Sunt interzise clauze prin care consumatorul este obligat să păstreze confidenţialitatea prevederilor contractuale sau prin care  creditorul poate penaliza consumatorul în cazul afectării reputaţiei creditorului. Se interzic şi clauzele prin care creditorul impune consumătorului un asigurator agreat de creditor sau clauze care prevăd refuzarea încasării ratelor de credit în moneda în care s-a acordat creditul.
Potrivit specialiştilor, persoana poate decide care produs din piaţă este cel mai avantajos pentru el prin compararea costurilor creditelor. Este vorba despre costul total al creditului pentru consumatori – toate costurile, inclusiv dobânda, comisioanele, taxele şi orice alt tip de costuri pe care trebuie să le suporte consumatorul în legătură cu contractul de credit şi care sunt cunoscute de creditor, cu excepţia taxelor notariale.
Dobânda anuală efectivă (DAE) reprezintă costul total al creditului pentru consumator exprimat ca procent anual din valoarea totală a creditului. În cazul dobânzii flotante – dobânda anuală efectivă se calculează pe baza ipotezei conform căreia rata dobânzii aferente creditului şi celelalte costuri vor rămâne fixe în raport cu nivelul iniţial. Costul total (absolut) reprezintă suma totală ce urmează a fi achitată la finalul perioadei de creditare, în cazul în care se respectă rambursarea conform graficului agreat.

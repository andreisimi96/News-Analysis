„Cine nu o suportă? Simona Halep e bun naţional“. Un fost fotbalist face declaraţii măgulitoare despre liderul WTA
9 iunie 2018, 08:25
Simona Halep va încerca azi să câştige primul Grand Slam din cariera ei, după trei tentative nereuşite, două la Roland Garros şi una la Australian Open.
FOTO Acum zece ani şi o zi, Simona Halep devenea campioană la Roland G...
Simona are toată susţinerea românilor şi primeşte încurajări de peste tot."E cel mai mare ambasador al României în momentul de faţă şi cred că toţi românii sunt alături de ea în finala de mâine. Cine nu o suportă? (n.n. informat de moderator că unii hateri, pe net, nu sunt alături de ea). Halep e bun naţional, e un motiv de mândrie pentru toţi. Oriunde se duce, toţi trebuie să o susţinem", a declarat Marica la "Fotbal Club", de la Digisport
Fostul atacant al naţionalei României e convins că exemplul Simonei Halep ar trebui urmat şi în fotbal."E fantastic să ajungi iar în finală. Are un psihic puternic, dincolo de valoare. Să reuşeşti să stai atât de mult timp, să joci la cel mai înalt nivel e impresionant. Dacă ar putea să treacă şi să stea de vorbă cu toţi tinerii noştri jucători de la fotbal, ar fi excepţional", a mai spus Ciprian Marica.

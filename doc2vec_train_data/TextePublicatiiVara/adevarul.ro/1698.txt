Doi adolescenţi sunt cercetaţi pentru furt. Au pătruns în locuinţa unei bătrâne şi i-au furat banii
6 iunie 2018, 17:15
Foto: arhivă Adevărul
Doi tineri, în vârstă de 16 ani, riscă să ajungă la închisoare, după ce au forţat o fereastră de la locuinţa unei bătrâne de 72 de ani şi au sustras o sumă modică, pe care aceasta o avea în casă.
Maşină de lux furată din Marea Britanie, confiscată de poliţiştii de f...
Pe 6 iunie, poliţiştii secţiei 3 Rurală Lieşti au identificat doi adolescenţi de 16 ani, din comuna Tudor Vladimirescu, bănuiţi de săvârşirea infracţiunii de furt calificat.
”Din cercetări a reieşit că, în noaptea de 22/23.02.2018, aceştia ar fi pătruns, prin forţarea unei ferestre, în locuinţa unei femei de 72 ani, din sat Hanu Conachi, comuna Fundeni, de unde ar fi sustras suma de 400 de lei”, a declarat comisarul şef Gabriela Costin, purtătorul de cuvânt al Inspectoratului de Poliţie Judeţean Galaţi.
Poliţiştii au deschis un dosar penal în acest caz pentru furt calificat.

FOTO VIDEO Primele poze cu Samsung Galaxy Note 9. Cum va arăta noul flagship al sud-coreenilor
7 iunie 2018, 12:42
FOTO via AndroidPIT
Odată cu lansarea lui Galaxy S9, care a avut loc în februarie, în cadrul conferinţei MWC de la Barcelona, multă lume a crititcat Samsung pentru lipsa de inspiraţie în ceea ce priveşte designul terminalului, care pare o versiune reiterată a lui Galaxy S8, neaducând vreo caracteristică nouă din punct de vedere vizual şi estetic. Se pare că nu a fost vorba de un caz izolat.
VIDEO Asus a lansat un smartphone de gaming care este mai performant d...
Situaţia se va repeta şi la Samsung Galaxy Note 9, dacă e să ne luăm după primele imagini ”scăpate” pe internet, pe Twitter, de către OnLeaks , una dintre cele mai de încredere surse în ceea ce priveşte lansările de smartphone-uri. Strategia aleasă de compania din Coreea de Sud pare extrem de similară cu cea folosită la începutul anului.
La prima vedere, pe spatele telefonului avem camera foto duală, care este dispusă orizontal, împreună cu un amănunt important pe care îl putem clarifica, şi anume zvonul despre includerea unui cititor de amprente sub sticla ecranului. Având în vedere că Note 9 va dispune de unul amplasat pe spate, cel mai probabil, speculaţiile nu se vor adeveri.
FOTO Twitter via @OnLeaks
Samsung Galaxy Note 9 nu are încă o dată oficială de lansare, însă ne putem aştepta să îl vedem pe rafturile magazinelor undeva spre finalul lunii august, sau chiar la începutul lui septembrie. În orice caz, mai mult ca sigur, acesta va fi dispinibil înainte ca Apple să lanseze noua gamă de terminale iPhone.

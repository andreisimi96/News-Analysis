Simona Halep „tremură“ când aude de Garbine Muguruza, având în vedere bilanţul întâlnirilor directe de până acum şi ceea ce s-a întâmplat în finala turneului de la Cincinnati, în august 2017.
Atunci, constănţeanca a avut şansa trecerii pe locul 1 WTA, pentru prima oară în carieră, în cazul în care ar fi învins-o pe iberica de 24 de ani. Copleşită însă de emoţii, Simona a fost spulberată în 57 de minute, scor 1-6, 0-6. După meci, Halep a mărturisit că adversara ei a fost, pur şi simplu, mai bună decât ea.
Ce a spus Halep?
*Astăzi, a fost o zi foarte urâtă. Chiar dacă am arătat că am cedat, n-am cedat. Ritmul a fost un pic rapid şi m-am panicat şi nu prea am putut să găsesc soluţii. 
*A fost foarte cald, dar a fost şi pentru ea. Am câteva bătături care mă deranjează, dar acestea sunt lucruri minore pentru o finală. Astăzi, a fost prea bună pentru mine.

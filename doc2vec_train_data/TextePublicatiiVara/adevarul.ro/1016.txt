4 iunie 2018, 16:08
Oana Neţ a fost trimisă în judecată pentru omor FOTO Facebook
Oana Neţ, educatoarea din Timişoara acuzată că şi-a ucis fiica în cursul lunii martie a fost trimisă în judecată. Oana Neţ este acuzată de omor comis asupra unui membru de familie.
Care e distanţa regulamentară între două maşini aflate în trafic. „E m...
Procurorii Parchetului de pe lângă Tribunalul Timiş au finalizat cercetările în dosarul de omor în care este cercetată educatoarea acuzată că şi-a ucis fiica înecând-o în baia locuinţei. „În data de 13.03.2018, în jurul orei 1730, inculpata Neţ Oana - Răzvana, în timp ce se afla împreună cu fiica sa minoră, în vârstă de 4 ani, în baia din locuinţa acestora situată în Timişoara, iar fiica sa se spăla şi se juca în apa din cadă, a ţinut-o pe fetiţă forţat cu capul sub apă până ce minora s-a înecat, aceasta decedând din cauza asfixiei mecanice prin submersie în apă, ca urmare a pătrunderii apei în căile respiratorii”, arată acuzaţiile procurorilor din rechizitoriu.
Procurorii mai arată că după ce şi-a omorât fiica, Oana Neţ şi-a tăiat fiica la mâini şi a încercat să se sinucidă. „Ulterior uciderii fiicei sale prin înecare, inculpata Neţ Oana - Răzvana, folosind două cuttere pe care le-a luat din baie, a tăiat cadavrul victimei la nivelul antebraţelor, producându-i în această manieră două leziuni superficiale, fără să realizeze însă că fiica sa era deja decedată în acele momente”, au mai arătat procurorii potrivit cărora educatoarea a avut discernământ în momentul comiterii crimei.

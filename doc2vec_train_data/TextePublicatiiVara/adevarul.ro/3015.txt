13 iunie 2018, 15:43
FOTO: Primăria Deva.
Ştrandul Municipal Deva îşi deschide oficial porţile în acest sezon estival. În ultimele săptămâni au avut loc lucrări de restaurare şi întreţinere a complexului.
Ştrandul Corvina în toiul pregătirilor pentru deschiderea sezonului. C...
De sâmbătă, 16  iunie 2018, turiştii sunt aşteptaţi la ştrandul municipal din Deva. Clienţii au la dispoziţie trei bazine cu apă, duşuri, cabine de schimb, terase şi puncte de alimentaţie publică, terenuri de volei, fotbal, zonă de fitness, informează Primăria Deva.
În incinta ştrandului va funcţiona un punct de închiriere de cărţi al Bibliotecii Judeţene, un punct de prim-ajutor de la Crucea Roşie şi un punct de salvamari. Contractul pentru serviciile de salvare acvatică, pentru cei patru salvamari, se ridică la 84.000 de lei.
Tarifele de acces în ştrand rămân aceleaşi ca şi anul trecut: intrare adulţi – 10 lei, intrare copii, elevi, studenţi, pensionari – 5 lei, închiriere şezlong – 10 lei.
Ştrandul va fi deschis zilnic, până la jumătatea lunii septembrie 2018, după următorul program: Luni, între orele 12:00 – 20:00; Marţi – Duminică, între orele 9:00 – 20:00. Aproape 140.000 de lei au costat lucrările de renovare a complexului turistic.
Ştrandul a fost igienizat, s-a făcut deratizarea şi s-a tuns iarba din incintă. Băncile au fost reparate şi vopsite, iar vestiarele şi grupurile sanitare zugrăvite şi modernizate, anunţă Primăria Deva. De asemenea, a fost pavată zona de acces în ştrand, au avut loc reparaţii şi vopsiri a bazinului mare şi a celui mijlociu, au fost montate aparate de clorinare a apei în casa pompelor.
Vă recomandăm să citiţi şi:

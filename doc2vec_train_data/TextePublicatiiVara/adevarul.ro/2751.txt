12 iunie 2018, 14:38
Şoferul a fost prins la un control de rutină
Un bărbat, depistat la volanul unui autoturism, deşi avea dreptul de a conduce suspendat, s-a ales cu dosar penal. Acesta riscă o pedeapsă cu închisoarea de la 6 luni la 3 ani.
Primarul Călăraşiului, la Palatul Victoria: Am adus la cunoştinţa prim...
Pe 11 iunie, poliţiştii din cadrul Poliţiei Municipiului Călăraşi au prins un bărbat, de 62 de ani, din comuna Ulmu, în timp ce conducea un autovehicul, deşi avea acest drept suspendat. Pe numele bărbatului, poliţiştii au întocmit dosar penal sub aspectul săvârşirii infracţiunii de conducerea unui vehicul fără a poseda permis.
Conform legii, conducerea pe drumurile publice a unui vehicul pentru care legea prevede obligativitatea deţinerii permisului de conducere de către o persoană al cărei permis de conducere este necorespunzător categoriei sau subcategoriei din care face parte vehiculul respectiv ori al cărei permis i-a fost retras sau anulat ori căreia exercitarea dreptului de a conduce i-a fost suspendată sau care nu are dreptul de a conduce autovehicule în România se poate pedepsi cu închisoare de la 6 luni la 3 ani.

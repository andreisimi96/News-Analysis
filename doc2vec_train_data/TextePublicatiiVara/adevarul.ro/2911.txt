Pentru siguranţa cetăţenilor, aproape 10.500 de poliţişti au acţionat, la data de 12 iunie a.c., la nivel naţional, în sistem integrat, alături de celelalte structuri din cadrul Ministerului Afacerilor Interne. Au fost organizate 4.277 de patrule şi s-a acţionat, pentru prevenirea accidentelor rutiere, cu 311 aparate radar.  În acest interval de timp, poliţiştii au intervenit la 3.275 de evenimente, dintre care 2.769 au fost sesizate prin SNUAU 112.
În urma activităţilor, au fost constatate 871 de infracţiuni, fiind prinse în flagrant delict 119 persoane bănuite, iar faţă de 69 de persoane au fost dispuse măsuri preventive.
Totodată, pentru neregulile constatate, poliţiştii au aplicat 10.046 de sancţiuni contravenţionale, a căror valoare depăşeşte 3.000.000 de lei şi au confiscat bunuri în valoare de aproape 300.000 de lei. În ultimele 24 de ore, au fost reţinute 595 de permise de conducere şi au fost retrase 201 certificate de înmatriculare.

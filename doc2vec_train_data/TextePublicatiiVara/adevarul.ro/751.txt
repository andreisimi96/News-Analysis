2 iunie 2018, 07:20
Dr. Anca Grigorescu (bluza galbena) a fost condamnata la inchisoare cu executare Foto-ebihoreanul.ro
Acuzată de procurorii DNA Oradea că percepea constant mită pentru a aviza dosarele pentru pensii de boală, doctoriţa Anca Grigorescu a fost condamnată la închisoare cu executare. Ea are de executat doi ani de închisoare.
Prognoza meteo: val de căldura tropicală peste România. Când lovesc fu...
Magistraţii Curţii de Apel Oradea au condamnat-o la doi ani de închisoare cu executare pe Anca Grigorescu, doctoriţa de la Serviciul de Expertiză Medicală al Casei de Pensii Bihor, acuzată de către procurorii DNA Oradea de luare de mită în formă continuată (158 acte material, într-o lună)
Totodată, asistentul Pelle Johannes, a primit  3 ani de închisoare, cu suspendare pe o perioadă de probă de 3 ani. Acesta  este obligat să presteze şi 100 de zile de muncă în folosul comunităţii.
Decizia Curţii de Apel Oradea este definitivă şi a fost pusă în executare.
În toamna lui 2016, procurorii DNA Oradea au trimis-o în judecată pe doctoriţa Grigorescu pentru luare de mită în formă continuată (158 acte materiale), în timp ce asistentului ei i s-a imputat luare de mită (10 acte materiale), complicitate la luare de mită (24 acte materiale), dar şi dare de mită în formă continuată (3 acte materiale).
Potrivit rechizitoriului procurorilor anticorupţie, în perioada 11 mai - 11 iunie 2015, Grigorescu Anca Domnica a primit în mod direct şi repetat, de la persoanele care s-au prezentat la cabinetul său medical, sume de bani totalizând 27.036 lei.\
"Banii respectivi au fost primiţi de inculpată pentru emiterea deciziilor medicale asupra capacităţii de muncă a persoanelor care au solicitat încadrarea într-un grad de invaliditate, efectuarea revizuirii medicale a pensionarilor de invaliditate aflaţi în evidenţă sau prelungirea concediului medical peste 90 de zile", se preciza în comunicatul DNA.
Asistentul ei, Pelle Johannes, este acuzat că, în aceeaşi perioadă, a primit procent din banii încasaţi de şefa sa, dar, totodată, ar fi preluat de la pacienţi acte medicale şi sume de bani, pe care ulterior le-a remis doctoriţei Grigorescu.
Cei doi au interdicţia de a profesa în cadrul Casei de Pensii Bihor pe o perioadă de 3 ani şi au fost obligaţi la cheltuieli judiciare în valoare de 15.000 lei.

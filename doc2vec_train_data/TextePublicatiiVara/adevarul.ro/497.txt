30 mai 2018, 17:37
Studenţi  FOTO: Facebook OSSUB
Potrivit ultimului clasament mondial al universităţilor dat publicităţii, o universitate din România figurează pe locul 802. Topul cuprinde circa 18.000 de instituţii de învăţământ superior de pe glob.
Conducerea celei mai mari universităţi din ţară cere demisia ministrul...
„Faptul că suntem din nou prima universitate din ţară inclusă în clasament, dar mai mult decât atât, faptul că suntem între primele 1.000 de universităţi din lume dintr-un total de 18.000 de instituţii academice evaluate dovedeşte încă o dată nivelul ridicat al calităţii actelor de educaţie şi de cercetare de la Universitatea Babeş-Bolyai. Iată că avem din nou confirmarea gradului ridicat de încredere şi performanţă de care se bucură universitatea noastră, care a reuşit din nou să surclaseze universităţi cu bugete considerabil mai mari decât al nostru”, afirmă Daniel David, prorectorul UBB responsabil de cercetare, competitivitate-excelenţă şi publicaţii ştiinţifice.
Clasamentul de care vorbeşte prorectorul UBB este Center for World University Rankings (CWUR) şi a fost dat publicităţii luni, 28 mai.
Reprezentanţii UBB susţin că potrivit acestui top mondial, universitatea clujeană se află pe locul 802 şi au enumerat criteriile ce au adus-o pe această poziţie din circa 18.000 de instituţii de învăţământ superior din lume: indicatorii referitori la calitatea procesului educaţional, inserţia absolvenţilor pe piaţa forţei de muncă, rezultatele activităţii de cercetare, calitatea, numărul şi impactul publicaţiilor ştiinţifice.
CWUR sau Centrul pentru Ierarhizarea Globală a Universităţilor constituie o importantă organizaţie consultativă în domeniul educaţiei universitare, ale cărei clasamente sunt recunoscute pentru gradul ridicat de obiectivitate, transparenţă şi consistenţă, mai precizează cei de la UBB.
Mai puteţi citi: 

28 mai 2018, 14:36
Un grav accident de circulaţie s-a produs luni, 28 mai 2018, pe DN 64, în judeţul Olt, un bărbat din judeţul vecin, Vâlcea, pierzându-şi viaţa.
Alexandru Jula, cântăreţul preferat al lui Ceauşescu, a ajuns în stare...
Accidentul s-a produs în jurul orei 11,oo, bărbatul de 48 ani, din Drăgăşani, singur în maşină, pierzând controlul asupra direcţiei de mers într-o curbă. Maşina s-a răsturnat, iar şoferul a suferit leziuni grave, medicii nemaiputând să-i salveze viaţa.
 „Din primele verificări, poliţiştii au stabilit faptul că un conducător auto, de 48 ani, din judeţul Vâlcea, în timp ce conducea un autoturism pe DN 64, din direcţia Găneasa – Drăgăşani, pe raza localităţii pleşoiu nu ar fi adaptat corespunzător viteza într-o curbă la dreapta. (...) Conducătorul a fost transportat la spital, unde a decedat“, a transmis IPJ Olt.
Poliţiştii fac cercetări pentru ucidere din culpă.

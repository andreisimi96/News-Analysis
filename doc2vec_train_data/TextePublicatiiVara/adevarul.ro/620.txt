31 mai 2018, 18:24
Imagine de arhivă
Directorul Serviciului Român de Informaţii, Eduard Hellvig, a demarat procedura de desecretizare a protocolului de cooperare dintre Serviciul Român de Informaţii, Parchetul de pe lângă Înalta Curte de Casaţie şi Justiţie şi Înalta Curte de Casaţie şi Justiţie, semnat în anul 2009, informează SRI printr-un comunicat.
Inspecţia Judiciară demarează un control tematic la toate parchetele&a...
Serviciul Român de Informaţii anunţă, joi, printr-un comunicat de presă, că directorul instituţiei, Eduard Hellvig, a demarat procedura de desecretizare a protocolului de cooperare încheiat în 2009 cu Parchetul de pe lângă Înalta Curte de Casaţie şi Justiţie şi Înalta Curte de Casaţie şi Justiţie.
„Serviciul Român de Informaţii a trimis în cursul zilei de astăzi, 31.05.2018, documentele pentru a fi consultate şi validate de către Parchetul de pe lângă Înalta Curte de Casaţie şi Justiţie şi Înalta Curte de Casaţie şi Justiţie”, se arată în comunicatul SRI.
Potrivit documentului, „activitatea Serviciul Român de Informaţii se desfăşoară strict în conformitate cu legile în vigoare, iar SRI îşi îndeplineşte misiunile legale pentru asigurarea securităţii naţionale numai în limitele constituţionale şi în serviciul cetăţenilor României”.
0 (0 voturi)

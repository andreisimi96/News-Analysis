4 iunie 2018, 15:37
Poliţiştii din Pogoanele şi de la Serviciul Criminalistic au efectuat sub coordonarea procurorului de caz, două percheziţii în localităţile Râmnicu Sărat şi Movila Oii, la domiciliile unor persoane bănuite de deţinerea ilegală a unor arme.
Doliu în lumea medicală. A murit doctorul Ion Drăghici, fost director ...
În urma percheziţiei efectuate la domiciliul unui bărbat în vârstă de 46 de ani, a fost identificată şi ridicată o armă neletală cu aer comprimat, calibrul 4.5 mm, precum şi muniţia aferentă.
Din cercetările efectuate de poliţişti a reieşit faptul că bărbatul nu era autorizat în acest sens, faţă de acesta fiind întocmit dosar penal sub aspectul comiterii infracţiunii de „nerespectarea regimului armelor şi muniţiilor”.
În aceiaşi zi, poliţiştii specializaţi în arme, explozivi şi substanţe periculoase au efectuat o percheziţie pe raza municipiului Râmnicu Sărat, la domiciliul unui bărbat în vârstă de 30 de ani, ce nu are calitatea de deţinător legal de arme şi muniţii.
În urma activităţilor desfăşurate de poliţişti a fost identificat şi ridicat un pistol cu gaze, calibrul 9 mm, iar din cercetările efectuate a reieşit faptul că arma a fost procurată de bănuit de pe teritoriul altui stat din Uniunea Europeană şi ar fi fost introdusă ilegal în ţară.
Poliţiştii au întocmit dosar penal sub aspectul comiterii infracţiunilor de „nerespectarea regimului armelor şi muniţiilor” şi „contrabandă calificată”, cercetările fiind continuate pentru documentarea întregii activităţi infracţionale. La activităţi au participat şi poliţişti din cadrul Serviciului pentru Acţiuni Speciale.

Cel mai mare sondaj internaţional realizat de Ferratum compară obiceiurile de consum pe perioada vacanţei de vară din 18 ţări
8 iunie 2018, 15:47
Pentru a opta oarã consecutiv, Ferratum Group a derulat cu success Barometrul de Vară 2018™. Aproape 22.000 de gospodării au participat la sondajul bianual care, pe lângă altele, analizează principalele activităţi estivale în rândul respondenţilor, dacă aceştia preferă shoppingul online în detrimentul celui tradiţional şi care ţari vor cheltui cel mai mult în vara lui 2018.
Rezultatele din acest an arată faptul cã 26% din respondenţi vor cheltui mai mult decât vara trecută, în timp ce 40% vor aloca aproximativ acelaşi buget.
Tendinţe de consum
Rezultatele arată că cei ce sunt dispuşi să cheltuie cel mai mult din salariul lunar în timpul vacanţei de vară sunt locuitorii din Norvegia (68,5%), urmaţi de Letonia (67%), Croaţia (61,2%) şi Mexic (60,3%) . În acelaşi timp, ţările în care participanţii vor aloca cel mai puţin din salariul lunar pe timpul verii sunt Finlanda (39,7%), Suedia (37,9%), Polonia (14%) şi Brazilia (13,1%).
Cum se situează România?
România se situeazã pe pozitia a şasea în topul cheltuielilor din perioada sărbătorilor de vară, urmând sã aloce 58.90% din veniturile lunare, aproximativ 528 Euro.
Cumpărăturile online sunt preferate de 31% dintre românii ce au participat la sondaj, iar 51% din respondenţi vor plati cu cardul.  Vara acesta, se pare cã mare parte din buget va fi dedicat călătoriilor în ţără (18.6%), achiziţionarea de articole pentru redecorarea casei (12.7%) şi activităţile recreaţionale (11.8%).
În ceea ce priveşte călătoriile, 33,84% dintre aceştia vor folosi serviciile AirBnB şi în proporţie de 96% vor plăti mai puţin de 100Eur pentru o noapte de cazare.
Plăţile cash nu mai sunt in top
Deloc surprinzător este faptul că 70% dintre respondenţii din Norvegia şi Suedia spun că preferă să folosească cardul în locul numerarului. Dar nu numai în Scandinavia plăţile cash sunt înlocuite de carduri, peste 50% din participanţii la sondajul Ferratum afirmând că vor plăti cu cardul în această vară.
De asemenea, un procent de peste 60% dintre participanţii la Barometrul de Vară Ferratum spune că va folosi serviciile de mobile banking pentru nevoile bancare pe perioada estivală. Privind mai îndeaproape,  80% dintre respondenţii din Suedia, Canada, Norvegia şi Olanda au afirmat că preferă utilizarea mobile banking-ului în timpul vacanţei de vară.
Cumpărăturile online vs offline
Aproximativ 30% dintre cei chestionaţi preferă cumpărăturile online în această vară, cu Marea Britanie şi Spania în fruntea clasamentului. Finlanda, Letonia şi Mexic, pe de altă parte, sunt ceva mai tradiţionaliste, respondenţii alegând să facă mare parte din achiziţii în magazinele fizice.
40% din buget alocat călătoriilor
Se observă o creştere de 7% din bugetul alocat călătoriilor, comparativ cu vara trecută, astfel încât, anul  acesta cei ce au participat la sondaj spun că vor aloca un procent de 40% din bugetul vacanţei de vară pentru călătorii. Ţările ce vor aloca cei mai mulţi bani pentru călătorii sunt Germania (50.8%), Bulgaria (45.8%), Finlanda (41.1%) şi Polonia (40.1%). Când au fost ȋntrebaţi care sunt activităţile prioritare din punct de vedere al cheltuielilor din această vară, 11.3% din respondenţi au afirmat că preferă călătoriile în ţară, în timp ce 8.7% vor călători în străinătate..
În topul celor ce preferă călătoriile în străinătate sunt cei din Bulgaria, Brazilia şi Danemarca, dispuşi să aloce între 15% si 21% din buget pentru a pleca în vacanţă peste hotare.
Dacă norvegienii vor cheltui în proporţie de 99.43% peste 100Eur pentru o noapte la hotel, cei din Germania (72.18%), Cehia (52.03%) şi Bulgaria (48.72%) se află în topul celor ce preferă să apeleze la serviciile Airbnb pentru cazare în perioada estivală.
Care sunt activităţile preferate în această vară şi unde merge mare parte din buget?
Referitor la activităţile pentru care vor cheltui mare parte din buget pe perioada vacanţei de vară, respondenţii au ales călătoriile în ţară (11.3%), urmate îndeaproape de achiziţiile de îmbrăcăminte şi accesorii estivale (10.7%), dar şi de activităţi de socializare cum ar fi: plaja, petreceri, restaurante, baruri (10%).
Activităţile recreaţionale în familie sau cele sportive sunt cele mai populare în Mexic, Canada şi Cehia cu aproape 10% din buget alocat, urmat de participarea la evenimente personale: botezuri, nunţi, etc. Doar respondenţii din Letonia au ales pe primul loc grădinăritul şi recondiţionarea casei, fiind dispuşi să aloce un procent de 16% din venitul lor
Cum a fost realizat Barometrul de Varã Ferratum Group  2018™?
• Barometrul de Varã Ferratum a fost efectuat de catre clienţii activi Ferratum Group în 20 ţări din Europa cu un chestionar online standardizat pentru toate locaţiile. Veniturile au fost menţionate în moneda locală şi investiţiile relative pentru varã, calculate ca raport între cheltuielile de vară şi venitul familiei disponibil în fiecare locaţie. Veniturile disponibile au fost ajustate pentru fiecare locaţie în funcţie de paritatea puterii de cumpărare bazate pe cifrele anului 2014 ale Băncii Mondiale.
• Peste 22.000 de gospodării au participat la sondaj. Respondenţii au avut vârste cuprinse între 18 şi 61 de ani, iar 54.4% au fost femei. Venitul mediu disponibil al gospodăriilor care au participat a fost de €603-€2631. Mãrimea medie a gospodăriilor este de 2.9 persoane.
• În plus faţă de factorii demografici, respondenţii au fost întrebaţi despre venitul lunar disponibil, cât de mult cheltuiesc în perioada verii, pe ce activităţi cheltuiesc banii, dacã vor folosi serviciile AirBnb pentru cazare şi dacã vor utiliza mobile banking-ul în timpul calatoriilor în străinătate.
• Sondajele au folosit valuta respectivã a fiecarei tari iar răspunsurile au fost echivalate astfel ȋncât sã reflecte puterea de cumpărare a fiecăreia. Toţi respondenţii la sondaj au fost anonimi.
Despre Ferratum Group:
Ferratum Group este un furnizor internaţional de servicii bancare mobile destinate consumatorilor şi întreprinderilor mici, distribuite şi gestionate pe dispozitive mobile. Fondată în 2005 şi cu sediul în Helsinki, Finlanda, Ferratum s-a extins rapid în 25 de ţări din Europa, Africa, America de Sud şi de Nord şi in regiunea Asia-Pacific.
Ca pionier în tehnologia serviciilor financiare digitale şi mobile, Ferratum se află în prim-planul revoluţiei bancare digitale. Ferratum Mobile Bank, lansată în 2016, este o platformă inovatoare de servicii mobile care oferă o gamă variata de servicii bancare, inclusiv plăţi şi transferuri online în timp real, într-o singură aplicaţie. În prezent este disponibilă pe cinci pieţe europene. Condusă de fondatorul său, Jorma Jokela, Ferratum are aproximativ 1,9 milioane de clienţi activi şi fosti care au beneficiat de un împrumut în trecut (la 31 Decembrie 2017) din care peste 780.000 au un cont activ in Mobile banking sau cel puţin un împrumut luat în ultimele 12 luni.
Grupul Ferratum este listat la Bursa de Valori din Frankfurt sub simbolul "FRU". Pentru mai multe informaţii, vizitaţi www.ferratumgroup.com.

Aberantele taxe pe gunoi impuse locuitorilor de Primăria Sectorului 4 au fost suspendate de judecători. Persoanele fizice scapă de birul de 12 lei pe lună
6 iunie 2018, 14:44
Primăria sectorului 4 a impus taxe imense pentru salubritate FOTO Facebook Salvati Sectorul 4
Controversatele taxe pe gunoi impuse de Primăria Sectorului 4 au fost suspendate de judecătorii Tribunalului Bucureşti. Concret este vorba de taxele majorate pentru persoanele fizice şi  juridice impuse de Hotărârile de Consiliu Local 2/2018 şi 347/2017.  Astfel, taxa impusă persoanelor a fost de 12 lei pe lună, iar celor care întârziau la plată li aplicau penalităţi. Firmele erau şi ele crunt taxate cu 960 de lei pe an.
Până pe 2 iulie, impozitul pe bunurile imobiliare din Moldova se achit...
Concret, controversatele taxe pe gunoi impuse de Primăria Sectorului 4 au fost suspendate de judecătorii Secţiei Contencios Administrativ a Tribunalului Bucureşti. Este vorba de taxele majorate pentru persoanele fizice, dar şi cele juridice, taxe impuse de Hotărârile de Consiliu Local cu numerele 2/2018 şi 347/2017.  Astfel taxa impusă persoanelor a fost de 12 lei pe lună. 
Aceste taxe au fost suspedate de acţiunea depusă de avocata Andreea Miu care a explicat pentru “Adevărul” că decizia este importanta pentru că cetăţenii nu vor mai achita acest bir până când judecătorii vor da o hotărâre definitivă în acest caz. În luna noiembrie, cel mai probabil.  
De precizat că, în urma admiterii cererii se revine la aplicarea hotărârii nr. 95/27.04.2017. Astfel o persoană fizică va achita 5.03 lei, iar persoane juridice vor avea de plătit 50 lei/m3 (doar cele cu activitate la sediu/sediu activ).
Până la această decizie a Tribunalului Bucureşti o familie cu patru persoane (dintre care doi copii minori) plătea anual aproape 600 de lei, doar pentru gunoi. Taxa avea acelaşi regim ca şi impozitul pe casă sau teren, astfel că se plăteşte direct la Direcţia de Impozite.
Copiii, taxaţi cu 6 lei pe lună
O altă prevedere controversată este taxarea în funcţie de venituri. Astfel, cei care câştigă mai puţin de 2.000 de lei pe lună plătesc 6 lei.  Cei care au declarat pe proprie răspundere că au venituri mai mici de 2.000 de lei pe lună vor fi taxaţi doar cu 6 lei pentru gunoi. În această categorie au fost  încadraţi de funcţionarii primăriei şi copiii, dar taxa este plătită, evident, de către părinţi. În fine, pentru a stimula plata anticipată a acestei taxe, Primăria oferea o bonificaţie: cei care achită întreaga sumă la început de an, în loc de 12 lei pe lună vor plăti „doar“ 9,6 lei.  
Un alt gen de taxă pentru firme
În cazul persoanelor juridice, taxele pentru salubritate erau mult mai mari, indiferent dacă aceste firme produceau sau nu gunoi. Dacă două firme administrate de aceeaşi persoană aveau sediul social într-un apartament, până la această decizie a tribunalului, pentru fiecare trebuia plătită suma de 960 de lei pe an. Adică o sumă e câteva ori mai mare decât impozitul pe casă. „Nu contează că vorbim de o singură persoană în firmele alea, că firmele nu au activitate sau au în apartament doar sediul de corespondenţă, plăteşti pentru fiecare. Orice mişcă în sectorul se taxează“, explica cu ceva timp în  urmă pentru “Adevărul” patronul unor firme din sectorul 4.

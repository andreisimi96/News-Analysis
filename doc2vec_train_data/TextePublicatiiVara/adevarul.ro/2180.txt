8 iunie 2018, 17:47
Şoferul s-a certat cu pasagera în timp ce conducea
O bătrână care circula cu un autocar care aparţine unei firme ce efectuează curse regulate între Târgu Jiu şi Bucureşti a fost umilită de şoferul mijlocului de transport.
Femeia l-a întrebat pe şofer dacă opreşte într-un anumit loc de pe traseu. Drept răspuns, bărbatul aflat la volan a început s-o înjure pe pasageră până când femeia a izbucnit în plâns.
Un călător a înregistrat momentul. Ceilalţi călători au intervenit pentru a o linişti pe bătrânică, insă atitudinea şoferului nu s-a schimbat în acest timp. Şoferul s-a ales cu o reclamaţie către conducerea societăţii la care este angajat.

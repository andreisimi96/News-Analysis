29 mai 2018, 07:32
La ediţia cu numărul VIII vor participa 22 de ţări
Babel Fast 2018. Festivalul Artelor Spectacolului Târgovişte (FAST) a ajuns la cea de-a VIII-a ediţie. Babel Fast 2018 este un festival internaţional, având în vedere nelipsitele, numeroasele şi exoticele prezenţe străine din cadrul fiecărei ediţii.
La ediţia cu numărul VIII vor participa 22 de ţări: India, Belgia, Italia, Germania, Franţa, Marea Britanie, Islanda, Scoţia, Finlanda, Lituania, Polonia, Slovacia, Portugalia, Algeria, Kazahstan, Coreea de Sud, Japonia, Mexic, Rusia, Republica Moldova, Bosnia-Herţegovina, România. 
Babel Fast 2018. Timp de 7 zile, între 4 şi 10 iunie, vom avea loc reprezentaţii în următoarele spaţii: Sala Mare, Sala Studio, Casa Sindicatelor, Muzeul de Istorie, Platoul Prefecturii, Curtea Domnească, Parcul Chindia. Spectacolele sunt cu precădere non-verbale, bazate pe GEST – tema de anul acesta şi majoritatea durează aproximativ o oră. Veţi fi martorii unor performanţe actoriceşti uimitoare, care ajutate de mijloace tehnice ingenioase, spun o poveste pe cât de reală, pe atât de sensibilă. 
BABEL F.A.S.T. 2018. Gestul, tema ediţiei de anul acesta
Gestul este formă şi energie. Conţine informaţie şi vorbeşte mult mai uşor şi mai rapid despre arhetipuri decât o pot face cuvintele. Face ca esenţialul să înflorească în prezent şi să atingă astfel coarda sensibilă. 
BABEL F.A.S.T. 2018. Emoţia se naşte prin sugestie şi aceasta ţine foarte mult de fragilitatea simţurilor, care răspund mai prompt decât răspunde mintea la stimuli intelectuali. Bineînţeles că gestul trebuie încărcat de sens. Altfel el este un gol, o minciună pe care o rosteşte corpul. Cât de greu este pentru un actor să armonizeze pe scenă adevărul cuvântului cu adevărul gestului? Şi cât de mult distruge un gest fals tot personajul de până atunci…
Într-o lume care a devenit mută în a-şi exprima autenticele trăiri şi surdă faţă de tot ceea ce este lipsit de pragmatism, gestul contează.
BABEL F.A.S.T. 2018. PROGRAM COMPLET
Duminică, 3 iunie
19:00 - Sala Mare, Salonul nr. 6, după A.P. Cehov, regia: Dumitru Acriş, Teatrul Tony Bulandra, România; 2h 15 min (fără pauză)

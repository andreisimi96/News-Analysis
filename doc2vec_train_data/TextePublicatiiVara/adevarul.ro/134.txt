Aproape de tragedie în munţi: un bărbat a fost muşcat de două ori de o...
„Toţi trag de partidele mai mici ca să-şi rotunjească numărul de parlamentari, numai că numai fraierii pleacă, după mine. Cei care se uită către partidul lui Ponta -  nu cred că va intra în Parlament. Uitaţi-vă cum şi-a pus emblema cu partenerul lui, marele Bănicioiu (fostul ministru al Sănătăţii – n.r.) care ne spunea la toate televiziunile că avem mijloace să îi salvăm (pe cei răniţi în Colecitv – n.r.), în loc să declanşeze mecanismul european. Acesta e penal împreună cu premierul.( …) Cu acesta vrea să defileze Ponta? O votăm (moţiunea - n.r.) şi dacă nu are şansă de reuşită, că doar nu o să votăm cu Dăncilă. Marea problemă e să nu ne facem de râs”, a spus Băsescu.
Întrebat dacă Orban a vorbit cu el pentru a susţine moţiunea de cenzură, Băsescu a replicat: “Nu. Nu PMP este problema. O votăm fără să negocieze nimeni cu noi. Nu suntem de acord să ne aruncăm într-o aventură în care să ieşim iar bătuţi. Am decis să facem moţiune, dar nu avem şanse să treacă. Vreau să avem o minimă şansă, nu să ieşim iar bătuţi şi să-l văd pe Dragnea cum mustăceşte pe sub mustaţă”.
Preşedintele PNL Ludovic Orban a anunţat că partidul a decis să înceapă discuţiile în Parlament pentru depunerea unei moţiuni de cenzură împotriva Guvernului
„Am luat decizia in Biroul Executiv de a începe toate tratativele, toate eforturile de lobby pentru a asigura maximum de şanse pentru reuşita moţiunii de cenzură", a anunţat Orban.
El a spus că liberalii vor discuta despre o eventuală susţinere a moţiunii de cenzură cu toate grupurile parlamentare, „cu toţi parlamentarii care mai au o urmă de raţiune şi o urmă de bun simţ şi care-şi dau seama că România este împinsă în prăpastie de conducerea clanului lui Dragnea".

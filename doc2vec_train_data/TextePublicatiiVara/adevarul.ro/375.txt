Preşdintele PMP Traian Băsescu a minimalizat plecările din partid, deşi nu mai puţin de patru parlamentari au plecat în ultimele zile de la PMP la PSD şi la Pro România, partidul condus de Victor Ponta. Băsescu susţine că „dezertorii“ erau de multe săptămâni în tratative cu PSD.
PMP, decimat. Doi senatori au plecat la PSD. Traian Băsescu rămâne făr...
„S-au dus acolo unde-i trage inima şi sufletul. Ştiam de multe săptămâni că erau în discuţii cu PSD. Ieri au dat asigurări că nu pleacă, iar azi au anunţat că au plecat. Senatorul Talpoş jura credinţă partidului în faţa a peste 700 de oameni. Când le-a fost apăsat butonul au plecat. Îmi pare rău de Talpoş, dar i s-a promis că după acest mandat va fi inspector şef al învăţământ în Maramureş. Era un istoric bun, dar am rămas cu Tomac, care e un istoirc şi mai bun“, a spus Traian Băsescu. 
"Deci i-am trimis lui Dragnea trei lingăi azi, să-i fie de bine, să şi-i ia acasă", a adăugat Traian Băsescu.
Doi senatori PMP,  Ion Ganea şi Iustin Talpoş, au trecut  la PSD . În aceste condiţii, grupul PMP de la Senat va fi desfiinţat din cauza faptului că nu mai are suficienţi membri. Potrivit regulamentului, un grup senatorial poate fi constituit din cel puţin 7 membri. PMP a rămas cu 6. Tot azi, deputatul PMP Valeriu Steriu a anunţat că „se întoarce“ în PSD.

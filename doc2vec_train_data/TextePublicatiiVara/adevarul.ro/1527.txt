6 iunie 2018, 08:20
Evenimentul are loc vineri, 8 iunie 2018, de la ora 18,00,în incinta Centrului Multicultural „Dunărea de Jos” din Galaţi, situat în strada Domnească nr. 91 (fostul sediu al muzeului de ştiinţele naturii). Intrarea publicului este liberă.
Începe a şasea ediţie a Conferinţei Ştiinţifice a Şcolilor Doctorale. ...
Centrul Cultural „Dunărea De Jos” din Galaţi organizează în data de  8 Iunie 2018, festivalul-concurs, euroregional, de muzică populară vocal-instrumentală pentru copii şi tineri interpreţi intitulat „Perla Dunării”.
Acest eveniment se adresează tinerilor solişti vocali şi instrumentişti amatori, fiind gândit ca o competiţie artistică în domeniul interpretării cântecului popular şi are ca scop promovarea valorilor culturale, frumuseţea folclorului muzical şi descoperirea de tinere talente din România, Republica Moldova şi Ucraina.
Concursul va fi structurat pe două secţiuni: solişti vocali şi solişti intrumentişti, şi pe două categorii de vârsta 8-13 ani şi 14-18 ani.
Festivalul se va desfăşura sub forma unui spectacol concurs, cu public, în incinta Centrului Multicultural „Dunărea de Jos” din Galaţi situat în strada Domnească nr.  91 (fostul sediu al muzeului de ştiinţele naturii), începând cu orele 18.00. Intrarea publicului este liberă.
Acompaniamentul orchestral va fi susţinut de către orchestra de muzică populară a ansamblului folcloric profesionist „Doina Covurluiului” a Centrului Cultural „Dunărea de Jos “ din Galaţi.

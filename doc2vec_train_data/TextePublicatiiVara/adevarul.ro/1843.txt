7 iunie 2018, 08:56
Autoturismele fără stăpân vor fi ridicate
În urma activităţilor desfaşurate de către Poliţia Locală a Municipiului Focşani pentru punerea în aplicare a prevederilor Legii 421/2002  privind regimul juridic al vehiculelor fără stăpân sau abandonate pe terenuri aparţinând domeniului public sau privat al statului ori al unităţilor administrativ teritoriale, au fost identificate 188   vehicule abandonate si 29 vehicule  fără stăpân.
Invazia rablelor la Galaţi: 8.000 de „sicrie pe roţi” au fost înmatric...
Ca urmare a somaţiilor afişate pe caroseria vehiculelor, 159 vehicule  au fost ridicate de către proprietarii sau deţinătorii  acestora, trei au fost ridicate de către reprezentanţii D.D.S.P Focşani ca urmare a finalizării procedurii conform Legii 421/2002, şapte vehicule nu mai fac obiectul aplicării acestei legi, iar 48 de vehicule sunt în procedura de inventariere, expertizare, ridicare, transport şi depozitare.
"Pe această cale, adresăm cetăţenilor Municipiului Focşani rugamintea de a sesiza  la numărul de telefon 0237/215005 de la dispeceratul Poliţiei Locale Focşani cazurile de vehicule care pot face obiectul aplicării prevederilor Legii 421/2002, respectiv vehicule abandonate sau fără stăpân", potrivit Poliţiei Locale.   

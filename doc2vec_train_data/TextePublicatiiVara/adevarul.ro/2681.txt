12 iunie 2018, 08:44
Femeia şi pruncul ei au decedat pe loc FOTO ISU Sălaj
Accidentul în care şi-au pierdut viaţa o adolescentă de 19 ani şi copilul său în vârstă de 1 an şi 6 luni a avut loc luni noaptea.
Ilie Năstase, discurs cu tentă politică la sărbătoarea Simonei Halep. ...
Un şofer de 19 ani care a ignorat indicatorul "Stop" a provocat luni, 11 iunie, în jurul orei 23, un grav accident de circulaţie, în urma căruia o mamă de 19 ani şi copilul său de doar 1 an şi jumătate şi-au pierdut viaţa.
Tragicul eveniment rutier s-a produs pe Drumul Naţional 1 F, la intersecţia cu Drumul Judeţean 108 A, în localitatea Românaşi, când un adolescent de 19 ani, din comuna Horoatu Crasnei, în timp ce conducea autoturismul nu a respectat semnificaţia de oprire a indicatorului “STOP” şi a intrat în coliziune cu o autoutilitară care circula pe drumul prioritar, condusă de un bărbat de 47 de ani, din judeţul Satu Mare.
În urma impactului, o adolescentă de 19 ani şi copilul său de 1 an şi 6 luni, din comuna Românaşi, pasageri în autoturism, au intrat în stop cardiorespirator şi în ciuda manevrelor de resuscitare iniţiate de echipajele de ambulanţă, cei doi nu au putut fi salvaţi. Alţi doi pasageri din autoturism de 19 şi 24 de ani, din comuna Horoatu Crasnei, şi conducătorul autoturismului au fost răniţi grav.
În cauză, poliţiştii au întocmit dosar penal pentru infracţiunea de ucidere din culpă.
Mai puteţi citi:

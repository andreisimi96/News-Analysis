Un copil pe trotinetă, bruscat la mitingul PSD. „L-a alungat bruscându-l fizic şi insultându-l” FOTO
9 iunie 2018, 21:38
Copilul a fost îndepărat de un organizator al mitingului PSD                                    FOTO:facebook/Eli Driu
Un copil care se dădea cu trotineta pe străzile eliberate cu ocazia mitingului PSD, ar fi fost bruscat de un organizator al manifestaţiei. Imaginile publicate de o tânără au devenit virale pe Facebook.
Tăriceanu: Colegii mei şi cu mine suntem hotărâţi să ducem această lup...
Într-o postare pe Facebook, o tânără, Eli Driu, susţine că un copil pe trotinetă ar fi fost împiedicat să treacă prin zonă de unul dintre organizatorii mitingului PSD care l-ar fi bruscat şi insultat. Pentru a-şi susţine afirmaţia, aceasta a postat şi câteva fotografii
„Bulevardele din jurul Pieţei Victoriei au fost închise circulaţiei rutiere, o ocazie potrivită pentru un copil care a vrut să se plimbe cu trotineta. Un organizator al meetingului de susţinere PSD-ALDE a fost deranjat de acel copil şi l-a alungat bruscându-l fizic şi insultându-l. La fel a păţit şi colegul meu  Mihai Petre  care a fotografiat momentul de “luptă împotriva abuzurilor”, a scris Eli Driu, pe pagina sa de Facebook. 

7 iunie 2018, 10:34
Spectacolul,este programat pe 11 iunie FOTO CJC
Centrul  Judeţean de Cultură şi Creaţie şi Teatrul de Comedie invită călărăşenii la spectacolul ”  Bani din cer” de Ray Cooney, regia Horaţiu Mălăiele, programat pe 11 iunie, ora 19.00, la sala Barbu Ştirbei. Din distribuţia piesei face parte şi îndrăgitul actor Mihai Bendeac.
Peste 30 de angajatori, verificaţi de inspectorii ITM, în ultima săptă...
 Piesa de teatru îi are pe afiş pe Mihai Bendeac, Mihaela Teoloacă, Delia Nartea, Dragoş Huluba, Eugen Racoţi, Marius Drogeanu, Şerban Georgevici. Scenografia este semnată de Puiu Antemir, asistent scenografie Irina Chirilă, traducerea Gheorghe Lăzărescu.
”Bani din cer” răspunde unor frământări ale umanităţii: este de ajuns să te îmbogăţeşti material, pentru a sărăci cu totul, spiritual, pentru a uita cine eşti? În această comedie întâlnim tipologii umane obişnuite puse într-o situaţie neprevăzută, pilduitoare fără a moraliza, plină de înţeles fără să dea răspunsuri directe. ”Bani din cer” este încă o dovadă că râsul poate trezi conştiinţe, se arată pe site-ul www.comedie.ro. Spectacolul de teatru va avea loc luni, 11 iunie 2018, ora 19.00 – Sala ”Barbu Ştirbei” a CJCC Călăraşi. 

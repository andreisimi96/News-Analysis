Conform imaginilor date publicităţii de Ziar de Cluj , la finalul scenei violente eleva este trimisă la dormitor, în timp ce pedagoga strigă la ea: „Te omor, te omor!“. Tânăra reuşeşte şi ea să riposteze în timpul bătăii.
Deocamdată nu este clar motivul altercaţiei.
Conform News.ro, directoarea Liceului pentru Deficienţi de Auz, Zoe Piontchevici, spune că incidentul a avut loc duminică seară, când a fost anunţată, iar când a venit era linişte. Ea mai afirmă că va fi declanşată o anchetă, urmând să fie analizate imaginile, precizând că angajata care a lovit-o pe eleva de clasa a VII-a nu este pedagog, fiind îngrijitoarea care îi supraveghea pe copii pe timpul nopţii.
"Am deschis o anchetă, urmărim camerele noastre şi putem analiza ce s-a întâmplat. Am înţeles că două fetiţe s-au certat şi doamna supraveghetoare a vrut să le despartă, să le potolească (...) Supraveghetoarea riscă ce e mai grav (...) A spus că nu a mai putut controla, că ea nu a vrut decât să despartă copiii, care erau agitaţi", a declarat, luni dimineaţă, pentru Digi 24, Directoarea Liceului pentru Deficienţi de Auz din Cluj-Napoca, fără a preciza ce sancţiona riscă angajata.
Vom reveni cu amănunte.

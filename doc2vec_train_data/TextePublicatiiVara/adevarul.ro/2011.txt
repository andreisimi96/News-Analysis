CTP, în lacrimi după calificarea Simonei Halep în finala Roland Garros...
Finala feminină de la Roland Garros va începe sâmbătă, de la ora 16.00. Cu o oră înainte, la Pro TV, Andreea Esca va modera o emisiune despre acest meci, avându-i ca invitaţi pe Cristian Tudor Popescu şi pe Mihai Mironică. Cei doi vor comenta apoi disputa de la Roland Garros.
În general, când CTP a comentat un meci al Simonei Halep, lucrurile au stat destul de rău pentru jucătoarea noastră. Să sperăm că de această dată va fi altfel.
„E o bucurie să fiu din nou în direct pentru a transmite telespectatorilor noştri finala de la Roland Garros, în care joacă poate cea mai iubită sportivă româncă a momentului. Toţi românii îi vor ţine pumnii Simonei, iar eu îi voi ţine de vorbă pe jurnaliştii Mihai Mironică şi Cristian Tudor Popescu, cei care vor analiza şi comenta această partidă de suflet. Vă aşteptăm pe toţi sâmbătă, de la ora 15:00 la PRO TV, să strigăm: Hai Simona! Hai Romania!”, a declarat Andreea Esca.

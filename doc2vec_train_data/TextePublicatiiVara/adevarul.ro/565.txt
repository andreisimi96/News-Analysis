31 mai 2018, 11:08
„Vă aşteptăm cu drag la Sadova”, este mesajul preşedintelui Igor Dodon, care îi invită pe toţi doritorii în satul său de baştină, Sadova, unde se va desfăşura, pe 10 iunie, Festivalului Mierii şi Căpşunilor.
Alegeri Chişinău. Ion Ceban promite elaborarea „Hărţii investiţionale ...
„În acest an Festivalul se va desfăşura sub egida preşedintelui ţării, întrucât pentru mine este important să susţinem producătorii autohtoni şi să dezvoltăm turismul în ţara noastră”, a scris Igor Dodon pe pagina sa de Facebook.
Potrivit lui, „oaspeţii vor avea parte de un adevărat paradis al căpşunilor cu degustarea diferitor soiuri de căpşuni, dulceţuri, lichioruri de căpşuni, dar şi un fascinant spectacol muzical”.
„Muzica va răsuna pe parcursul întregii zile. La deschidere vor evolua Nelly Ciobanu şi Natalia Gordienko”, a subliniat preşedintele
Şeful statului a anunţat că, la ora 19.00, pe scenă vor intra trupele „MILLENIUM”, „AKORD”, „THARMIS”, „DoReDos”.
„La invitaţia mea, la Festival va participa cunoscutul interpret rus, bunul meu prieten, Filip Kirkorov”, a conchis Dodon.

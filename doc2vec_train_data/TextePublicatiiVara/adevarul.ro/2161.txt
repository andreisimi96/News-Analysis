8 iunie 2018, 16:16
În momentul în care producţia de hormon androgen creşte, părul devine mai gros, adesea având un aspect masculin.
Pilozitatea excesivă, numită şi hirsutism, este  o urmare a producţiei excesive de hormon sexual masculin (testosteron), care are loc în organismul femeilor în cazul în care apar afecţiuni ale ovarelor sau suprarenalelor.
Bărbaţii au firul de păr mai lung şi mai gros pe piept, spate şi abdomen. Chiar dacă şi femeile au păr în aceste zone, acesta este scurt, moale şi fin, aproape invizibil sau palpabil. Însă, în momentul în care producţia de hormon androgen creşte, părul devine mai gros, adesea având un aspect masculin.
Mănâncă mai rar carne
Încearcă, pe cât posibil, să elimini carnea din alimentaţie, tutunul, alcoolul. Prepară în casă un suc din 200 ml de suc de morcov, 100 ml de suc de ţelină, 50 ml de suc de ceapă, amestecate cu puţin suc de mere, pentru a avea un gust plăcut.
Cantitatea obţinută o împarţi în 2. O parte o bei dimineaţa pe stomacul gol, cu o jumătate de oră înainte de masă, iar  restul pe parcursul zilei, la puţin timp după masă..
Drojdia de bere este renumită pentru efectele sale extraordinare asupra întregului organism. Eficienţa ei este susţinută de multitudinea de vitamine, aminoacizi, oligoelemente şi minerale conţinute care reglează procesele hormonale, împiedicând erupţiile acneice şi hirsutismul. Se poate urma o cură timp de zece zile, cu drojdie sub formă de comprimate.

Remedii naturale pentru redarea strălucirii ochilor
Cofeina şi lipsa somnului sau a hidratării sunt doar câţiva dintre factorii care duc la lipsa strălucirii ochilor şi apariţia cearcănelor. Specialiştii recomandă câteva metode naturale pentru redarea aspectului sănătos al zonei ochilor.
Ce compuşi ar trebui să regăsim pe eticheta produselor bio pentru prot...
Ochii reflectă emoţiile, temerile noastre, sensibilitatea. Ei te trădează primii, atunci când eşti obosită, când stai ore în şir în faţa calculatorului, când fumezi prea mult sau nu dormi suficient.
Pentru ochi strălucitori, lipsiţi ce riduri sau cearcăne, este important să ai un stil de viaţă cât mai sănătos şi să ţii cont de câteva sfaturi:
Dormi cel puţin 7-8 ore pe noapte!
 Dacă dormi şi te trezeşti la ore regulate, cantitatea şi calitatea somnului vor fi garantate, iar ochii vor fi odihniţi şi limpezi.
Bea multă apă. Ochii frumoşi au nevoie de hidratare adecvată. Un corp hidratat corect reduce umflarea şi înroşirea ochilor. 
Fumatul irită ochii şi poate provoca roşeaţă şi uscăciune. Prin eliminarea fumului,  vei permite ochilor să-şi recâştige culoarea naturală şi hidratarea.
Mai puţin alcool şi cofeină. Acestea duc la deshidratarea corpului şi provoacă umflarea şi înroşirea ochilor.
Consumă legume precum  pătrunjel, spanac, mazăre, broccoli, morcovi şi alte alimente bogate în vitamina K, deoarece aceasta protejează şi întăreşte pereţii vaselor capilare.
Remedii naturale pentru frumuseţea ochilor
Aplică pe ochi două felii subţiri de castraveţi proaspeţi, timp de circa 10 minute. Castraveţii sunt bogaţi în apă care, odată transferată pe piele, va ajuta la hidratarea zonei oculare şi la reducerea inflamaţiei ochilor.
 Pune două pliculeţe umede în congelator pentru câteva minute. „Extractele din ceaiuri au un rol puternic antioxidant. Aplicate pe zona ochilor au un efect vasocostrictor rapid, ce ajută la estomparea cearcanelor. Cele mai potrivite sunt ceaiurile de muşetel, de albăstrele sau cel verde.”, ne sfătuieşte Nicoleta Ion, trainer Repêchage România.
Pune două linguri de metal în congelator. În dimineaţa următoare, aşază-le cu partea concavă pe ochi. Vei simţi un frig puternic, astfel încât le vei ţine pe pleoape doar atât cât le suporţi. Poţi repeta procedeul după o mică pauză. Fluxul de sânge va fi crescut şi orice inflamaţie a ochiului va fi redusă.
De asemenea, produsele de îngrijire trebuie să conţină: vitaminele K, A, C si E, extractele de Ginkgo Biloba sau aloe vera, ingrediente extreme de benefice pentru zona ochilor. „Este important să folosim zilnic o cremă specială pentru zona ochilor, deoarece aici pielea este mult mai sensibilă şi mai subţire decât pe restul tenului.”, adaugă Nicoleta Ion.

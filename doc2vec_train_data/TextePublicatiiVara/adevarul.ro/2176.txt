Membrii Organizaţiei Internaţionale a Muncii (OIM) au decis vineri, la Geneva, să elaboreze, în decurs de un an, un tratat internaţional cu privire la violenţă şi hărţuire la locul de muncă - o iniţiativă în contextul în care mişcarea #MeToo continuă, relatează AFP.
Putin sugerează că mişcarea #MeToo este o conspiraţie mass-media
În ultima zi a celei de-a 107-a sesiuni a Conferinţei Internaţionale a Muncii, reprezentanţii guvernelor, angajatorilor şi angajaţilor din cele 187 de state membre OIM au adoptat o rezoluţie prin care cer ca agenţia ONU să adopte ”norme cu privire la violenţă şi hărţuire în domeniul muncii”.
Aceste norme ar urma să ia să forma unei ”convenţii” cu caracter constrângător, ”completate cu o recomandare”, potrivit rezoluţiei adoptate de OIM după zece luni de negocieri.
Convenţia, care urmează să redactată, urmează să fie aprobată în iunie 2019, când OIM va marca 100 de ani de la înfiinţare.
Rezoluţia îndeamnă ca această convenţie să interzică ”toate formele de violenţă şi hărţuire” în domeniul muncii, să prevadă implementarea unor sancţiuni de către state şi să garanteze ”existenţa unor mijloace de inspecţie”.

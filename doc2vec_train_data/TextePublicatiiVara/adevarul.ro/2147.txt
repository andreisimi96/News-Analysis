8 iunie 2018, 15:57
Rodica Tudoriţa Bococ
În conţinutul textului, parlamentarul PSD de Vrancea sluţeşte cuvintele, dar are probleme şi cu utilizarea diacriticelor, care au valoare obligatorie, potrivit legii.
Politicienii care mutilează grav limba română. De la Liviu Pop „Genunc...
Deputatul Tudoriţa Rodica Boboc, parlamentar PSD de Vrancea, are grave probleme cu limba română, pe care o sluţeşte din toate poziţiile.
Acest lucru a fost verificat cu ocazia unei interpelări scrise adresată ministrului Tineretului şi Sportului , demnitarul vrâncean fiind îngrijorat de modul cum decurg pregătirile pentru organizarea de către ţara noastră a Campionatului European de Fotbal din 2020.
Tudoriţa Rodica Boboc, care este şi preşedinta Organizaţiei de Femei a PSD Vrancea, a comis multe greşeli de litere,  unele chiar din prima frază, precum "doameia" în loc de doamnei, "găzguirea" în loc de găzduirea, "întârziei" în loc de întârzieri, "doatarea" în loc de dotarea, "circumsripţia" în loc de circumscripţia.
Totodată, a dovedit că are probleme şi cu utilizarea diacriticelor, care au valoare obligatorie, potrivit unei legi privind utilizarea codificării standardizate a setului de caractere în formă electronică, adoptată chiar de Parlament în urmă cu 12 ani.
Este vorba despre Legea nr. 183/2006, care se referă la obligativitatea scrierii cu diacritice a textelor oficiale, iar cei vizaţi de lege sunt instituţiile publice şi notarii. Respectiva lege spune că nerespectarea folosirii diacriticelor conduce la amenzi între 3.000 şi 5.000 de lei.
Tudoriţa Boboc este aceeaşi care anul trecut, întrebată de reporteri ce formă de guvernământ are România, a răspuns senină: „Cum ce formă de guvernământ? Al Partidului Social Democrat”.

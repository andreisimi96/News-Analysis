27 mai 2018, 06:01
Folosiţi prea mult detergent? Supraîncărcaţi cuva? Exageraţi cu înălbitorul? Sunt doar câteva dintre greşelile pe care le faceţi când spălaţi rufe. Iată câteva sfaturi care vor face spălatul mai eficient şi vor creşte durata de viaţa a aparatului din gospodărie.
Indiferent cât de experimentat ai fi în spălatul hainelor, cu siguranţă faci cel puţin una dintre greşelile de mai jos.
1. Folosiţi prea mult detergent
Multe persoane au tendinţa de a creşte cantitatea de detergent folosit dacă hainele sunt mai murdare. Acest lucru nu va face decât să îngreuneze procesul de clătire. Mai mult, excesul de spumă va fixa murdăria în locuri care nu se clătesc uşor, cum ar fi, de exemplu, un guler, ducând la acumularea de bacterii. Detergenţii de rufe sunt astfel concepuţi încât să-şi dovedească eficienţa chiar şi când utilizăm cantităţi reduse. Pentru a nu avea suprize neplăcute, citiţi instrucţiunile de pe pachet şi nu faceţi risipă. Nu doar că veţi avea haine curate, dar veţi face şi economie la bani.
2. Spălaţi jeanşii prea des
Obişnuiţi să puneţi la spălat blugii chiar dacă i-aţi purtat de două-trei ori? Producătorii de denim recomandă ca pentru a păstra culoarea mai mult timp să evitaţi spălarea lor în maşină şi să îi curăţaţi manual. Dacă nu vreţi să urmaţi această sugestie, ţineţi cont că intervalul optim dintre două spălări este cuprins între două şi şase luni, în funcţie de cât de des purtaţi blugi şi de caracteristicile fiecărui corp în parte. Şi când îi puneţi la spălat, neapărat să îi întoarceţi pe dos.
3. Umpleţi uscătorul
Un uscător are nevoie de aer pentru a vă putea usca hainele. Cu cât introduceţi mai multe în cuvă, cu atât va intra mai puţin aer, iar ciclul de uscare nu va fi eficient.
4. Nu curăţaţi filtrul pentru scame
Pentru a prelungi durata de viaţă a uscătorului de rufe, dar şi pentru o funcţionare eficientă a acestuia, specialiştii recomandă curăţarea filtrului de scame de fiecare dată când folosiţi aparatul. Acordaţi atenţie şi căilor de ventilanţie, cel puţin o dată pe an, pentru a preveni supraîncălzirea dispozitivului.
5. Puneţi cămăşile închise la nasturi
Deşi poate părea o idee bună, de fapt nu este. Şi asta pentru că în timpul procesului de spălare, nasturii pot forţa butonierele, iar în timp vă puteţi trezi că vi se descheie cămaşa. Aşa că, înainte de a pune cămăşile în maşina de spălat, aveţi grijă să desfaceţi toţi nasturii.
6. Exageraţi cu înălbitorul
Luaţi în calcul că nu aveţi nevoie de înălbitor pentru a scăpa de pete precum cele provocate de transpiraţie sau sânge. Prin urmare, puneţi şosetele, tricourile şi lenjeria pătată într-o oală mare cu câteva felii de lâmâie şi lăsaţi să dea câteva clocote.
7. Frecaţi energic locul pătat
Această manevră nu va face decât să extindă pata şi chiar să uzeze materialul. Mai bine curăţaţi cu blândeţe şi nu uitaţi că interveniţi imediat ce obiectul de îmbrăcăminte s-a murdărit. Folosiţi de fiecare dată o cârpă albă, astfel încât să excludeţi transferul culorilor. Şi în loc să frecaţi, tamponaţi zona afectată.
8. Lăsaţi fermoarele deschise
Înainte de a introduce în maşina de spălat o haină prevăzută cu fermoare, asigură-te că ai închis complet fermoarul, altfel, rişti să te trezeşti cu celelalte articole de vestimentaţiei agăţate. În plus, fermoarul poate zgâria geamul tamburului sau chiar să îl spargă, din cauza diferenţei de presiune.
9. Folosiţi balsam pentru toate tipurile de ţesături
Balsamul nu doar că face ţesătura mai catifelată, dar şi o face mai uşor de călcat. Cu toate acestea, în timp, reduce capacitatea de absorbţie a materialului, motiv pentru care evitaţi balsamul la spălarea prosoapelor, a articolele sportive sau a celor fabricate din microfibră, elastan sau spandex.
Vă mai recomandăm:
10 sfaturi pentru o locuinţă curată. Cum îţi faci casa lună

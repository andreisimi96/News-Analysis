13 iunie 2018, 13:11
Austria mizează împreună cu alte câteva state membre UE pe înfiinţarea unor centre de primire a migranţilor - în afara Uniunii Europene - ”care să ofere o protecţie, dar nu o viaţă mai bună”, a anunţat cancelarul Sebastian Kurz, relatează AFP.
Polonia vrea să devină „cheia de boltă“ între SUA şi UE
Întrebat de postul public ORF despre existenţa unui asemena proiect, şeful Guvernului a confirmat marţi seara că ”eforturi sunt în curs în vederea înfiinţării în afara Europei a unor centre de protecţie în care să putem să găzduim refugiaţi, să le oferim o protecţie, dar nu o viaţă mai bună în Europa Centrală”.
Kurz, un conservator care guvernează împreună cu extrema dreaptă, nu a precizat cui vor fi destinate aceste centre, însă omologul său danez Lars Lokke Rasmusen a anunţat săptămâna trecută cădiscută cu anumite ţări - inclusiv Austria - despre înfiinţarea unor ”centre comune” destinate migranţilor care nu pot primi azil în UE sau respinşi.
”Acesta este un proiect la care lucrăm împreună cu un mic număr de state în mod foarte condidenţial (...), pentru a-i spori fezabilitatea”, a adăugat Kurz la ORF.
Între ţările susceptibile să primească aceste centre numele Albaniei a fost avansat în ultimele zile în presa austriacă.
”Vom vedea”, a răspuns marţi seara Kurz întrebat în acest sens.
Coaliţia dreapta-extremă dreapta aflată la putere în Austria de la sfârşitul lui 2017 a transformat implementarea unei politici în domeniul migraţiei restrictivă una dintre priorităţile sale.
Guvernul doreşte să facă Austria cât mai puţin atractivă pentru solicitanţi de azil şi să crească nivelul expulzărilor solicitanţilor de azil respinşi, un obiectiv împiedicat de lipsa unor acorduri de readmisie cu numeroase ţări.
Colectiv, statele membre UE se află în impas în deblocarea reformei - împotmolite de doi an - a sistemului de azil european, într-o atmosferă politică tensionată de venirea la putere a unui guvern populist şi de extremă dreapta în Italia.

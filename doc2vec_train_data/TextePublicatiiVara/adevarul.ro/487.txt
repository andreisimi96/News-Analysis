30 mai 2018, 17:13
FOTO Captură YouTube
Persoane înarmate au atacat sediul Ministerului de Interne din Afganistan, cu puşti de asalt şi lansatoare de grenade, iar un atacator s-a detonat în interiorul clădirii. Cel puţin un poliţist a fost ucis, iar alţi cinci au fost răniţi, scrie Reuters.
Nouă membri ai familiei preşedintelui Senatului afgan ucişi şi alţi op...
O maşină capcană a fost detonată la intrarea în minister, după care mai multe persoane înarmate au pătruns în sediu, conform unui oficial al poliţiei.
Najib Danish, purtătorul de cuvânt al ministerului, a confirmat că atacul a implicat un grup de zece militanţi. Cel puţin un poliţist a fost ucis, iar alţi cinci au fost răniţi.
Un oficial al ministerului a declarat că un atacator s-a detonat în interiorul clădirii.
Oficialii care se aflau în minister au declarat că atacatorii nu au putut pătrunde în clădiri-cheie care se aflau la mare distanţă de intrarea principală şi că există un spaţiu mare deschis înăuntru, lucru care a fost de ajutor forţelor afgane deoarece au putut opri repede atacul.
Nicio grupare nu a revendicat atacul, care face parte dintr-o serie de astfel de incidente care au avut loc în acest an la Kabul, soldate cu moartea şi rănirea a sute de oameni. Atacurile arată o situaţie tensionată înaintea alegerilor parlamentare programate pentru 20 octombrie 2018. Talibanii au ameninţat că vor ataca secţiile de votare.

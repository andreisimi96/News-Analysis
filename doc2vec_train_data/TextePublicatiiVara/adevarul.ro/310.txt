Opţiunea BMW Wireless Charging poate fi comandată acum ca opţiune de leasing pentru BMW 530e iPerformance. Oferta produsului începe cu Germania, urmând a fost disponibilă ulterior în Marea Britanie, SUA, Japonia şi China.
BMW Wireless Charging permite energiei electrice din sursa principală de furnizare să fie transmisă, fără nici un cablu, către bateria de înaltă tensiune a automobilului - când maşina este poziţionată deasupra unei plăci de bază. Aceasta poate fi montată în garaj, de exemplu, iar procesul de încărcare începe imediat ce automobilul a fost parcat pe poziţie (fără vreo intervenţie ulterioară din partea conducătorului). Lansarea acestei tehnologii face ca BMW Group să fie un pas mai aproape de o infrastructură care va face încărcarea unei baterii a unui automobil electrificat chiar mai simplă decât realimentarea unei maşini cu motor convenţional.
Disponibilă ca opţiune pentru clienţi, BMW Wireless Charging constă dintr-o Staţie de Încărcare prin Inducţie (GroundPad), care poate fi instalată fie în garaj, fie afară, şi o a doua componentă pentru automobil (CarPad), fixată de podeaua maşinii. Transferul fără contact de energie între GroundPad şi CarPad este realizat pe o distanţă de aproximativ opt centimetri. GroundPad generează un câmp magnetic. În CarPad este indus un curent electric, care ulterior ăncarcă bateria de înaltă tensiune.
Sistemul are o putere de încărcare de 3,2 kW, ceea ce permite ca bateriile de înaltă tensiune de la bordul BMW 530e iPerformance să fie complet încărcare în aproximativ trei ore şi jumătate. Şi, cu o rată de eficienţă de aproximativ 85%, încărcarea cu sistemul BMW Wireless Charging este şi foarte eficientă.
BMW Wireless Charging utilizează aceeaşi tehnologie de încărcare prin inducţie folosită deja la scară largă pentru alimentarea cu energie a dispozitivelor precum telefoane mobile sau periuţe de dinţi electrice - acum pentru reîncărcarea bateriilor de înaltă tensiune de la automobilele electrificate. Beneficiul principal în acest caz este uşurinţa de utilizare de neegalat, din moment ce conducătorul nu mai trebuie să-şi conecteze automobilul plug-in hybrid la un cablu pentru refacerea rezervelor de energie electrică. Imediat ce automobilul este parcat în poziţia corectă deasupra Staţiei de Încărcare prin inducţie, urmat de simpla apăsare a butonului Start/Stop, procesul de încărcare este iniţiat. Odată ce bateria este complet încărcată, sistemul este decuplat automat.
De asemenea, BMW Wireless Charging ajută conducătorul să manevreze automobilul în poziţia corectă de parcare. Prin intermediul unei conexiuni WiFi se realizează o comunicare între staţia de încărcare şi automobil. O vedere de sus a automobilului şi a zonei înconjurătoare apare pe Control Display, cu linii colorate care contribuie la orientarea conducătorului în timpul parcării. Un simbol grafic arată când poziţia de parcare corectă pentru încărcare prin inducţie a fost obţinută. Aceasta poate devia de la poziţia optimă cu până la şapte centimetri pe lungime şi până la 14 centimetri la lăţime.
GroundPad se poate monta şi afară, unde poate fi utilizată indiferent de condiţiile meteorologice. Toate componentele care transmit curent electric sunt protejate de ploaie şi ninsoare, iar trecerea peste GroundPad nu o afectează în vreun fel. În timpul încărcării, radiaţia electromagnetică ambientală este limitată la şasiul automobilului. GroundPad este monitorizată permanent şi este deconectată dacă sunt detectate corpuri străine. De asemenea, la cerere, BMW Group oferă un serviciu de instalare pentru BMW Wireless Charging.

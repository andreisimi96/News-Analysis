Un ursuleţ de 1 an şi patru luni lovit de tren a ajuns în Rezervaţia de la Zărneşti. Mediicii au fost nevoiţi să îi amputeze un picior
7 iunie 2018, 08:54
Ursuleţul a fost găsit într-un tunel din Valea Jiului. FOTOAsociaţia Milioane de Prieteni
Ursuleţul a fost lovit de un tren în Valea Jiului şi a fost găsit de pădurarii din zonă. Aceştia l-au adus la Zărneşti ca să aibă o şansă la viaţă. A fost operat de urgenţă azi-noapte.
Soni a fost rebotezat Emil şi va trăi tot restul vieţii în Rezervaţia ...
Ursuleţul a fost găsit într-un tunel din Valea Jiului de mai mulţi pădurari din judeţul Gorj. Aceştia au văzut că animalul era rănit şi cel mai probabil fusese lovit de un tren. Pentru că rana era infectată şi ursuleţul risca să facă septicemia, s-au obţinut de urgenţă toate aprobările penru ca ursuleţul să ajungă în Rezervaţia de la Zărneşti. Pădurarii care l-au găsit l-au adus cu maşina personal, iat ursuleţul a intrat direct în operaţie. Intervenţia a surat trei ore. Din păcate, pentru a-i salva viaţa, medicii au fost nevoiţi să îi amputeze piciorul strâng din spate deoarece rănile erau pline de viermi. Medicii spun că următoarele zile sunt foarte importante pentru recuperare. Ursul salvat azi-noapte al cel de al 102-lea locatar al Rezervaţiei de la Zărneşti.
Rezervaţia unică în Europa de Est
Rezervaţia este cea mai mare din Europa de Est. Se întinde pe 69 de hectare şi poartă numele LiBEARty. Înfiinţarea Rezervaţiei de la Zărneşti a fost inspirată de povestea unui urs chinuit care a murit înainte să mai poată gusta savoarea libertăţii. Ursoaica Maia a fost cea care a inspirat-o pe Cristina Lapis, preşedinta Asociaţiei «Milioane de Prieteni», să înfiinţeze rezervaţia. În 1998, Maia era ţinută într-o cuşcă la un restaurant din Bran. Ajunsese, practic, să-şi mănânce lăbuţa. Reprezentanţii asociaţiei au tratat-o şi i-au dus mâncare în fiecare zi timp de câţiva ani. Din păcate, Maia a murit înainte să ajungă în rezervaţia care a luat fiinţă în 2005.
 Animalele au bârloguri şi „piscine", iar mâncarea le este plasată în anumite locuri, astfel încât animalul să facă efortul s-o caute. Rezevaţia este deschisă  de marţi până duminică, iar turiştii o pot vizita însoţiţi de ghid. Un bilet de intrare este 40 de lei pentru adulţi şi 10 lei pentru copii.
Rezervaţia a fost inclusă într-un top al celor mai frumoase destinaţii europene de către cel mai important site de călătorii din lume, Trip Advisor. PreşedinteleTripAdvisor, Marc Charron, a trimis la Braşov un certificat de excelenţă pentru rezervaţie. Trip Advisor este pe locul 2 în lume ca şi aplicaţie pe Facebook, având peste 60 milioane de utilizatori unici pe lună. Pe site au fost postate review-uri în aproape 96% din ţările lumii.  

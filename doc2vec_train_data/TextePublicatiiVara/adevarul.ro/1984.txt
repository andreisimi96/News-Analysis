7 iunie 2018, 17:03
Serviciile voluntare pentru situaţii de urgenţă, în competiţie FOTO ISU Călăraşi
Serviciile voluntare şi private pentru situaţii de urgenţă din judeţul Călăraşi se vor întrece, pe 9 iunie, în cadrul concursurilor profesionale, unde îşi vor dovedi calităţile şi aptitudinile de pompieri . Echipele câştigătoare la concursurile profesionale ale pompierilor civili (S.V.S.U./ S.P.S.U. ) vor reprezenta Judeţul Călăraşi la faza zonală.
Cel mai mare eveniment sportiv din Dobrogea, „Măcin Mountain Fun - Gre...
Pe 9 iunie, începând cu ora 08.00, se va desfăşura în incinta stadionului municipal din Călăraşi etapa judeţeană a concursurilor profesionale ale serviciilor voluntare şi private pentru situaţii de urgenţă.
Concursul cu tematică specifică serviciilor pentru situaţii de urgenţă are caracter tehnico-aplicativ şi sportiv şi se organizează anual cu pompierii civili din cadrul serviciilor voluntare şi private pentru situaţii de urgenţă, care activează în cadrul primăriilor şi al societăţilor comerciale din judeţ.  Întrecerea constă în trei probe: „Pista de îndemânare şi viteză”; „Dispozitivul de intervenţie” şi „Ştafeta 4 x 100 metri”.
Faza interjudeţeană are loc în luna iulie
Pe parcursul acestor manifestări se au în vedere dezvoltarea şi perfecţionarea aptitudinilor şi a deprinderilor specifice necesare îndeplinirii acţiunilor de intervenţie în situaţii de urgenţă, evaluarea nivelului de pregătire şi a capacităţii de intervenţie. La această etapă vor participa servicii voluntare şi private pentru situaţii de urgenţă din întreg judeţul Călăraşi. Competiţia este organizată, ca în fiecare an, de către Inspectoratul pentru Situaţii de Urgenţă „Barbu Ştirbei” al judeţului Călăraşi cu sprijinul financiar al Consiliului Judeţean Călăraşi. Cei care îşi vor adjudeca locul întâi şi implicit, vor urca pe cea mai înaltă treaptă a podiumului, au ocazia să ne reprezinte judeţul la faza interjudeţeană, care se va desfăşura pe parcursul lunii iulie.

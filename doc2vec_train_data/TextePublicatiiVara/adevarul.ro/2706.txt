12 iunie 2018, 10:50
Specialiştii Centrului municipal de Sănătate Publică din Chişinău au depistat în apele râului Nistru vibrionul holeric non-01. Populaţia este îndemnată să evite scăldatul pentru a evita infecţiile gastro-intestinale acute, pe care le poate provoca această bacterie.
Curţile de bloc din Chişinău vor fi amenajate cu terenuri de joacă, de...
Solicitată de IPN, Larisa Apostolova, şef de secţie în cadrul CSP Chişinău, a declarat că bacteria în cauză nu provoacă holera, însă poate genera dereglări gastro-intestinale acute. Acest lucru se poate întâmpla dacă apa contaminată ajunge în cavitatea bucală sau nazală. De aceea, scăldatul este interzis, mai ales pentru copii, care cu uşurinţă pot înghiţi apă în timpul scăldatului. Printre simptomele infecţiei se numără: greaţă, vomă, diaree.
Cei care nu vor ţine cont de avertizările specialiştilor şi vor merge la scăldat, imediat după trebuie să facă duş, pentru a reduce riscul de îmbolnăvire, a mai spus Larisa Apostolova.

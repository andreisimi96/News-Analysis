O şoferiţă a intrat cu maşina într-un cap de pod, după ce a evitat un minor care a efectuat o manevră imprudentă cu bicicleta pe care o conducea
11 iunie 2018, 19:54
Foto: arhivă Adevărul
Poliţiştii au deschis un dosar penal pentru vătămare corporală din culpă, în urma unui accident produs din vina unui minor, care a efectuat un viraj fără să se asigure într-o localitate rurală.
O maşină a spulberat o căruţă, după ce căruţaşul, care era beat, nu a ...
Pe 9 iunie, poliţiştii din cadrul Poliţiei municipiului Tecuci au fost sesizaţi cu privire la producerea unui accident rutier, în comuna gălăţeană Cudalbi.
”Din primele verificări, a rezultat că un minor în vârstă de 13 ani din localitate, în timp ce se deplasa cu bicicleta pe strada Ştefan cel Mare, a virat la stânga fără a se asigura, moment în care un autoturism care circula regulamentar a încercat să-l evite, părăsind partea carosabilă şi izbindu-se de un cap de pod”, a declarat comisarul şef Gabriela Costin, purtătorul de cuvânt al Inspectoratului de Poliţie Judeţean Galaţi.
În urma impactului, două femei de 41 şi 46 ani, ambele din comuna Cudalbi, pasagere în autoturism, au fost rănite. Poliţiştii au deschis un dosar penal pentru vătămare corporală din culpă.

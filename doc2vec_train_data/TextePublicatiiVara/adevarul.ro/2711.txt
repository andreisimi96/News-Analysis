12 iunie 2018, 10:34
Peştii au murit din cauza poluării FOTO: Centrul Regional de Ecologie
Centrul Regional de Ecologie Bacău este cel care a semnalat mortalitatea piscicolă pe cursul vechi al Bistriţei, în amonte de lacul de acumulare Galbeni.
FOTO Imagini dezolante în Delta Dunării, în apropiere de Tulcea. „Am i...
Mai mulţi pescari au semnalat duminică Centrului Regional de Ecologie Bacău (CRE) faptul că sute de exemplare de peşti sunt morţi pe cursul râului Bistriţa, în amonte de lacul de acumulare Galbeni.
Potrivit CRE, au fost afectate mai multe specii, printre care babuşcă, mreană, clean, oblete, biban, porcuşor. Reprezentanţii Centrului Regional de Ecologie Bacău au sesizat cu această ocazie autorităţile, la faţa locului venind echipe din partea SGA Bacău, ISU şi de la Direcţia Sanitar Veterinară.
“Au fost prelevate probe de apă şi peşti în vederea efectuării analizelor. Rezultatele urmează să fie comunicate. Din discuţiile preliminare putem menţiona următoarele aspecte:  cel mai probabil poluarea care a generat mortalitatea a avut loc vineri 08.06.2018 (deversarea fiind asociată probabil cu ploaia - cei care au deversat sperând la o diluţie a poluanţilor - fapt ce nu s-a întâmplat);  cantitatea de peşte care a murit iniţial a fost mult mai mare, duminică fiind observate doar exemplarele care nu au fost mâncate de pescăruşi şi alte păsări (prezente în număr foarte mare în zona podului de la CIC), sau care nu au rămas pe fundul apei. Din punctul de vedere al pescuitului recreativ menţionăm că situaţia a avut loc pe zona de pescuit a AJVPS Bacău - râul Bistriţa, zona de pescuit fiind plină de sute de peşti morţi timp de două zile, fără să îi bage nimeni în seamă. Recomandăm celor care pescuiesc în zonă să evite consumul de peşte până când vor fi disponibile rezultatele analizelor”, anunţă Centrul Regional de Ecologie Bacău

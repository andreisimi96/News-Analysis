Foto: arhivă Adevărul
Doi tineri, cu vârsta de 17 şi 20 de ani, au fost predaţi poliţiştilor buzoieni, după ce oamenii legii din Brăila i-au surprins când se deplasau călare pe doi cai, în condiţiile în care unul dintre aceştia era furat.
Doi adolescenţi sunt cercetaţi pentru furt. Au pătruns în locuinţa une...
Pe 5 iunie, poliţiştii din cadrul Poliţiei oraşului Făurei i-au depistat pe DJ 203, pe doi tineri, cu vârsta de 17 şi 20 de ani, ambii din comuna Ulmu, care se deplasau călare pe doi cai.
”În urma verificărilor efectuate, poliţiştii au constatat ca unul  dintre cai ar fi fost sustras în ziua de 4 iunie 2018,  de pe raza judeţului Buzău. Cele două persoane au fost predate poliţiştilor din cadrul Inspectoratului de Poliţie Judeţean Buzău, împreună cu bunurile găsile asupra lor şi cei doi cai.
În cauză a fost întocmit dosar penal şi se continuă cercetările sub aspectul săvârşirii infracţiunii de furt calificat”, au precizat reprezentanţii IPJ Brăila.
Tot ieri, poliţiştii din cadrul secţiei 3 Poliţie Rurală Făurei l-au identificat pe un bărbat, în vârstă de 38 de ani, din oraşul Însurăţei, bănuit că în luna mai 2018 ar fi comis două furturi.
”În data de 7 şi 31 mai, brăileanul ar fi pătruns în curtea a doi bărbaţi din comuna Cireşu, de unde ar fi sustras doi dulapi din lemn, o pompă de bicicletă, şi două cabluri electrice. Bunurile sustrase au fost recuperate de către poliţişti şi predate persoanelor prejudiciate”, au precizat reprezentanţii IPJ Brăila. Şi în acest caz poliţiştii au deschis un dosar penal pentru furt.

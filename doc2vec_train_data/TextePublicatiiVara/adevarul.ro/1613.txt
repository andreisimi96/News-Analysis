6 iunie 2018, 13:47
FOTO: Arhivă Adevărul
Un tânăr de 19 ani din originar din Ocna Mureş, judeţul Alba, a rămas fără permis, iar pe numele său au fost deschise două dosare.
LIVETEXT Halep, la momentul adevărului: Simona joacă, astăzi, cel mai ...
Bărbatul a fost oprit, marţi, 5 iunie, la un control de rutină de în Câmpia Turzii, iar comportamentul său le-a trezit suspiciuni poliţiştilor, care l-au condus la o unitate medicală. Aici, şoferului i-au fost prelevate mostre biologice, în vederea stabilirii naturii substanţelor consumate.
„Pe numele bărbatului a fost întocmit un dosar penal sub aspectul comiterii infracţiunii de conducerea unui vehicul sub influenţa alcoolului sau a altor substanţe, faptă prevăzută şi pedepsită de Codul penal, fiindu-i suspendat dreptul de a conduce”, au anunţat reprezentanţii Inspectoratului de Poliţie Judeţean (IPJ) Cluj.
Însă lucrurile nu s-au oprit aici. În cursul aceleiaşi zile, în jurul orei 18.25,  tânărul s-ar fi urcat din nou la volan, iar pe raza localităţii Luna a pătruns pe contrasens şi a lovit un autoturism condus regulamentar de un bărbat, de 66 de ani, din Bucureşti. În urma accidentului, tânărul a fost rănit uşor.
„Pe numele acestuia, poliţiştii au deschis un nou dosar pentru comiterea infracţiunilor de vătămare corporală din culpă, conducerea unui vehicul sub influenţa alcoolului sau a altor substanţe şi conducerea unui vehicul de către o persoană căreia exercitarea dreptului de a conduce i-a fost suspendată, faptă prevăzută de Codul Penal”, au precizat reprezentanţii IPJ Cluj.

12 iunie 2018, 15:22
Primăria comunei Vinţu de Jos
Primăria comunei Vinţu de Jos a obţinut anularea parţială a unor sume de bani constatate ca prejudiciu de către Curtea de Conturi a României, respectiv Camera de Conturi Alba, în urma unui control desfăşurat în prima parte a anului 2016.
Primarul PSD al oraşului Teiuş, achitat definitiv pentru conflict de i...
Obiectivele au vizat activitatea financiară desfăşurată începând cu anul 2014 şi până la finalizarea verificărilor, în luna iunie 2016, constatându-se un prejudiciu iniţial de peste 800.000 de lei. Decizia Camerei de Conturi Alba, respectiv încheierea Curţii de Conturi a României, au fost contestate în instanţă de reprezentanţii Primăriei Vinţu de Jos, dosarul fiind înregistrat în octombrie 2016 la Tribunalul Alba. Instanţa de judecată a pronunţat o primă decizie în 25 mai 2018.
”Admite în parte acţiunea formulată de reclamanta UATC Comuna Vinţu de Jos în contradictoriu cu pârâtele Curtea de Conturi a României şi Camera de Conturi Alba. Anulează în parte Încheierea nr. 6/16.09.2016 şi Decizia nr. 57/2016 în ce priveşte plata cheltuielilor privind reparaţiile curente în cuantum de 130.995,19 lei. Respinge în rest acţiunea reclamantei. Obligă pârâtele la plata sumei de 1.100 lei cu titlu de cheltuieli de judecată în favoarea reclamantei”, se susţine în minuta instanţei din Alba Iulia. Hotărârea poate fi contestată la Curtea de Apel.
Potrivit raportului Camerei de Conturi, după verificări efectuate în perioada iunie – iulie 2016, aferente activităţii din 2015, au fost depistate nereguli privind majorări nejustificate de cheltuieli în reparaţiile unor străzi, lucrări supraevaluate, plăţi către AS “Mureşul”, decontarea unui număr mai mare de abonamente de telefonie, faţă de cel al angajaţilor cu telefoane de serviciu, neimpunerea taxei de salubritate sau neîncasarea tarifelor de gestionare pentru fonduri de pădure.
Suma pentru care s-a obţinut anularea în instanţă se referă la cheltuielile realizate pentru refacerea infrastructurii degradate pe un tronson de 400 de metri pe strada Valea Goblii – drum executat în totalitate din fonduri europene finalizat şi recepţionat în luna mai 2012. Camera de Conturi Alba a mai constatat că au fost majorate nelegal cheltuielile primăriei, în perioada 2014 – iunie 2016, cu suma de 667.000 lei, prin alocarea de sume din bugetul local pentru Asociaţia Sportivă ”Mureşul” Vinţu de Jos, “în condiţiile s-au constatat grave deficienţe în utilizarea banului public”.
“Din examinarea unor documente înregistrate la entitate s-au constatat că sumele alocate din bugetul local au fost utilizate pentru: – achiziţia de băuturi alcoolice şi produse care nu au nici o legătură cu activitatea asociaţiei sportive; – au fost decontate cheltuieli de transport fără documente justificative; restituiri de împrumuturi către o persoană fizică, de către AS Mureşul Vinţu de Jos, în sumă de 105 mii lei, neconforme cu legislaţia în vigoare; – plăţi ale utilităţilor casnice efectuate către o persoană fizică”, se afirmă în raportul Curţii de Conturi. Cheltuieli ale Primăriei din perioada 2013 – 2014 fac obiectul unui dosar penal în care sunt cercetaţi fostul primar şi fostul director economic al Primăriei Vinţu de Jos, nefinalizat încă de Parchetul de pe lângă Tribunalul Alba.
Primarul PSD al oraşului Teiuş, achitat definitiv pentru conflict de interese după ce Parlamentul a schimbat definiţia infracţiunii
Piese care se strică la o maşină lăsată prea mult în parcare. De ce este esenţial să fie pornită şi mişcată periodic

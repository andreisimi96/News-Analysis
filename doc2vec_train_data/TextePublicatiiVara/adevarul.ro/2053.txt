Autobuzul spre Poiana Braşov nu va circula câteva ore sâmbătă şi duminică
8 iunie 2018, 08:22
Autobuzele nu vor circula câteva ore. FOTORATBV SA
RATBV SA va suspenda sâmbătă şi duminică, respectiv în zilele de 9 şi 10 iunie 2018, timp de câteva ore, circulaţia autobuzelor de pe linia 20, Livada Poştei – Poiana Braşov. Măsura este determinată de desfăşurarea pe Drumul Poienii (DN 1E), a unei competiţii auto.
Adrenalina revine pe Drumul Poienii. 90 de piloţi vor face spectacol p...
Sâmbătă, 9 iunie, între orele 8.30 şi 13.30, respectiv 14.00 şi 20.00, circulaţia autobuzelor de pe linia 20 va fi oprită. Ultimele plecări din cele două capete de linie vor fi la orele: 8.00 şi 13.30, iar de la orele 20.30 circulaţia revine la programul obişnuit.
Duminică, 10 iunie, între orele 8.30 şi 13.30, respectiv 14.00 şi 20.00, autobuzele de pe linia 20 nu vor parcurge traseul Livada Poştei – Poiana Braşov. Ultimele plecări din cele două capete de linie înaintea suspendării circulaţiei vor fi la orele 8.00 şi 13.30, iar de la orele 20.30 circulaţia revine la programul obişnuit.
Autobuzele de pe linia 50, de vineri până duminică, în capătul de linie Livada Poştei, vor opri la peronul imediat următor celui obişnuit. Din cauza restricţiilor de circulaţie înregistrate în cele două zile, respectiv sâmbătă - 9 iunie şi duminică – 10 iunie, RATBV S.A. nu va efectua transport de biciclete pe ruta Livada Poştei – Poiana Braşov. De vineri, de la orele 10.00 şi până duminică, la orele 22.00, toate autobuzele care intră în capătul de linie Livada Poştei vor face acest lucru prin giratoriul din faţa Casei Armatei.

VIDEO Gestul care spune totul: ce a făcut Simona Halep după meciul cu ...
Jurnalistul Cristian Tudor Popescu, bun cunoscător al sportului-alb, a comentat la Digi 24 victoria Simonei Halep: 
„M-a impresionat şi m-a bucurat mult că Simona a avut ca adversar doar mingea în acest meci, nu a interesat-o scorul, ce face adversara şi nu au interesat-o condiţiile de joc. Nu am văzut nicio tulburare pe chipul Simonei, şi-a făcut acelaşi joc ca în partida precedentă, numai că acum a avut o adversară mai bună.
A dat dovadă de o maturitate deosebită în primul set, când şi-a dat seama că forţează un pic prea mult şi a redus un pic din intensitatea loviturilor, rămânând agresiv controlată. De la 4-0 pentru Kerber, ea a făcut 18 gameuri, în vreme ce adversara ei a mai făcut opt. Practic, din acel moment a luat controlul partidei. Un singur lucru i-aş reproşa, că în setul al treilea, când nemţoaica a cedat fizic şi servea moale, Simona nu i-a atacat decisiv niciun astfel de serviciu. Ar fi putut să încheie socotelile mai repede. 
Jocul pe care l-a făcut Simona cu Mertens şi cu Kerber este un joc care depinde doar de ea. Poate să meargă cu acest joc chiar şi împotriva puternicei Muguruza, care o aşteaptă în semifinale. 
Ultimul lucru care trebuie să se gândească acum este locul unu mondial, trebuie să o ia ca şi până acum meci cu meci, set cu set, joc cu joc, minge cu minge“, a spus CTP. 
Simona Halep va juca joi în semifinale cu Garbine Muguruza. 

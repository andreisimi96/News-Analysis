13 iunie 2018, 14:32
Foto: arhivă Adevărul
Judecătorii au pronunţat verdictul definitiv în cazul celor patru bărbaţi acuzaţi că s-au folosit de o reţea de socializare pentru a ademeni două minore, de 16 şi 17 ani, pe care le-au violat şi supus la perversiuni sexuale timp de mai multe ore, abandonându-le apoi pe un câmp.
Curtea de Apel Galaţi i-a condamnat, pe 11 iunie, pe patru bărbaţi de etnie romă la câte 3 ani şi 6 luni pentru viol, după ce aceştia primiseră iniţial pedepse de câte 4 ani şi 8 luni de închisoare.
În noaptea de 13 spre 14 decembrie 2017, Ionuţ-Samuel Ion, Dumitrel Stoican, Sorin Constantin şi Florin Alexandru, toţi romi din satul brăilean Lanurile, au violat şi supus la perversiuni sexuale două minore, de 16 şi 17 ani. 
Una dintre fete îl cunoscuse pe unul dintre agresori pe Facebook şi acceptase să se întâlnească cu el. Cei patru bărbaţi le-au convins pe fete să urce într-un autoturism şi le-au dus pe un câmp, în apropierea satului Cuza Vodă, comuna  Stăncuţa. Sub ameninţarea cu bătaia, minorele au fost forţate să facă sex normal, oral şi anal cu agresorii.
După ce le-au supus la perversiuni sexuale timp de două ore, romii le-au înapoiat hainele, telefoanele mobile şi le-au dat câte 100 de lei, ca şi cum le-ar fi plătit pentru că au acceptat să se prostitueze. Cele două minore au rămas traumatizate în urma celor întâmplate, iar psihologii care le-au examinat susţin că e posibil să rămână cu sechele pentru tot restul vieţii.
“Atât imediat după comiterea faptei, cât şi în zilele următoare, ambele victime se aflau în stare de şoc: tremurau, erau speriate, nu puteau să mănânce şi să bea, acuzând şi dureri abdominale”, a precizat procurorul de caz în rechizitoriu.
Ionuţ-Samuel Ion, Dumitrel Stoican, Sorin Constantin şi Florin Alexandru au fost arestaţi preventiv imediat după comiterea faptei, însă doar unul dintre ei a recunoscut ce făcut, ceilallţi negând sau dând vina pe consătenii lor pentru cele întâmplate.
Deşi una dintre victimele agresiunii sexuale a cerut daune morale de 210.000 de euro pentru suferinţele pe care le-a îndurat în acea noapte şi 10.000 de euro daune materiale, în timp ce a doua minoră solicita daune morale de 30.000 de lei, Judecătoria Brăila şi Curtea de Apel Galaţi au apreciat că minorele nu au dreptul să primească niciun leu ca despăgubiri pentru ce li s-a întâmplat.

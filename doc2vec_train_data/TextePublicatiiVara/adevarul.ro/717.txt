1 iunie 2018, 15:54
Şarpele care intrase în locuinţă FOTO ISU Drobeta
Panică vineri la prânz într-un bloc din Drobeta Turnu Severin. Proprietarul unui apartament a sunat la pompieri după ce s-a trezit în casă cu un şarpe.
Spaimă pe o stradă din Severin. Pompierii au scos o reptilă dintr-o pu...
Detaşamentul de Pompieri Drobeta Turnu Severin a intervenit vineri, 1 iunie, la un apartament situat pe strada Victor Babeş din municipiu pentru a scoate din locuinţă un şarpe.
Proprietarul a sunat la 112 şi a cerut ajutorul pompierilor, după ce s-a trezit cu reptila în casă. Apartamentul este situat la parterul blocului şi cel mai probabil şarpele a intrat pe fereastra deschisă. Nu se ştie dacă şarpele lung de peste 1 metru este veninos însă prezenţa lui a creat panică în rândul familiei respective.
Reptila a fost capturată de pompieri şi eliberată apoi în mediul său natural la marginea oraşului.
Este al doilea eveniment de acest gen la care intervin pompierii în ultimele zile. În data de 24 mai un severinean a sunat la 112 şi le-a cerut sprijinul după ce a zărit un şarpe în zona pubelelor din faţa Casei Tineretului.

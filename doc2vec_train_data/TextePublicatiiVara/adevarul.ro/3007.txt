13 iunie 2018, 15:51
Portul Tomis                                                                              FOTO Facebook Dream Explorer
Un cetăţean ceh a fost reţinut în Portul Tomis în timp ce încerca să vândă droguri. Procurorii DIICOT cer arestarea acestuia pentru o perioadă de 30 de zile. Drogurile erau aduse din olanda.
O nouă companie aeriană va opera de pe al doilea aeroport al ţării. De...
Procurorii  Direcţiei de Investigare a Infracţiunilor de Criminalitate Organizată şi Terorism – Serviciul Teritorial Constanţa  au dispus miercuri, 13 iunie, „reţinerea pentru o perioadă de 24 a inculpatului  TOMÁŠ KAIZNER, cetăţean ceh, pentru săvârşirea infracţiunilor de trafic de droguri de mare risc şi trafic internaţional de droguri de mare risc.
În cauză există suspiciunea rezonabilă că  că la data de 12.06.2018,inculpatul  Tomáš Kaizner a procurat de pe teritoriul Olandei, cantitatea de 1.012 comprimate conţinând ca substanţă activă MDMA şi cantitatea de 3,2 grame substanţă cristalizată translucidă conţinând ca substanţă activă MDMA, drog de mare risc, pe care a introdus-o pe teritoriul României şi a transportat-o până în municipiul  Constanţa”, se arată într-un comunicat DIICOT.
Miercuri, 13 iunie, la ora 00.40, în timp ce se afla în zona Portului Turistic Tomis, cetăţeanu ceh a fost prins în flagrant în timp ce încerca să vândă cantitatea de droguri, contra sumei de 3.800 euro.
Tomáš Kaizner va fi prezentat Tribunalului Constanţa cu propunere de arestare preventivă pentru o perioadă de 30 de zile. Cauza este instrumentată împreună cu ofiţeri de poliţie judiciară din cadrul Serviciului de Combatere a Criminalităţii Organizate Porturi Maritime. Suportul de specialitate a fost asigurat de către Direcţia Operaţiuni Speciale.
Pe aceeaşi temă:

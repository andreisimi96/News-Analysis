Halep, revenire de campioană: Simona a spulberat-o pe Kerber, după un ...
Simona Halep îşi întăreşte cu fiecare victorie statutul de regina incontestabilă a circuitului feminin.
Se spunea că, după ce nume grele ca Serena Williams şi Maria Şarapova au ieşit din prim-plan, există un vid de putere la fete. Autoritatea cu care Simona domină însă, în acest moment, în circuitul WTA confirmă că acel vid a dispărut. 
După ce a jucat finala de la Australian Open în acest an, Halep e la o victorie de finala de la French Open. Şi, potrivit ziare.com, calificarea ei în meciul cu Angelique Kerber (12 WTA) a avut ecouri în toată lumea.
Ce s-a scris?
*WTA: Simona Halep revine în semifinale la Roland Garros. Reuşeşte să revină în faţa lui Kerber şi se impune cu 6-7 (2), 6-3, 6-2.
*Roland Garros: Mentalitate puternică. Numărul 1 WTA, Simona Halep, se luptă şi obţine calificarea în semifinale la Paris pentru a treia oară, trecând de Kerber cu 6-7 (2) 6-3 6-2.
*ESPN: Simona Halep va fi rivala Garbinei Muguruza în semifinale la Roland Garros! Românca de pe locul 1 WTA a trecut de Angelique Kerber.
*Tennis Magazine: Simona Halep revine în semifinale la Openul Franţei după ce trece cu 6-7 (2), 6-3, 6-2 de Angelique Kerber. Halep a părut nervoasă în primul set, însă şi-a revenit foarte bine. Acum e la numai două meciuri de primul titlu de Grand Slam din carieră.
*Punto de Break: După un debut de meci dureros pentru românca, aceasta a reuşit să-şi revină şi să se califice în semifinale la Roland Garros.
*Metro: Simona Halep se pregăteşte de meciul pentru locul 1 WTA cu Garbine Muguruza.
*Marca: Halep va fi adversara Garbinei Muguruza în duelul pentru finala de la Paris.
*Bild: Halep luptă şi o elimină pe Kerber.

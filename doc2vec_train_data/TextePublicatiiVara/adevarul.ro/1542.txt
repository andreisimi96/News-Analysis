Vladimir Voronin: PCRM va avea un candidat la următoarele alegeri loca...
Potrivit datelor Direcţiei politici economice şi mediul de afaceri a Ministerului Economiei şi Infrastructurii, investiţiile private s-au dovedit a fi, în primul trimestru al anului 2018, principalul motor de creştere al investiţiilor totale. 
Acestea au însumat 1,9 miliarde lei (+5,1%), ceea ce constituie circa 77% din totalul investiţiilor. Agenţii economici şi-au orientat investiţiile în maşini şi utilaje, clădiri nerezidenţiale, construcţii inginereşti, mijloace de transport. Unul dintre factorii care a favorizat evoluţia respectivă este îmbunătăţirea situaţiei creditare din economie.
Investiţiile publice, de asemenea, au crescut în medie cu 18%. Acestea au atins valoarea de 174 de milioane lei. Au sporit, în special, investiţiile publice în mijloace de transport (+77%), tehnică de calcul (+45%) şi clădiri rezidenţiale de locuit (+11%).
Analiza datelor după tipurile de active arată că investiţiile în mijloacele de transport au contribuit semnificativ la creşterea înregistrată în primele trei luni ale anului (+2,5 p.p.). Acestea au crescut cu 23%, însumând 314 milioane lei. 
De asemenea, au crescut investiţiile în clădiri nerezidenţiale (spaţii de producţie, depozitare, comercializare) (+11%) şi în utilaje, maşini şi instalaţii (+1%). Investiţiile respective au însumat în total circa 1,3 miliarde lei (sau 51% din totalul investiţiilor), iar creşterea acestora s-a datorat sectorului privat, care şi-a extins investiţiile în aceste tipuri de active.

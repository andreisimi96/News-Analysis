VIDEO „Primăria este administrată de un cartel al mafiei”. Platforma DA prezintă un nou presupus caz de corupţie în Chişinău
13 iunie 2018, 14:47
Reprezentanţii Platforma DA au organizat o conferinţă de presă miercuri, 13 iunie, unde au prezentat o schemă prin care s-ar încerca ridicarea unui bloc de locuit în Capitală, în opinia lor, cu încălcarea gravă a legislaţiei.
Maia Sandu, despre criticile lui Andrian Candu la adresa sa: Limb...
Liderii PDA au adus în evidenţă cazul unei clădiri de pe strada Bogdan Voievod 1. Potrivit lor, pe 28 aprilie curent, Primăria ar fi emis o autorizaţie de construcţie pe acel teren. 
„A fost autorizată construirea unui ansamlu rezidenţial. Asta înseamnă casă de locuit, supraetajată”, a afirmat vicepreşedintele PDA Alexandru Slusari. 
El susţine că, în această zonă, este interzisă eliberarea unor asemenea certificate. 
„Această zonă are codul C4 - cod care permite construcţia unor spaţii comerciale şi nu construirea unor blocuri locative multietajatate. Pentru a porni construcţia este necesar să fie schimbat Planul Urbanistic Zonal şi să-i fie atribuie acestei zone litera R-6 (...). Acest lucru nu s-a produs”, a subliniat Slusari.
În plus, Slusari a menţionat că pe agenda CMC există chestiunea ce ţine de schimbarea destinaţiei acestei zone, fapt ce-l face să creadă că schema respectivă a fost achitată „cap coadă”, iar consilierii municipali vor vota în favoarea omului de afaceri.
„Ce este asta dacă nu un complot între funcţionarii corupţi şi mafioţii din domeniul imobiliar”, a adăugat Slusari.
Primarul ales al Capitalei, Andrei Năstase, consideră că mandatul său intenţionat nu este validat. Liderul PDA a notat că, din 3 iunie, se produc „lucruri grave în Chişinău”. 

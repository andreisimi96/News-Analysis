2 iunie 2018, 08:23
Simona Halep o va întâlni azi pe nemţoaica Andrea Petkovici, în turul al treilea al turneului de la Roland Garros.
Sorana Cîrstea, supărată şi nervoasă după eliminarea de la Roland Garr...
În vârstă de 30 de ani, Andrea Petkovici este una dintre cele mai noncoformiste şi inteligente jucătoare din circuit. Îi place să citească, Goethe este preferatul ei, dar a parcurs şi scriitori şi filosofi francezi, precum Camus sau Sartre. 
Îi place să danseze după victorii şi este una dintre jucătoarele care scrie periodic pentru o publicaţie germană. 
Andrea Petkovic s-a născut la Tuzla, în Bosnia, dar locuieşte de la şase luni în Germania. A fost pe locul 9 WTA şi a jucat semifinale la French Open în 2014, când a fost învinsă de Simona Halep.
În urmă cu ceva timp, ea a făcut câteva dezvăluiri interesante despre viaţa de sportiv, conform Hotnews. "Sunt jucătoare profesionistă din 2007, iar de atunci am câştigat şase titluri. Angelique Kerber este în circuit din 2003 şi are 11 titluri. Nu trebuie să fii un mare matematician ca să îţi dai seama că în 90% din cazuri săptămână se termină cu o înfrângere. Acest lucru este diferit doar pentru Roger Federer, însă el este de pe o altă planetă.
Toată lumea care are o viaţă şi un loc de muncă, seara se întoarce acasă şi se întâlneşte cu familia, cu partenerul, poate ies într-un pub să îşi vadă prietenii. Acest lucru nu se întâmplă în tenis. În schimb, dacă joc rău şi pierd, trebuie să explic motivele eşecului unor străini a căror muncă are legătură cu laptop-urile şi camerele de luat vederi.
După o zi cu multă lume în jur, noaptea te găseşte într-o cameră de hotel goală. Suntem peste tot în lume începând din primele zile ale lui ianuarie şi până la mijlocul lui noiembrie, este o odisee de 11 luni de zile. Dintr-o ţară în alta, ne trezim mereu dimineaţa singure pe paturi ciudate de hotel, iar până am ajuns în luna mai a anului am uitat deja până şi de mamele noastre", a conchis Andrea Petkovic.

12 iunie 2018, 04:28
O maşină care staţionează prea mult poate avea probleme din mai multe puncte de vedere. Se pot defecta mai multe piese şi este nevoie de cheltuieli mari pentru ca autovehiculul să fie repus în funcţiune.
Theodora Golf Club. Povestea clubului de golf din inima Transilvaniei....
Aerul condiţionat este printre primele lucruri care se pot defecta la o staţionare prelungită. Freonul din sistem are toate şansele să se evapore pentru că sunt multe garnituri din cauciuc care necesită lubrifiere periodică, acre se întâmplă atunci când se porneşte aerul. Garniturile se crapă de la schimbările de temperatură şi o mică fisură este suficientă că să lase tot freonul să iasă din instalaţie.
Anvelopele se deformează şi nu mai pot fi utilizate. Presiunea tot scade în timp, se înmoaie pereţii laterali, iar roata pdevine neuniformă, adică plată în partea de jos, de la greutate. Dacă se lasă în aceeaşi poziţie maşina cu roţile, chiar dacă s evor umfla roţile se va simţi o trepidaţie în volan. 
Elementul auto care cedează cel mai des în timp este cel din cauciuc. Maşina are multe garnituri de cauciuc, mai ales la motor care se crapă în timp, pentru că nu au mai fost umezite cu ulei pe interior, dar şi dacă maşină stă vară în soare la +40 de grade şi iarnă la -30 de grade. Primele care cedează sunt garniturile de la baia de ulei şi cea de la capacul de tacheţi. Dar pot fi şi altele, cum ar fi de la pompa de apă, de la prinderile furtunelor de antigel şi altele.
La fel că în cazul pompei de apa, termostatul este o altă piesă uşor de stricat dacă nu se circulă cu maşina suficient. Dacă se blochează pe poziţia deschisă, se poate circula, dar cu un motor ce rămâne mereu sub temperatura optimă de funcţionare, iar asta se traduce prin consum crescut. Dacă se blochează pe poziţia închis se riscă supraîncălzire motorului. Discurile de frână ruginesc şi de multe ori se sudează de plăcuţe şi de etrier. Când maşină circulă, discurile se mai curăţă şi în acelaşi timp se şi uniformizează. Dar dacă stau, ruginesc şi se ovalizează sau chiar se crapă.
Şi partea electrică are de suferit la o maşină care stă pe loc. De la schimbările de temperaturi, unele contacte se oxidează şi încep să facă probleme. Releele sunt piese electrice destul de numeroase la care se oxidează papucii sau contactul, fie piesele metalice din interior care fac contact. Dacă nu se încălzesc o lungă perioadă de timp, de la folosire, riscă să cedeze. Într-o funcţionare obişnuită, tot ce înseamnă parte electrice se încinge, dar acest lucru este unul benefic. Pentru că sunt piese special făcute să reziste la temperaturi.
Alte piese care se defectează sunt injectoarele pe care se fac depuneri care se solidifica şi blochează traseul motorinei. În plus, există riscul că, pe timp de iarnă, motorina veche să îngheţe la temperaturi foarte scăzute şi chiar să crape traseul. Este bine că din când în când să se pornească motorul şi chiar să se circule puţin, pentru ca presiunea de la pompă să cureţe injectoarele. 
O altă problemă apare la frâna de mână, mai ales dacă a fost uitată ”trasă”. Arcurile ruginesc şi rămân aşa, întinse, blocând plăcuţele pe disc. Mai mult, se slăbesc arcurile şi pe viitor există riscul sp nu mai ţină deloc frâna de staţionare. Ideal este că, atunci când se lasă o maşină ”pe dreaptă” o perioadă lungă de timp, să fie cu frâna de mână ”netrasă”.
Firmele care au transformat Alba într-un judeţ prosper. Peste 2 miliarde de euro este cifra de afaceri a companiilor germane

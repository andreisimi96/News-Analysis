11 iunie 2018, 15:33
Deputatul Florin Roman şi-a anunţat  demisia din funcţia de vicepreşedinte al Partidului National Liberal. Anunţul a fost făcut pe pagina de facebook. Acesta nu precizează motivul rupturii de la conducerea partidului ci doar a dat de înţeles că nu îi erau luate în seamă opiniile.
Firmele care au transformat Alba într-un judeţ prosper. Peste 2 miliar...
„Am înaintat astăzi, demisia din funcţia de vicepreşedinte a Partidului National Liberal. După o îndelungă chibzuinţă. Atunci când începi să constaţi că, după multă munca şi efort, părerea ta este minoritară, cred că decizia este cea corecta. Iar majoritarii trebuie să-şi asume responsabilitatea unui partid care înseamnă 200.000 de membri. Tocmai pentru a nu pune PNL într-o situaţie delicată. Voi rămâne în continuare acelaşi deputat de opoziţie incisiv la adresa PSD!”, a postat Florin Roman pe pagina de facebook.
Deputatul nu a dorit să comenteze mai multe despre acest subiect, dar surese neoficiale susţin că este vorba despre poziţia PNL în legătură cu proiectul de modificare a Condului Administrativ promovat de alianţa de la guvernare. 
Potrivit g4media.ro, mai mulţi lideri PNL au propus şi au votat luni, în şedinţa Biroului Executiv al Partidului, ca senatorii şi deputaţii liberali să  voteze alături de PSD şi ALDE noul Cod administrativ.
Cel care a făcut propunerea a fost prim-vicepreşedintele PNL Iulian Dumitrescu. El a fost susţinut de deputaţii Florin Roman, Cristian Buican, Gigel Ştirbu, au mai spus sursele citate. Florin Roman şi ceilalţi doi reprezentanţi ai PNL în Comisia de Cod administrativ au votat săptămâna trecută alături de PSD, ALDE şi UDMR raportul elaborat de comisie, care va intra azi la votul final în plenul Senatului.
Propunerea lui Dumitrescu a fost însă respinsă, iar liderii PNL au votat ca poziţia oficială a partidului să fie de respingere a Codului administrativ propus de PSD. Florin Roman este unul dintre cei cinci deputaţi de Alba ai PNL.
Firmele care au transformat Alba într-un judeţ prosper. Peste 2 miliarde de euro este cifra de afaceri a companiilor germane

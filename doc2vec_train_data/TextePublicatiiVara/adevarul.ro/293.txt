29 mai 2018, 06:03
Pentru a avea electrocasnicele cât mai mult timp în stare optimă, e bine să ţinem cont de câteva sfaturi oferite de profesionişti.
9 greşeli pe care le facem când spălăm haine. Cum trebuie introduse că...
Când poziţionezi maşina de spălat în casă trebuie să ţii cont de câteva recomandări. În primul rând, te asiguro să aibă acces la o sursă de apă şi scurgere şi să fie aşezată într-un mediu relativ izolat, dar uşor accesibil. Cele mai comune locuri de amplasare a maşinii de spălat rufe rămân baia şi bucătăria.
Înainte să fixezi maşina de spălat rufe, determină cu o nivelă orice instabilităţi ale planului orizontal. Reglează acest lucru folosind picioruşele reglabile ale aparatului. 
Este bine de ştiut că, pentru a asigura stabilitatea necesară unei funcţionări corecte a maşinii de spălat rufe, poţi aşeza sub picioruşe mici bucăţi din material aderent, precum cauciucul. Asigură-te că maşina ta de spălat nu este aşezată peste un covor sau peste o mochetă groasă, deoarece aerisirea ar putea fi blocată, ajungându-se la supraîncălzire. 
Este important să folosim corect maşina de spălat, protejând-o de factori care ar putea duce la defectarea ei
De exemplu, când o utilizezi, nu supraîncărca maşina de spălat, deoarece există riscul ca acestea să nu fie corect spălate sau maşina de spălat să se defecteze. Supraîncărcarea cu rufe ar putea provoca o defecţiune, aşa că asigura-te ca între rufele din interior şi tavanul cuvei să fie aproximativ zece centimetri rămaşi.
De asemenea, pentru a preveni orice fel de defecţiuni trebuie ca acest aparat să fie verificat şi curăţat periodic. Inamicii maşinii de spălat rufe sunt condensul, calcarul acumulat din cauza durităţii apei, rugina şi căderile de tensiune sau şocurile electrice. 
O spălare lunară poate prelungi durata de viaţă a aparatului electrocasnic. Poţi folosi fie o soluţie specială din comert, fie oţet. Frecvenţa curăţării maşinii de spălat depinde atât de felul de substanţă folosită cât şi de tipul maşinii de spălat. 
”Sunt multe gospodine care ştiu această metodă de curăţare cu oţet pentru că acesta atacă calcarul depus. La o lună de zile e bine să faci o spălare în gol în acest fel. Se pune oţetul de seara iar dimineaţa îi dai drumul la o spălare în gol la 90 de grade. Doi litri de oţet este recomandată pentru o astfel de curăţare”, spune Dan Tudose, frigotehnist.
Rugina este şi ea duşmanul maşinii de spălat rufe. Odata apăruta, se poate răspândi foarte rapid pe toată suprafaţa tamburului maşinii de spălat. Pentru a preveni acest lucru, asigură-te că rufele nu conţin rugină, precum nasturii vechi şi oxidaţi. 
Nu lăsa rufele spălate în maşină un timp îndelungat, iar în cazul în care aparatul este izolat într-o cameră cu umiditate crescută, foloseşte un aer condiţionat sau un dezumidifactor pentru a înlătura excesul de umezeală . 
Dacă maşina ta de spălat este instalată într-un loc fără control al temperaturii, precum un garaj sau o spălătorie, aparatul trebuie protejat de temperaturile scăzute pe perioada iernii. Mai precis, trebuie să izolezi bine ţevile de apă de acţiunea îngheţului, să nu laşi deschisă uşa maşinii, să închizi robineţii de acces şi să deconectezi maşina de spălat de la sursele de energie electrică atunci când nu o foloseşti.

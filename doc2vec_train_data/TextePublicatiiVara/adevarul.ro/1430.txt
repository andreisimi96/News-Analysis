Curs de competenţe antreprenoriale la Universitatea ”Dunărea de Jos”. Vor fi selectaţi tinerii cu cele mai bune idei de afaceri
5 iunie 2018, 18:20
Cursul este organizat de Societatea Antreprenorială Studenţească din Universitatea „Dunărea de Jos” din Galaţi, fiind disponibile 28 de locuri. Durata cursului este de 40 ore, examenul fiind gratuit.
Un brand ca "afară". La 28 de ani a investit 20.000 de euro într-o afa...
În cadrul proiectului „Dezvoltare, adaptare şi transformare în antreprenoriat studenţesc - DATAS” se organizează, în perioada 04.06.2018 – 10.06.2018, procesul de înregistrare şi selecţie a studenţilor, masteranzilor şi absolvenţilor (promoţiile 2016, 2017) din cadrul Universităţii „Dunărea de Jos” din Galaţi, care doresc să urmeze cursul de competenţe antreprenoriale.
Cursul este organizat de Societatea Antreprenorială Studenţească din Universitatea „Dunărea de Jos” din Galaţi (SAS-UGAL) şi este autorizat de Autoritatea Naţională pentru Calificări. Acesta se va desfăşura în perioada 25.06.2018 – 13.07.2018.
La curs sunt disponibile 28 de locuri, iar ocuparea lor se va face în funcţie de fezabilitatea ideii de afaceri propuse de către candidaţi. Durata cursului este de 40 ore, examenul fiind gratuit.
Cei interesaţi se pot înscrie completând formularul de la adresa  https://goo.gl/forms/qi97DImJXNMrSPCY2  până  la data de 10.06.2018.

7 iunie 2018, 13:36
Celebrii pepenii de Dăbuleni ar putea ajunge de anul acesta în Suedia, iar marile lanţuri de magazine din România se arată deja interesate să încheie contracte cu fermierii din zonă. Oamenii susţin că este un an foarte bun şi au marfa suficientă pentru a putea livra atât pe piaţa din România, cât şi în străinătate.
FOTO Micuţul oraş din Dolj unde străzile sunt neasfaltate, dar locuito...
Fermierii din patria lubeniţelor din Dăbuleni sunt în plin proces de recoltare, iar în urmă cu câteva zile au aflat că pot încheia contracte cu marile magazine din Suedia. Oamenii susţin că pepnele este bio şi că ar putea deveni faimos la fel şi în străinătate ca şi în România fără probleme.
„Declarăm deschis sezonului lubeniţei de Dăbuleni care sunt certificate prin „Casa Pepenilor Dăbuleni“, iar mai nou avem şi cooperativă care cu siguranţă o să îi ajute pe fermieri să îşi vândă mult mai bine marfa. Produsele noastre merg la nivel naţional şi să sperăm cu puţin noroc dacă producătorii vor îndeplini toate condiţiile să meargă şi în afara ţării. Cooperativa a primit o ofertă de la Dăbuleni din Suedia, iar noi am purtat discuţii cu reprezentanţii cooperativei şi ne-au comunicat că le-au cerut o anumită cantitate, pepenele să aibă între 4 şi 6 kilograme şi am înţeles că vor un anumit soi de pepeni pe care îl vor acolo în Suedia pe piaţă. Acolo marfa va merge în supermarket, însă din păcate la nivel naţional nu există oferta, dar sperăm că această cooperativă să aibă sorţi de izbândă, iar de anul viitor să reuşească să satisfacă cererea şi ofertele să fie mult mai mari. Concurenţa este neloială, iar în momentul de faţă s-a declarat ca fiind pepene de Dăbuleni pe pieţele naţionale până acum o săptămână, însă acest lucru nu este adebărat, noi abia acum am declarat deschis sezonul recoltării de pepeni. Pepenii de Dăbuleni sunt bio şi trataţi conform standarelor şi normelor agricole şi ar trebui să nu fie confundaţi cu pepenii din Turcia sau Grecia“, a spus Claudia Ghiţă, purtătorul de cuvânt din cadrul Primăriei oraşului Dăbuelni. 
Străinii plătesc mai bine
Alin Moraru este unul dintre fermierii din Dăbuleni care este interesat să ducă marfa la export şi aşteaptă acum să vadă care sunt condiţiile impuse de marile magazine din Suedia. Anul acesta la trei hectare prodcuţia este undeva la 240 de tone. Agricultorul este convins că pepenle de Dăbuleni va fi mult mai bine vândut în străinătate decât în ţară.
„Recolta este destul de bună, dar în momentul de faţă preţul este foarte mică, iar în perioada următoare o să scadă şi mai mult. Am reuşit să vândă deja, dar cu 1 leu şi 50 de bani, iar în pieţe se vinde cu 3 lie. La noi întotdeauna scade preţul din cauză că bişniţa ne omoară, dar şi faptul că pe piaţă sunt pepeni de la greci şi sunt pe terminare şi îi vând cu preţuri mici. M-ar interesa să duc marfa la export, dar trebuie să facem contracte şi să ne spună exact ce soiuri vor pentru export. Trebuie un anumite soi, anumite mărimi, iar noi avem să livrăm cantitatea dorită pentru cei care vor să cumpere marfa pentru export. Ar fi foarte bine ca pepenii de Dăbuleni să ajungă în Suedia pentru că şi cei din străinătate ajung la noi şi sunt cumpăraţi. Din păcate noi pepenii româneşti îi ducem pe tarabe şi în supermarket îi aducem din alte ţări. Am făcut o cooperativ şi sperăm ca la anul să facem contracte cu marile magazine şi să reuşim să ne vindem mai bine marfa“, a precizat Alin Moraru, fermier Dăbuleni.
Fermierii din Dăbuleni sunt pregătiţi să ducă pepenii la export
În oraşul Dăbuleni sunt peste 900 de hectare de teren cultivate cu lubeniţă, iar specialiştii susţin că anul acesta fermierii au ieşit cu 10 zile mai devreme pe piaţă pe motiv că solul este unul nisipos şi atrage căldură, iar astfel pepenii s-au copt mult mai repede. „Solurile nisipoase din zonă se încălzesc foarte bine, dar se şi răcesc la fel de bine, însă anul acesta am avut un an atipic şi din iarnă am intrat direct în vară, iar temperaturile ridicate au copt pepeni mult mai repede“, a precizat Aurelia Diaconu, director Staţiunea de Cercetare Dăbuleni.
Iulian Bănică este un alt fermier din patria lubeniţeor care este pregătit să îşi ducă marfa la export în Suedia. Bărbatul nu este străin de aceast lucru, el a mai avut şi anul trecut contract cu polonezii. „Am vândut anul trecut în Polonia şi a fost foarte bine, aşa că sunt pregătit să fac celebrii pepenii de Dăbuleni şi în Suedia. Ştiu că se caută un anumit soi de lubeniţă şi că nu trebuie să depăşească 8 kilograme. Noi avem marfa suficientă şi putem vinde atât în ţară, dar şi în străinătate“, a precizat bărbatul.
O parte din fermierii din Fdăbuleni s-au asociat într-o cooperativă şi speră ca de anul viitor să poate încheia contracte şi cu mmarile magazine din România.             

28 mai 2018, 15:57
Din cauza unei boli agresive care usucă ulmii din pădurea Crâng, vor fi tăieri de copaci şi în zona de promenadă, pentru că semnele bolii au apărut şi aici. Autorităţile cer buzoienilor să dea dovadă de înţelegere pentru că doar aşa se va limita răspândirea bolii.Din ce în ce mai mulţi copaci se usucă în Parcul Crâng spre îngijorarea specialiştilor de la Urbis Serv, care administrează zona de promenadă.
Teroarea a continuat la Pănătău şi după internarea femeii care a bătut...
Ulmii care au fost atacaţi de această boală sunt măcinaţi pe dinăuntru şi se usucă destul de rapid. 
La un vânt mai puternic, copacii sau ramurile uscate s-ar putea prăbuşi şi ar putea pune în pericol buzoienii ieşiţi la plimbare în aer curat.
După ce vor fi depistaţi toţi copacii uscaţi sau cei care dau semne că ar fi atacaţi de această boală care decimează ulmii, se vor începe operaţiunile de tăiere şi de înlăturare a acestora.
În acest fel se va încerca limitarea răspândirii bolii şi la alţi copaci. Autorităţile cer buzoienilor să dea dovadă de înţelegere pentru că doar aşa se va limita răspândirea bolii.

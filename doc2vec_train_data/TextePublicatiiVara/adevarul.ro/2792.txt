12 iunie 2018, 16:45
Petre Daea, ministrul Agriculturii, în judeţul Ialomiţa FOTO Facebook/Ministerul Agriculturii
Un fermier din Bărăgan a inaugurat marţi, 12 iunie, în prezenţa ministrului Agriculturii, Petre Daea, o fabrică de lapte în judeţul Ialomiţa, punctul de lucru al Agroserv Măriuţa Călăraşi. Investiţia, aflată sub brand-ul ,,Lăptăria cu caimac" şi gândită de compania 100% românească, are un efectiv în fermă de 2.500 de animale din care 1.000 vaci de muls.
IGPR: 553 de şoferi, lăsaţi pietoni de poliţişti. 208 infracţiuni ruti...
“Fabrica se bazează pe principii actuale de îngrijire a animalelor, axate pe prevenţie, şi pe o echipă de medici veterinari care au grijă ca laptele de la vacă sa fie, mereu, lapte de la vacă sănătoasă. Felicit fermierii şi le urez mult succes pe piaţa de specialitate!”, a scris pe o pagină de socializare Vasile Iliuţă, preşedintele CJ Călăraşi şi fermier la Vâlcelele.
Lăptăria cu caimac, brandul pe care fermierul Nicuşor Şerban îl lansează, este 100% românesc. Laptele provine din ferma Agroserv Măriuţa, pe care acesta o deţine în Drăgoeşti, judeţul Ialomiţa. Laptele comercializat sub acest brand va fi integral, minim procesat. 

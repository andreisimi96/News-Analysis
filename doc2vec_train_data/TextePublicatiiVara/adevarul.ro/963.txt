4 iunie 2018, 10:58
Femeia şi copilul au fost preluaţi de un echipaj de la Ambulanţă
Femeia, în vârstă de 33 de ani, a fost luată prin suprindere de faptul că i-a venit sorocul. Atât mama, cât şi copilul se află în prezent la Spitalul de Urgenţă.
Modificări fascinante produse la nivelul creierului în perioada matern...
O tânără femeie din Vrancea, în vârstă de 33 de ani, mamă a încă doi copii, a născut azi noapte, sub cerul liber, imediat după ce a ieşit din bloc pentru a merge la spital.
Femeia, de loc din Măicăneşti, locuia la naşa ei din Focşani şi după miezul nopţii a simţit că i-a venit sorocul.
Şi-a pregătit în grabă bagajele şi a chemat un taxi care să o ducă la spital. Cum a ieşit însă din bloc, femeia a simţit că va naşte şi s-a întins pe iarbă, acolo unde a venit pe lume cel de-al treilea ei copilaş, o fetiţă de trei kilograme.
Cei care se aflau în zonă au sunat la 112 şi la faţa locului a venit de urgenţă un echipaj de la Ambulanţă. Medicul de la ambulanţă a fost ce care i-a tăiat cordonul ombilical al copilului.
Atât mama, cât şi copilul au fost duşi ulterior la Spitalul de Urgenţă din Focşani iar în prezent starea lor de sănătate este foarte bună.

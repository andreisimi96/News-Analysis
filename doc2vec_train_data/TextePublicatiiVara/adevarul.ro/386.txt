29 mai 2018, 17:20
Poliţiştii de Frontieră lucrează cu echipamente avansate
Poliţiştii de frontiră de la ITPF Timişoara, sub coordonarea procurorilor DICOT Timişoara, au destructurat o reţea infracţională organizată, constituită din cetăţeni din România, Serbia, Albania, Afganistan, Irask, Siria şi Algeria specializată în traficul de migranţi.
Cinci morţi în urma unui cumplit accident de circulaţie petrecut în Ti...
Timişoara a fost un important nod pentru traficanţii de migranţi din Orientul Mijlociu în drumul lor spre 
Occident. Migranţii erau preluaţi de la frontiera cu Serbia, cazaţi în hoteluri şi pensiuni din capitala Banatului, iar apoi transportaţi peste graniţa cu Ungaria, în TIR-uri. 
Creierul reţelei era un irakian cu cetăţenie suedeză. Acesta avea în jurul său o vastă reţea de infractori români, sârbi, albanezi, afgani, irakieni, sirieni şi algerieni. Grupul era extrem de bine organizat, cu atribuţii precis delimitate, iar metoda de comunicare era prin Whatsapp şi Viber.
Migranţii erau ajutaţi să ajungă din Serbia în România şi transportaţi până în Timişoara, unde erau cazaţi la diferite pensiuni ieftine din oraş. Aici li se organiza trecerea frontierei cu Ungaria şi transportul lor până la destinaţia finală. 
Pentru aceste servicii migranţii plăteau între 4.000 şi 5.000 de euro de persoană. 
Cei care nu aveau suficienţi bani să plătească erau folosiţi pentru transportul de droguri şi alte mărfuri. 
"Au fost folosite dispozitive tehnice de tip GPS, aplicaţii mobile, în unele situaţii s-au folosit şi drone"
Reţeaua din România era structurată pe trei paliere distincte, cu roluri clar definite pentru fiecare. 
Conducerea era asigurată de un cetăţean irakian cu rezidenţă în Suedia, sprijinit de un cetăţean irakian şi un algerian, legăturile între membrii reţelei fiind asigurate exclusiv prin intermediul reţelelor de socializare.
„Pe parcursul cercetărilor au fost iniţiate schimburi de informaţii cu cei din Germania şi Serbia. Am descoperit că membri grupării care acţionează în judeţul Timiş face parte dintr-o uriaşă reţea de trafic de migranţi, constituită la nivel european. Acţiuna pe ruta Turcia, Grecia, Serbia, România, Austria şi Germania. S-a constat şi o înaltă specializare a infractorilor, pentru a evita depistarea lor de către autorităţi. Au fost folosite dispozitive tehnice de tip GPS, aplicaţii mobile, în unele situaţii s-au folosit şi drone. De asemenea, foloseau maşini înmatriculate în alte state, acest lucru făcând dificil ferificarea şi identificarea. Au folist metode eficente de transfer bancar. Foloseau căluze racolate dintre cetăţenii de origine arabă care au solicitat azil în România”, a declarat Tiberiu Giurea, împuternicit şef al Inspectoratului Inspectoratului Teritorial al Poliţiei de Frontieră Timişoara.
Şoferul de TIR primea 250 de euro pe transportul unui migrant
Palierul de coordonare a activităţilor de transport era asugurat de un cetăţean pakistanez cu rezidenţă în Grecia şi un cetăţean sârb.
În fine, paleireul de transport şi călăuzire a migranţilor, în cadrul căruia s-au dezvoltat două echipe de transportatori. Prima echipă era formată din cetăţeni sârbi şi urmărea să evite orice corelare între componenţii săi, în cazul depistării unui transport de către autorităţi. A doua echipă, coordonată de un cetăţean pakistanez, din care făceau parte atât români cât şi albanezi, se preocupa constant cu identificarea de migranţi peste frontiera cu Ungaria, călăuze care erau racolate  dintre soliitanţii de azil în România şi care erau familiarizaţi cu specificul zonei de frontieră.
„Migranţii erau ascunşi în camioane. Există o frontieră internă cu Ungaria, unde se face control, dar asta nu înseamnă deschiderea tuturor camioanelor. E un trafic foarte mare, iar ei profitau de aceste aglomeraţii în frontieră, le căutau, le identificau, şi atunci se prezentau la control. Prin acţiunile derulate de Poliţia de Frontieră Timişoara au fost constatate foarte multe situaţii în care s-a încercat scoaterea unor grupuri de migranţi către Ungaria. Numai între aprilie şi mai sunt peste 45 de persoane depistate la ieşirea din România. Sunt folosite TIR-uri din Italia, Albania, Turcia. Palierul de transport încearcă să recruteze şoferi de camioane, care lucrează pentru anumite firme. Li se propune anumite sume de bani, în funcţie de numărul de persoane, dar în general se plăteşte în jur de 250 de euro de persoană scoasă din ţară. Nu avem o cifră exactă a celor care au ajuns în Germania. Până la finalizarea cercetărilor”, a mai spus Tiberiu Giurea. 
Reţeaua a fost destructurată în cursul nopţii de 23 mai 2018 când au fost reţinuţi şi duşi la audieri cinci dintre membrii grupării. 
A fost pusă în mişcare urmărirea penală faţă de 22 de inculpaţi, s-au solicitat 12 mandate de arestare preventivă, trei persoane- cetăţeni români, se află sub control judiciar, sunt doi arestaţi preventiv, iar în cauză mai sunt emise 11 mandate de arestare preventivă.  De asemenea, pe teritoriul Germaniei au fost emise opt mandate de arestare.
Presiunea migranţilor a scăzut în 2018
Reamintim că în 2017 au fost înregistrare 223 de cazuri de treceri ilegale ale frontierei cu 1688 de persoane implicate, în creştere cu 251 la sută faţă de anul 2016, când au fost descoperite 56 de cazuri de treceri ilegale cu 480 de persoane implicate. 
În primul trimestru al anului 2018, numărul persoanelor depistate cu trecere ilegală din Serbia în România este în scădere semnificativă.
În primele patru luni, presiunea migranţilor a scăzut cu 54 la sută faţă de primul trimestru din 2017, şi cu 59 la sută faţă de trimestrul IV din 2017.
Întărirea controalelor la frontiera româno-sârbă i-a determinat pe migranţi să caute rute alternative care să ocolească ţara noastră.

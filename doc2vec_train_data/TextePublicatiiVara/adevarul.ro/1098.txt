Limba rusă nu va mai avea statut de limbă de comunicare interetnică în...
Andrei Năstase a negat categoric că PPDA ar intenţiona să formeze o alianţă cu PDM după alegerile parlamentare
„În ce priveşte Platforma Demnitate şi Adevăr, nu va face niciodată alianţă cu mafia, nu va face niciodată alianţă cu cei care au batjocorit această ţară, care au transformat această ţară într-o spălătorie a mafiei ruseşti, au furat de la această ţară şi de la cetăţenii ei o treime din vistieria statului, peste 13 la sută din Produsul Intern Brut, şi-au bătut joc de copiii noştri, şi-au bătut joc de părinţii noştri, i-au alungat în străinătate”, a declarat liderul PPDA într-un interviu pentru  Europa Liberă.
Andrei Năstase a comentat şi mesajul de felicitare transmis de către democraţi alegătorilor, după victoria sa în turul II de scrutin.
„Un mesaj ipocrit, un mesaj mincinos, la fel cum s-a produs şi în cadrul campaniei prezidenţiale atunci când ne-a fost servit un măr otrăvit, când acelaşi Partid Democrat, condus de cel mai detestat dintre moldoveni politician, vorbesc de Plahotniuc, a considerat că este bine să spună că o susţine pe Maia Sandu – un om integru, un om profesionist, un om care îşi merită locul în topul ierarhiei noastre politice – şi iată că a venit atunci cu acel mesaj, prin care înţelegeam foarte bine cu toţii că creează o linie de atac împotriva Maiei Sandu din partea partenerilor fideli ai lui Plahotniuc – Dodon şi Partidul Socialiştilor”, a subliniat noul primar ales.

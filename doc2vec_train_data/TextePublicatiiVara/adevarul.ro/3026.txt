13 iunie 2018, 16:30
Liviu Dragnea spune că l-ar fi concediat pe George Harabagiu. Foto: Inquam.
Liderul PSD Liviu Dragnea a declarat miercuri, pentru Antena 3, că l-ar fi concediat pe George Harbagiu, coordonatorul online al PSD, după ce acesta a distribuit pe paginile filialelor social-democraţilor un filmuleţ trucat în care oamenii strânşi pentru a o susţine pe Simona Halep la Arena Naţională ar fi huiduit-o.
Ponta a stârnit aplauze în plenul Camerei Deputaţilor: „Nu mă huiduiţi...
Liviu Dragnea a declarat miercuri, pentru Antena 3, că l-ar fi concediat pe responsabilul de comunicarea online a PSD, George Harabgiu, în urma postărilor de marţi seara. Pe paginile filialelor social-democrate din mai multe judeţe au circulat marţi seara mesaje care prezentau informaţii false cu privire la evenimentul de susţinere a Simonei Halep de pe Arena Naţională, eveniment la care publicul a huiduit-o pe primarul Capitalei, Gabriela Firea.
„SIMONA HALEP marea noastra CAMPIOANĂ HUIDUITĂ de circa 20.000 de «fani» pe Arena Naţională, pe data de 11.06.2018", scria în partea de sus a colajului distribuit pe paginile organizaţiilor PSD. Mesajul preciza în continuare că Simona Halep fusese „APLAUDATĂ de sute de mii de români, în Piaţa Victoriei, pe data de 09.06.2018", atunci când a avut loc mitingul PSD. 
(Fotografie distribuită pe paginile de Facebook ale organizaţiilor PSD)

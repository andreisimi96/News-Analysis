12 iunie 2018, 15:08
Bărbatul de 29 de ani le-a oferit poliţiştilor mită pentru a nu fi sancţionat Foto: Arhiva
Un tânără din judeţul Dolj a fost arestat la domiciliu pentru dare de mită şi este acuzat că a încercat să le ofere unor poliţişti suma de 175 de euro pentru a nu fi sancţionat.
Un nonagenar a fost aproape să rămână fără un deget după ce şi-a pus f...
Bărbatul de 29 de ani a fost oprit în trafic de un echipa de poliţie, însă nu avea asupra sa documentele de provenienţă pentru o cantitate însemnată de cupru, pe care o transporta cu scopul de a o vinde în municipiul Craiova. Tânărul le-a oferit poliţiştilor suma de 175 de euro pentru a scăpa de amendă. „Un echipaj de poliţie format din doi poliţişti din cadrul Inspectoratului de Poliţie al Judeţului Dolj, fiind în exercitarea atribuţiilor de serviciu, a oprit în trafic o autoutilitară condusă de un tânăr, care nu avea asupra sa documentele de provenienţă pentru o cantitate însemnată de cupru, pe care o transporta cu scopul de a o vinde în municipiul Craiova. În timpul întocmirii actelor de constatare, acesta a promis agenţilor de poliţie constatatori care au preluat cercetările în vederea stabilirii provenienţei cuprului, diverse sume de bani de până la 500 de euro sau o treime din contravaloarea mărfii, aceasta fiind estimată la circa 8.000 lei, pentru a nu fi dispuse măsurile legale“, se arată în comunicatul emsi de Direcţia Generală Anticorupţie.
Prins în flagrant
Tânărul din Dolj a fost prins în flagrant imediat după ce a oferit suma de 175 euro unuia dintre agenţii de poliţie, iar imediat dus la sediul Parchetului de pe lângă Tribunalul Dolj, în vederea continuării cercetărilor pentru săvârşirea infracţiunii de dare de mită. 

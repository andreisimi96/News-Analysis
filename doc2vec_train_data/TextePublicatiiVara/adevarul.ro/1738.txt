6 iunie 2018, 18:30
Angelique Kerber o aplaudă pe Simona  Halep
Simona Halep a învins-o din nou pe Angelique Kerber, la fel cum o făcuse şi la Australian Open, în semifinale. A fost încă un meci de trei seturi adjudecat de liderul mondial.
Cristian Tudor Popescu, impresionat de Halep până la un punct: „Un sin...
Simona Halep a trecut de Angelique Kerber în semifinale la Roland Garros, după un meci de două ore şi 14 minute. 
În semifinală, a şasea din carieră la un Grand Slam, a treia la Roland Garros, Simona Halep va juca împotriva spaniolei Garbine Muguruza, locul 3 WTA, atât pentru calificarea în ultimul act al French Open, cât şi pentru locul I WTA. Jucătoarea care se va impune în această întâlnire va fi, luni, numărul 1 mondial.
Până în prezent, Halep şi Muguruza s-au întâlnit de patru ori, iar spaniola conduce cu 3-1. Însă toate victoriile ei sunt pe hard, în timp ce succesul Simonei Halep este pe zgură, în optimi, la Stuttgart, în 2015, scor 3-6, 6-1, 6-3.
În cealaltă semifinală vor evolua americancele Sloane Stephens, locul 10 WTA, şi Madison Keys, locul 13 WTA. Ele s-au întâlnit şi în finala ultimei ediţii a US Open, când Stephens s-a impus cu 6-3, 6-0.
Calificarea în semifinale este recompensată la Roland Garros cu un premiu de 560.000 de euro şi cu 780 de puncte WTA.
Simona Halep a fost de două ori finalistă pe zgura pariziană, în 2014 şi 2017.
Contra lui Kerber, Simonei i-au ieşit câteva lovituri spectaculoase, iar efortul său de a ajunge la o scurtă şi a câştiga punctul a fost apreciat inclusiv de adversara ei, care a aplaudat-o pe Halep.
— Eurosport UK (@Eurosport_UK) 6 iunie 2018

1 iunie 2018, 14:05
O fetiţă de patru ani din satul Peresecina, Orhei, s-a stins din viaţă după ce a fost strivită de o maşină lăsată fără supraveghere de tatăl său, la volanul căreia a urcat fratele copilei, de doar doi ani.
VIDEO Marş în centrul Chişinăului: Nu vrem uniformă acum, daţi hârtie ...
Potrivit Poliţiei, tragedia s-a întâmplat pe 29 mai, în jurul orei 18.00, în timp ce un băiat de doi ani şi o fetiţă de patru ani se jucau în faţa porţii gospodăriei în care locuiesc, informează Publika.md .
Băiatul a urcat în automobilul tatălui său, care a fost lăsat fără supraveghere şi avea cheia în contact. Copilul a pornit maşina, iar sora lui, aflată în preajmă, a fost prinsă între vehicul şi un camion ce staţiona în faţă.
În urma impactului, minora a decedat pe loc.
Poliţia cercetează toate circumstanţe producerii accidentului.

Apa este cel mai important nutrient. Când trebuie să bei mai multă apă
5 iunie 2018, 04:05
Suntem alcătuiţi în mare parte din apă
În mod normal, medicii recomandă să bem între opt şi 10 pahare de apă pe zi. Adică, minimum doi litri sau chair trei dacă afară este cald. În anumite situaţii, cantitatea de lichid trebuie suplimentată. Care sunt acestea.
Fibrele previn cancerul de colon? Rolul fibrelor în cadrul digestiei...
Apa reprezintă între o jumătate şi patru cincimi din greutatea corpului nostru. Mai simplu spus, suntem în mare măsură constituiţi din acest lichid.
Apa este solventul de bază pentru toate produsele de digestie, ea reglează temperatura corpului şi tot cu ajutorul ei sunt eliminate deşeurile.
Cantitatea de apă pe care o pierdem este condiţionată de climă, situaţii şi indivizi, prin urmare nu există o doză specifică. În mod obişnuit însă recomendarea este de a bea între 8-10 pahare de apă de 250 de mililitri pe zi.
Femeile care alăptează au o nevoie mai crescută de apă, din cauza cantităţilor secretate prin lapte, în timp ce persoanele mai în vârstă tind să nu mai simtă nevoia de a bea apă.
Urina mai închisă la culoare este semnul că nu consumăm suficient din acest lichid.
Oricât ar părea de bizar, un aport exagerat de apă într-un timp foarte scurt – cinci litri în circa o oră ar putea fi periculos pentru un adult şi ar putea ucide un copil.
Sfaturi pentru consumul de apă
Dacă urmezi o dietă, apa băută cu jumătate înainte de masă reduce pofta de mâncare.
Dacă ai febră apa previne deshidratarea şi curăţă deşeurile din corp.
Indicaţia este de a bea mai multă apă atunci cân iei medicamente care pot irita stomacul, ca de pildă aspirina, ibuprofenul sau antibioticele.
Cafeaua şi alcoolul contribuie la deshidratarea organismului, astfel că ar trebui ocolite, mai ales vara.
Pentru a calcula cu aproximaţie de câţi litri de apă are nevoie organismul uman în fiecare zi, se împarte numărul de kilograme la 32. Adică: o persoană care cântăreşte să spunem 84 de kilograme are nevoie să bea în fiecare zi 2,6 litri de apă, în timp ce una care cântăreşte 66 de kilograme, doi litri.
Sticlele de apă din plastic nu trebuie puse la congelator cu apă în ele sdeaorece pot elibera dioxine, substanţe cancerigene foarte toxice.  

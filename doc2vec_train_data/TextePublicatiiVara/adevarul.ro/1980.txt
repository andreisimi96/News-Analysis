Premierul israelian Benjamin Netanyahu FOTO AFP
Benjamin Netanyahu l-a avertizat pe preşedintele sirian Bashar al-Assad că are „o nouă abordare“ faţă regimul său şi că nu va fi la „adăpost“ în cazul unui atac al Iranului contra Israelului din teritoriul aflat sub controlul său.
Ministrul israelian al Apărării îi transmite lui Bashar al-Assad să-i ...
Aflat în vizită la Londra, premierul israelian Benjamin Netanyahu a ţinut să transmită un mesaj de avertisment la adresa lui Bashar al- Assad, liderul regimului de la Damasc.
„Trebuie să înţeleagă că Israelul nu va permite înrădăcinarea militară a iranienilor în Siria“, a spus premierul israelian.
„O nouă abordare a fost adoptată“, a subliniat el.
Potrivit lui Netanyahu, dacă regimul Assad va permite Iranului să atace Israelul din teritoriul pe care îl controlează, atunci nu va mai fi la „adăpost“.
Parlamentul israelian aprobat la 30 aprilie o lege care le permite premierului şi ministrului Apărării să decidă, în caz de „condiţii extreme“, intrarea în război fără consultarea guvernului.
Armata israeliană a desfăşurat deja atacuri împotriva unor obiective militare iraniene din teritoriul sirian.
Bashar al-Assad a mai fost ameninţat cu moartea de oficiali israelieni, care şi-au intensificat apelurile la alungarea militarilor iranieni din teritoriul sirian.

13 iunie 2018, 10:51
Inspectorii sanitar-veterinari au aplicat amenzi de peste 240.000 de lei în toată luna mai, în urma unor controale efectuate în industria agroalimentară.
Cinema Flacăra va fi redeschis după un deceniu. Schimbările prin care ...
„În cursul lunii mai, direcţiile judeţene sanitare veterinare şi pentru siguranţa alimentelor precum şi a municipiului Bucureşti au desfăşurat 10.420 de controale în unităţile din industria agroalimentară care desfăşoară activităţi în domenii precum fabricarea produselor de morărit, a pâinii, a produselor de patiserie, a băuturilor răcoritoare, a băuturilor alcoolice, dar şi a celor de depozitare a produselor alimentare, a seminţelor, legumelor şi fructelor”, se arată într-un comunicat de presă al ANSVSA. 
Potrivit sursei citate, controalele au vizat aspecte privind calitatea spaţiilor de depozitare a produselor alimentare, manipularea, prelucrarea şi depozitarea acestora, controlul dăunătorilor, documentele prevăzute de legislaţie şi a informaţiilor privind sistemul HACCP, condiţiile de igienă şi de funcţionare a unităţilor.
Unde au fost aplicate cele mai multe amenzi
Cele mai mari amenzi au fost aplicate în Cluj (59.200 lei), Bucureşti (38.600 lei), Bistriţa-Năsăud (23.000 lei), Ilfov (21.200 lei), pentru neîntreţinerea spaţiilor de depozitare în condiţii igienice, depozitarea produselor alimentare fără a se respecta regimul termic indicat de producător, funcţionarea fără înregistrare sanitară-veterinară şi pentru siguranţa alimentelor, etichetarea necorespunzătoare a produselor alimentare.
În cadrul controalelor în unităţile din industria agroalimentară s-au prelevat probe conform procedurilor şi Programului de supraveghere şi control, urmărindu-se prezenţa şi încadrarea în valorile maxime admise a pesticidelor, contaminanţilor, aditivilor şi substanţelor interzise, precum şi teste de sanitaţie necesare analizei gradului de igienă, probe transmise spre analiză laboratoarelor arondate. 

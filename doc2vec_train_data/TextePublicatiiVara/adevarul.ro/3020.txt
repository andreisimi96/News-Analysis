13 iunie 2018, 16:15
Catrina câştigă premi ila toate concursurile
La 11 ani, Catrina Colder Bud este decisă să urmeze o carieră în muzică şi face toate eforturile pentru a face performanţă. Ea a început să participe la concursuri şi rezultatele nu au întârziat să apară.
Angajatele unui centru de plasament, acuzate că bat copiii cu dizabili...
La aproape toate concursurile la care participă. Catrina câştigă un loc onorabil, dovadă stau mulţimea de dimplome şi cupe pe care le-a câştigat până acum. Mândă de ele, le arată pe toate şi ştie fiecare în parte la c concurs şi cu ce piesă a fost câştigată. „Îmi place să cânt. De când eram mică, tot ce auzeam pe la canalele de televiziune muzicale, cântam şi eu. Cu orice ocazie. Orice piesă auzeam, începeam să o fredonez. De fiecare dată când mergeam la un club pentru copii, unde era o scenă şi microfon, începeam să cânt toate piesele pe care le ştiam. Nu mai lăsam niciun copil să cânte. Luam microfonul şi nu-l mai lăsam. Eram mică atunci, dar îmi place şi acum la fel de mult să cânt”, spune ea amuzată. Ba, mai mult, îşi aminteşte cum îşi deranja părinţii cu cântecele ei. „În casă, cântam mereu. Ziua, noaptea, când se nimerea, îi înnebuneam pe părinţi cântând. Uneori îl mai trezeam pe tata, dimineaţa, cântând. Mă mai certa câteodată, când uitam că el doarme şi începeam să cânt şi-l trezeam. Mă opream un pic, dar pe urmă începeam să cânt iar”, mai relatează ea.
Nu doar părinţii erau cei care o auzeau, ci şi vecinii, aşa se face că un vecin l-a abordat pe tatăl Catrinei şi l-a sfătuit să o orienteze pe fetiţă înspre muzică. „Nu s-au plâns niciodată vecinii. Cred că s-au obişnuit cu ea. Chiar unul din ei m-a întrebat de ce nu o dau la muzică pe Catrina, după ce a auzit-o mereu cântând în casă. Acum eu le-am spus să ne scuze dacă mai facem gălăgie, pentru că ea repetă în casă şi la bloc se aude, dar nu sunt supăraţi”, mai spune Vasile Colder, tatăl Catrinei.  
Încă de la şapte ani, Catrina a început să participe la concursuri şi au început să vină şi premiile, chiar dacă nu au fost de la început cele mai mari. „La primul concurs am luat premiul III sau menţiune, nu mai ştiu”, mai spune ea. Între timp, însă, a mai participat la concursuri şi acum îşi prezintă cu încredere trofeele obţinute la concursuri de prestigiu în domeniu. „Am câştigat de două ori premiul I la concursul «Volare», în 2016 şi în 2017. Am participat la Miniursuleţul de Aur şi m-am calificat”, mai spune ea. Asta înseamnă că urmează să participe la concursul devenit internaţional „Ursuleţul de Aur”, concurs pentru copii ajuns la ediţia a XXXIV-a, ce va avea loc la începutul lunii iulie.
Catrina este genul de copil cu simţul umorului, dar care ştie exact ce vrea să facă în viaţă şi îşi traseaza, deja, cariera. „Dacă închid ochii, mă văd cântând pe o scenă mare”, spune ea, fără să stea pe gânduri, La fel răspunde şi la întrebarea despre ce alte materii îi plac la şcoală, tot fără să stea pe gânduri. „Pauza”, spune ea, după care râde amuzată. Totuşi, istoria este materia preferată, după pauză.
Catrina Colder-Bud este elevă la Liceul de Arte din Baia Mare şi studiază violoncelul, fiind unul din copiii care promit să ne facă mândri. Ea mai studiază canto la Palatul Copiilor din Baia Mare, cu profesoara Adriana Diaconu, dar şi în particular, cu profesoara Mădălina Costin. Despre cele două profesoare, respectiv cea de la Palatul copiilor şi cea cu care face în privat, spune că sunt „cele mai tari profe’ ever” şi merge la orele de canto „cu zâmbetul pe buze”.

27 mai 2018, 15:25
Sezonul 5 „iUmor“ se îşi desemnează câştigătorul în această seară FOTO Antena 1
Astăzi, 27 mai, de la ora 20.00, românii vor afla cine este câştigătorul sezonului 5 al show-ului „iUmor“, de la Antena 1.
Un puşti de 18 ani a impresionat la iUmor după ce a taxat dur showbizu...
După 11 ediţii pline de umor, timp în care Delia, Cheloo şi Mihai Bendeac au avut de jurizat numere extraordinare ale unor concurenţi veniţi din întreaga lume, cei trimişi în finală datorită votului telespectatorilor sunt Irinel şi Diana, Andrei Gîrjob, Sevi şi Francesca, Bogdan Zloteanu, Isabela Iacupovici, Renata Cilan, Mirela Buhuş, Dan Cîrstea, Andrei Cojocaru, Cătă Dum şi Dan Ţuţu.
Finala „iUmor“ va fi înregistrată, însă votul telespectatorilor se va face live, după ce fiecare dintre câştigătorii celor 11 ediţii îşi va prezenta numărul pregătit. 
Dacă în audiţii aceştia aveau nevoie de două dintre voturile juraţilor pentru a ajunge la vot în aplicaţia „iUmor“, în marea finală, concurenţii trebuie să îi convingă pe toţi trei, altfel sunt eliminaţi. 
În această seară, la marea finală, publicul telespectator va putea vota interpretarea concurenţilor într-un interval de 20 de minute pentru a decide prin votul prin  SMS la 1313 (numai în reţelele mobile VODAFONE, ORANGE, TELEKOM) marele câştigător, care va pleca acasă cu marele premiu în valoare de 20.000 de euro. 
Cei patru câştigători de până acum au fost Vlad Grigorescu (sezonul I), Maria Popovici (sezonul al II-lea), Doina Teodoru (sezonul al III-lea) şi Ana Maria Caliţa (sezonul al IV-lea).  

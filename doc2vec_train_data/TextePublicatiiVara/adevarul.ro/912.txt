4 iunie 2018, 05:11
Pe 1 iunie, o petiţie controversată, care vrea ca circumcizia băieţilor sub 18 ani să fie în afara legii, a adunat peste 50.000 de semnături, astfel putând fi trimitsă în Parlament pentru dezbatere şi votare, conform Quartz.
Vălul islamic, interzis în Danemarca
Danemarca este pionieră în reforme sociale liberale. A fost prima care a legalizat pornografia şi a recunoscut uniunile între persoane de acelaşi sex. În ceea ce priveşte acest subiect, însă, poziţia socială liberală este destul de neclară, forţându-i pe politicieni să aleagă între drepturile părinţilor şi cele ale copiilor lor.
Pentru cei care susţin acest demers, argumentul principal se învârte în jurul consimţământului: copiii nu-şi pot da acordul într-un mod informat, în ceea ce priveşte această procedură medicală.
Grupul Intact Denmark, care a iniţiat petiţia, susţine că băieţilor „ar trebui să le fie permis să se dezvolte cu propriul corp intact” şi, odată ce împlinesc 18 ani, să ia singuri decizia de a a fi circumcişi sau nu.
Petiţia vrea ca această procedură să fie privită drept mutilare masculină şi să fie încadrată într-o lege din prezent care pedepseşte mutilarea genitală la femei cu până la 6 ani de închisoare.
Criticii propunerii susţin că aceasta limitează libertăţile religioase ale părinţilor danezi. Din cele aproape 2000 de circumcizii anuale din Danemarca, majoritatea sunt făcute copiilor evrei sau musulmani, procedura reprezentând un ritual religios.
Deloc surprinzător, petiţia i-a deranjat pe mulţi dintre liderii evrei şi musulmani. Dacă va ajunge lege, această interzicere îi transforma pe părinţii danezi evrei în infractori: „Propunerea sugerează că evreii abuzează copii,” a declarat Dan Rosenberg, liderul Comunităţii evreieşti din Danemarca, pentru New York Times. Waseem Hussain, imam la Centrul islamic danez a adăugat: Următoare propunere ar putea fi dreptul de a te ruga, de a citi Biblia sau de a merge duminica la biserică.”
Petiţia are destul de puţine şanse de a trece de Parlament, având în vedere că Guvernul liberal nu simpatizează cu iniţiativa. În afară de îngrijorarea în ceea ce priveşte libertăţile religioase, liderii partidului de guvernământ se tem că o asemenea decizie ar putea să îndepărteze Danemarca de aliaţi politici importanţi, cum ar fi Statele Unite ale Americii (unde trei cincimi din bărbaţi sunt circumcişi, deşi, în prezent, rata acestei proceduri este în scădere), Israel şi majoritatea ţărilor musulmane. 
Times a relatat faptul că Ambasada SUA şi-a exprimat îngrijorarea faţă de posibila ameninţare la adresa libertăţilor religioase.
Totodată, există şi alianţe surprinzătoare. De exemplu, membrul Partidului Conservator, Naser Khader, de origine musulmană, susţine pe deplin această propunere, explicând că la baza procedurii erau considerente legate de igienă, element ce a avansat mult în ultimii 1400 de ani.

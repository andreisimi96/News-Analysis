Un copil din România, diagnosticat cu autism,  urmează să fie tratat cu propriile celule stem recoltate din sângele  cordonului ombilical. Terapia va avea loc la Duke University  Medical Center (SUA), unul dintre centrele internaţionale cu experienţă  în transplant şi în medicina regenerativă.
Câte grădiniţe vor fi deschise în Capitală pe timp de vară. Unde îşi v...
"Pentru prima dată, un copil din România, diagnosticat cu tulburări de spectru autist, urmează să fie tratat cu propriile celule stem din sângele cordonului ombilical. Terapia va avea loc la Duke University Medical Center (SUA), unul dintre cele mai cunoscute centre la nivel internaţional, cu experienţă de zeci de ani în transplant şi în medicina regenerativă", se arată într-un comunicat al Reţelei medicale ''Regina Maria'' transmis AGERPRES .
Potrivit sursei citate, proba a fost stocată timp de patru ani la Regina Maria - Banca Centrală de Celule Stem.
"Familia şi-a dorit foarte mult să facă parte din acest program, iar în 2017 a luat decizia de a realiza terapia autologă (sau terapie cu celule proprii) la acest centru medical renumit pentru premierele medicale şi succesul înregistrat pe parcursul a zeci de ani. Tot în 2017 au început demersurile realizate alături de Banca Centrală de Celule Stem pentru parcurgerea tuturor etapelor dintr-un proces complex, din care trimiterea probei era doar vârful aisbergului. Trimiterea probei este ultimul pas dintr-un proces ce vizează nu doar selecţia foarte riguroasă a candidaţilor eligibili pentru tratament, ci şi a unităţilor de celule stem care se califică pentru astfel de terapii celulare", afirmă directorul Băncii Centrale de Celule Stem, dr. Tudor Panu.

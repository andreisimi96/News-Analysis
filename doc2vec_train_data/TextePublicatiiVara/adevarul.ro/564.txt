31 mai 2018, 11:10
Accident rutier la intersecţia Bulevardului „Nicolae Balcescu” cu „Titulescu”. O buzoiancă a fost acroşată, joi dimineaţă, pe trecerea de pietoni din faţa prefecturii. Evenimentul s-a produs pe fondul neacordării de prioritate.
Din primele date reiese că femeia, în vârstă de 34 de ani, care se angajase în traversarea drumului public pe marcaj şi la culoarea verde a semaforului a fost acroşată de un autoturism care efectua un viraj la stânga către Bulevardul „Nicolae Bălcescu”.
Din fericire, femeia a reuşit să îşi protejeze copilul de 7 ani care o însoţea. Victima a fost preluată de o ambulanţă şi transportată la Spitalul Judeţean pentru îngrijiri.
0 (0 voturi)

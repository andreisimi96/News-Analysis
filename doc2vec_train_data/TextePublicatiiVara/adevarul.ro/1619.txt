6 iunie 2018, 14:01
Tinerii de nota 10 au şansa să meargă gratis la Untold şi Neversea. FOTO: Facebook / Untold
Organizatorii celor două festivaluri continuă şi în acest an tradiţia de a oferi gratuitate la cele două festivaluri tinerilor care iau 10 la examenul de Bacalaureat.
Pe lângă participarea gratuită la cele mai atractive festivaluri din Europa, absolvenţii de 10 vor primii fiecare şi câte un voucher în valoare de 500 de lei din partea unui lanţ de hypermarketuri din România. 
Organizatorii nu i-au uitat nici pe ceilalţi tineri care îşi dau în această vară Bacalaureatul. Toţi cei care s-au înscris la examenul de Bacalaureat vor putea achiziţiona abonamentul cu reducere la cele două festivaluri, începând din 7 iunie. Un astfel de abonament la Untold costă doar 499 de lei plus taxe, faţă de preţul obişnuit (650 lei + taxe). Cei care aleg să vadă festivalul Neversea au o ofertă specială prin care îşi pot lua abonament la preţul special de 399 de lei plus taxe (faţă de 550 de lei + taxe).
În acest an campania este susţinută de trupa Vama, de un proaspăt absolvent de liceu, care dă examenul de bacalaureat în aceste zile, Alexia Eram dar şi de către corespondentul Pro TV, Paula Herlo.       

30 mai 2018, 08:11
FOTO Mariana Iancu
Tribunalul Militar Bucureşti a dat sentinţa definitivă în cazul  celor 16 pompieri militari, angajaţi ai ISU Dobrogea, acuzaţi de rudele fetelor care au murit într-un incendiu  din Constanţa că nu au intervenit la timp.
FOTO De ce a ales Serena Williams să evolueze într-un costum ciudat la...
În seara zilei de 5 aprilie 2014, un incendiu izbucnit la restaurantul „Beirut“ din Constanţa a dus la o dramă. Trei tinere au murit blocate într-un vestiar , la primul etaj al restaurantului cu specific libanez.
Încă din timpul anchetei cauzelor care au dus la producerea incendiului, rudele victimelor au sesizat organele de urmărire penală în ceea ce priveşte comportamentul pompierilor ajunşi la faţa locului în seara de 5 aprilie 2014. Cei 16 salvatori au fost acuzaţi că nu au intervenit la timp pentru salvarea victimelor.
Marţi, 29 mai, magistraţii Tribunalului Militar Bucureşti au decis să respingă ca nefondate plângerile formulate de aceste rude împotriva ordonanţei de clasare a procurorului militar din data de 13 decembrie 2017, dispusă în dosarul penal 693/P/2015.
Decizia este definitivă şi îi obligă pe petenţi la plata a 500 de lei pentru cheltuieli de judecată.
În 11 iulie 2017, tot Tribunalul Militar Bucureşti admitea plângerea formulată de Nicoleta Buirencu, Mariana Sarkany, Nicolae Cengher, Ferencz-Arpad Sarkany şi S.F.A, în contradictoriu cu plt. maj. Abduraman Iugel, plt. maj. Costea Daniel, plt. adj. Zaruha Adrian, plt. maj. Dinu Constantin, plt. maj. Băluţă Constantin, plt. maj. Spânu Petrică Nicu, plt. adj. Şerban Aurel, plt. adj. Idriş Geaner, plt. maj. Bechişi Traian, plt. maj. Lică Cosmin Mihai, col. Ion Vlăduţ, lt. col. Palaghioi Radu, mr. Vârtej Iulian, lt. col. rez. Iliescu Mircea Dan, cpt. rez. Nicolae George şi plt. adj. rez. Mandache Alexandru (toţi din cadrul Inspectoratului pentru Situaţii de Urgenţă Dobrogea al Judeţului Constanţa), împotriva soluţiei de clasare dispusă prin ordonanţa din data de 17.02.2017 în dosarul penal nr. 693/P/2015 al Parchetului Militar de pe lângă Tribunalul Militar Bucureşti şi menţinută prin ordonanţele nr. 13/II/2/2017 şi nr. 14/II-2/2017 ambele din data de 10.04.2017 ale prim procurorului militar din cadrul Parchetului Militar de pe lângă Tribunalul Militar Bucureşti.
Instanţa decidea desfiinţarea soluţiei de clasare şi trimiterea cauzei la procurorul militar al Parchetului Militar de pe lângă Tribunalul Militar Bucureşti pentru a completa urmărirea penală.
Dosarul „Beirut“ are zeci de mii de pagini, sute de mărturii ale martorilor, dosare întregi de interceptări ale principalilor suspecţi, expertize peste expertize. A fost investigat de procurorii de la Parchetul de pe lângă Înalta Curte de Casaţie şi Justiţie, care într-un an au reuşit trimiterea în judecată a cazului.
Judecătorii Judecătoriei Constanţa au decis în data de 6 septembrie 2017, condamnarea la 10 ani de închisoare cu executare a patronului restaurantului Beirut din Constanţa, precum şi acordarea unor despăgubiri în valoare de 2,5 milioane de euro. Împotriva deciziei a fost făcut recurs la Curtea de Apel Constanţa.
Alături de George Karam au mai fost condamnate şi SC Middle East Parteners SRL – amendă penală 860.000 de lei, Constantin Pavel – 8,7 ani de închisoare, SC Tinel Cristi SRL – amendă penală de 740.000 de lei, Dumitru Jurca – 7,1 ani de închisoare, Florin Iordache – amendă penală de 7.200 de lei, Sultana Nirlu – trei luni de închisoare cu suspendare, Gheorghe Nirlu – trei luni de închisoare cu suspendare, Mihaela Zdru – 2,5 ani de închisoare cu suspendare şi Florentina Coroianu – 1,1 ani de închisoare cu suspendare.
Pe aceeaşi temă:

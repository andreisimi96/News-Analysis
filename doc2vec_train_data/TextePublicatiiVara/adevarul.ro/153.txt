Alegeri Chişinău. Ion Ceban promite drumuri calitative şi extinderea p...
Potrivit lui Gaburici, lucrările de reparaţie a drumurilor sunt în desfăşurare în 70 de localităţi. „Avem 22 de localităţi în care lucrările deja s-au finalizat. Oamenii deja beneficiază de aceste drumuri”, spune ministrul. Chiril Gaburici spune că termenul limită pentru efectuarea lucrărilor în cele 1200 de localităţi este sfârşitul acestui an.  
Petru Răbdău, primarul satului Rădeni din raionul Străşeni, spune că lucrările din comuna pe care o reprezintă s-au încheiat. În opinia lui, programul „Drumuri bune pentru Moldova”, iniţiat de Guvern are cel mai rapid şi direct impact pentru cetăţeni. „Acest program va reduce din problemele cu care se confruntă localitatea. Desigur, nu 100%”, spune primarul.
Jurnalistul Oleg Cosîh susţine că banii cheltuiţi pentru proiect ajung înapoi în economia ţării sub formă de salarii, impozite achitate de către companiile care efectuează lucrările, impozite pe venit. „Acesta are un efect de multiplicare. Economiştii înţeleg că aceste 1,5 miliarde de lei injectate în economie vor aduce multe avantaje pe care oamenii le vor simţi”, spune jurnalistul.
La începutul acestei primăveri, guvernarea a anunţat că peste 1200 kilometri de sectoare de drum din peste o mie de localităţi din ţară vor intra în şantier pe parcursul acestui an, iar autorităţile publice centrale intenţionează să cheltuiască pentru reparaţia acestora circa 1 miliard 600 milioane lei din sursele proprii, dar şi din donaţiile partenerilor externi precum BERD, BEI şi Banca Mondială.

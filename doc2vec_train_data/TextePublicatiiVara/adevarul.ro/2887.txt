13 iunie 2018, 10:23
Trei instituţii medicale publice au fost recunoscute vinovate de infectarea unui nou-născut cu HIV. Acestea urmează, conform deciziei instanţei de judecată, să achite 600 de mii de lei pentru a compensa prejudiciul moral cauzat.
Andrian Candu, convins că banii UE vor ajunge în ţară: Moldova a îndep...
Institutul pentru Drepturile Omului din Moldova, al căruia avocat a reprezentat reclamanta şi fiul acesteia în instanţa de judecată, menţionează în pagina web că, deşi au fost constatate şi admise încălcări grave, totuşi nu s-a dispus încasarea integrală a despăgubirilor solicitate şi nici nu s-a constatat divulgarea informaţilor confidenţiale privind starea de sănătate. 
În aceste condiţii, hotărârea instanţei de fond va fi contestată la Curtea de Apel, menţionează IDOM, citat de IPN.
Programul de Litigare şi Advocacy din cadrul IDOM a preluat acest caz în luna iulie 2017. Solicitanta a relatat că în anul 2016 a născut un băiat, iar la câteva zile de la naştere a aflat că ea este purtătoare a virusului HIV. Ulterior, s-a constatat şi faptul infectării copilului, deşi în perioada sarcinii a fost testată de două ori la marcherii virusului HIV şi primul rezultat al testări a fost unul negativ.
Pentru a elucida circumstanţele infectării copilului, în adresa Ministerului Sănătăţii a fost depusă o plângere pe acţiunile personalului medical de diferit nivel prin care s-a solicitat efectuarea unei anchete. 
Comisia a constatat un şir de încălcări şi a concluzionat că acestea au dus la faptul că gravida nu a fost diagnosticată la timp cu infecţia HIV şi nu a iniţiat tratamentul ARV anterior şi în timpul sarcinii, iar nou-născutul a fost alimentat la sân şi nu i s-a iniţiat tratamentul ARV profilactic în primele 72 ore de viaţă. Neefectuarea acestor măsuri de profilaxie au dus la creşterea riscului de infectare a nou-născutului de la 2% la 40-45%.
În luna septembrie 2017 IDOM, reprezentând interesele mamei şi ale copilului, a acţionat în judecată trei instituţii medicale. În cadrul şedinţelor de judecată s-a probat faptul că transmiterea HIV de la mamă la făt se realizează transplacentar (15%), în timpul naşterii şi travaliului (15%) şi în timpul alăptării (15%), astfel riscul transmiterii HIV de la mamă infectată la făt este de 13% şi 50%, în medie 30,0-45% în lipsa tratamentului ARV profilactic. 
Tratamentul ART administrat mamei în timpul sarcinii şi al naşterii, absenţa alăptării şi TARV profilactic administrat copilului imediat după naştere reduc riscul transmiterii HIV la copil.
În luna iunie 2018, prin hotărârea instanţei de fond s-a admis parţial cererea de chemare în judecată şi s-a constatat violarea dreptului la sănătate, integritate fizică şi psihică, viaţă în privinţa fiului reclamantei, prin infectarea acestuia cu virusului HIV ca urmare a erorilor şi neglijenţei comise de personalul medical. A fost constată şi  încălcarea dreptului la sănătate şi la integritate fizică a reclamantei prin omisiunea de a diagnostica la timp, în timpul sarcinii, prezenţa virusului HIV în organism. Instanţa a  dispus încasarea în mod solidar de la trei instituţii medicale în beneficiului reclamanţilor a sumei de şase sute mii de lei.

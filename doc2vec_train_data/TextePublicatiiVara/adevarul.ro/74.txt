Mohammad Salah a avut un sezon fabulos, cu 44 de goluri în toate competiţiile, însă riscă să rateze sărbătoarea fotbalului la Cupa Mondială din Rusia.
VIDEO Real Madrid, triumf istoric: Finala Ligii Campionilor, decisă de...
Cu 18 zile înainte de startul Cupei Mondiale, Mohammad Salah (25 de ani) trăieşte un adevărat calvar. Postul britanic, BT Sport, a anunţat că egipteanul va rata turneul final, iar antrenorul lui Liverpool, Jurgen Klopp, a confirmat că accidentarea jucătorului său e foarte serioasă.
Totuşi, medicul naţionalei Egiptului, Mohammad Abu Al-Ala, are o altă variantă, potrivit kooora.com. Doctorul susţine că a luat deja legătura cu stafful medical de la Liverpool şi a aflat că Salah are ligamentele afectate în zona umărului.
Abu Al-Ala a insistat că această afecţiune poate fi tratată în timp util, iar Salah va putea juca la Cupa Mondială din această vară.

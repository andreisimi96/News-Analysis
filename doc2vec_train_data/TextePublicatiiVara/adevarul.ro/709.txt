VIDEO Marş în centrul Chişinăului: Nu vrem uniformă acum, daţi hârtie ...
Igor Dodon a spus că, pe parcurul a 26 de ani de independenţă, la Chişinău, alegerile se desfăşurau într-o luptă geopolitică, iar alegătorii votau geopolitic „nu pentru un candidat, dar împotriva unui candidat sau a unui vector geopolitic”.
Potrivit lui, candidaţilor populişti le-ar fi mai uşor să divizeze societatea pe criterii geopolitice, decât să propună soluţii la problemele Chişinăului.
„În premieră, în acest an, cred că avem şansa să alegem un profesionist. Noi, chişinăuienii, trebuie să înţelegem că drumurile şi canalizarea nu o va face Merkel sau Putin, mai ales Băsescu sau cine e acolo - Iohannis şi alţii. Asta o poate face doar un gospodar”, a subliniat şeful statului într-un interviu pentru NTV-Moldova .
Preşedintele l-a acuzat pe candidatul PPDA la funcţia de primar de Chişinău, Andrei Năstase, că ar fi încălcat legislaţia când a apărut în campanie în anturajul unor oficiali străini, dând de înţeles că Ion Ceban ar fi exclus din campanie dacă era să apară alături de primarul Moscovei.

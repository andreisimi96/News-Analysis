28 mai 2018, 11:38
Un bărbat în vârstă de 45 de ani, din Pănătău, a ajuns azi-noapte la spital, după ce a fost agresat de un consătean pe fondul unui conflict spontan. Agresorul este nimeni altul decât tatăl femeii care a terorizat în weekend întreaga comună, spărgând geamurile mai multor clădiri şi pe cele ale maşinii primarului.
Au fost arestaţi indivizii care au tâlhărit un bătrân ţintuit la pat...
Sătenii din Pănătău nu mai au linişte după ce o tânără a spart geamurile locuinţelor a două rude, a vandalizat parcul Primăriei, spart geamurile dispensarului, geamurile maşinii primarului şi pe cele a soţiei, uşa şi două geamuri de la casa edilului.
După o „vizită” la secţia de poliţie, femeia a fostă lăsată în libertate, ceea ce i-a adus pe localnici în pragul unei revolte. Ei sunt cu atât mai îngrijoraţi cu cât, spun localnicii, tatăl femeii a agresat aseară, din senin, un bărbat care trecea prin faţa porţii lui.
Duminică seară, Ion A., tatăl Elenei, a ieşit cu o rangă pe stradă şi l-a luat la bătaie pe un consătean care se întorcea acasă de la lucru. ”Pur şi simplu s-a năpustit asupra lui din senin şi l-a lăsat lat. Până a ajuns ambulanţa, victima a leşinat de vreo trei ori, ajungând, în cele din urmă, la spital”, a declarat un localnic.
Bărbatul este considerat un om violent, care nu ar fi încetat să îşi ameninţe consătenii încă din ziua în care a ieşit din puşcărie. „De când a venit acasă din puşcărie, ne tot ameninţă că ne bate, că ne omoară, că lui nu are nimeni ce să-i facă pentru că are un certificat medical. Poliţia nu prea are ce să îi facă, deoarece, în lipsa unei plângeri pentru agresiune, nu se poate deschide dosar penal”, a mai declarat sursa.
Tatăl Elenei a fost liberat recent din închisoare, iar fraţii au zeci de amenzi neplătite pentru tulburarea liniştii publice. 
În acest weekend, o localnică a băgat spaima în sătenii din Pănătau după ce a spart geamurile unor maşini şi de la câteva clădiri, apoi a distrus un gard şi câteva grădini cu flori. Criza de nervi a femeii a început vineri, cu agresarea unei vânzătoare din Pătârlagele. Mai mult citiţi AICI . 

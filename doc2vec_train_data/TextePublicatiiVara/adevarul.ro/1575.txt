6 iunie 2018, 12:19
Sunt scoase la concurs 12 din cele 15 posturi
Funcţiile de şef de post din 15 comune sălăjene sunt ocupate prin împuternicire, după ce titularii au ieşit la pensie, să poată beneficia de prevederile legii ce le asigura pensii speciale consistente.
Indicele Robor la trei luni a crescut la 2,87%, cel mai mare nivel din...
12 din cele 15 funcţii de şef de post ocupate prin împuternicire vor fi scoase la concurs în cursul lunii iunie, potrivit unui anunţ al Inspectoratului de Poliţie Judeţean Sălaj. Sunt vizate posturile din Coşeiu, Carastelec, Pericei, Poiana Blenchii, Şimişna, Creaca, Crişeni, Fildu de Jos, Sînmihaiu Almaşului, Cizer, Horoatu Crasnei şi Bobota. Toate acestea au devenit vacante după ce titularii lor s-au pensionat. Pentru a putea participa la concurs, candidaţii trebuie să fie măcar agenţi, să aibă diplomă de bacalaureat, cel puţin doi ani vechime în MAI şi minim doi ani în specialitatea structurii şi să fi obţinut calificativul de cel puţin "bine" la ultimele două evaluări anuale de serviciu.
Candidaţii vor susţine o singură probă, cea a interviului, structurat pe subiecte profesionale. Aprecierea rezultatului final al interviului pe subiecte profesionale se face cu note de la 1 la 10. Este declarat admis candidatul care are nota cea mai mare şi este notat cu cel puţin 7. În situaţia în care, mai mulţi candidaţi au obţinut aceeaşi notă, câştigă cel care are cea mai mare vechime în specialitatea postului scos la concurs. Dacă mai mulţi candidaţi au aceeaşi vechime, funcţia pusă la bătaie îi revine poliţistului cu cea mai mare vechime în studiile necesare postului.
Primul concurs este programat în 21 iunie, când cinci candidaţi îşi vor încerca norocul pentru funcţiile disponibile în Coşeiu, Carastelec şi Pericei.
Vă mai recomandăm:

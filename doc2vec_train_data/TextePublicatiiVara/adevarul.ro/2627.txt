Dacă fanii n-au avut norocul să o vadă pe Halep la sosirea în ţară, la aeroport, în schimb, poliţiştii au organizat o farsă simpatică.
Maşina în care s-a aflat Simona a fost, la un moment dat, trasă pe dreapta pe motiv că ar fi depăşit viteza legală! Potrivit Digi 24, alături de poliţistul care a pus totul la cale s-a aflat şi Loredana Dinu, campioana la scrimă. Aceasta i-a oferit Simonei un buchet de flori.
„Avem o rugăminte. Pentru domnişoara din spate. Felicitări, în primul rând. Anul acesta, am decis sa te sancţionam pentru că ai depăşit viteza legala la Paris. La rever, nu la serviciu. Te-am surprins cu 172 de km/h. Noi acum puncte nu-ţi mai dam, că ai destule puncte la Paris“, a spus poliţistul care a oprit-o pe Simona în trafic.
„Felicitari! Am stat cu sufletul la gură. Şi abia acum înţeleg cum e să priveşti un campion la televizor“, a fost şi mesajul lui Dinu pentru campioana de la French Open.
VEZI MOMENTUL ÎN CARE HALEP E OPRITĂ DE POLIŢIŞTI ÎN TRAFIC

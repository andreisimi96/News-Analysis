3 iunie 2018, 04:00
Prea mult timp pe internet ne afectează negativ viaţa    Foto: pexels.com
Ritmul vieţii care ne ţine mereu în alertă ne îndepărtează tot mai mult de noi înşine, ne îngrijim tot mai puţin de noi, de sănătatea noastră şi chiar de sufletul nostru. Ne formăm obiceiuri proaste, mâncăm dezorganizat, mâncare de proastă calitate, iar relaţiile cu cei din jur încep să fie tot mai superficiale. Psihologii au câteva sfaturi bne de urmat.
Iohannis: Sănătatea trebuie să fie o prioritate pentru orice guvernare...
Psihologii au câteva sfaturi pe care să le urmăm pentru a ajunge la o viaţă împlinită şi mai bună, pentru a ieşi din rutină. Este vorba, în esenţă, de o viaţă organizată, în care să ţinem cont de câteva reguli simple.
1. Odihnă suficientă. „Se recomandă minimum şapte ore de somn, pentru o odihnă bună. Somnul este extrem de important în sănătatea noastră, nu doar fizică, ci şi psihică. Lipsa somnului duce la scăderea capacităţii de concentrare, chiar până la pierderi de memorie”, explică psihologul clinician Dana Crişan. De asemenea, mai spune ea, este foarte imporant să ne creăm obiceiul de a ne culca şi a ne trezi la aceeaşi oră în fiecare zi.
2. Reducerea timpului petrecut în faţa televizorului calculatorului/telefonului. „Prea mult timp cu telefonul în mână ne privează de posibilitatea de a socializa, de a interacţiona cu semenii noştri. Sigur că internetul a devenit o sursă extrem de importantă de informaţie, însă exagerând, riscăm să ne formăm o imagine deformată despe realitate, să confundăm viaţa reală cu realitatea virtuală”, mai spune Dana Crişan.
3. Sport, mişcare fizică, zilnic. „Exerciţiile fizice au o importanţă foarte mare, în special în zilele noaste, când am devenit tot mai sedentari. Prin exerciţii fizice se eliberează endorfinele, supranumiţi hormonii fericirii. Aceştia sunt responsabili cu starea noastră generală de bine”, mai arată psihologul. Pe de altă parte, contribuie la tonifierea muşchilor, la îmbunătăţirea circulaţiei sângelui şi aduce multe alte beneficii.
4. Relaxarea/hrana minţii. „Este foarte important să ştim, să ne «antrenăm» şi mintea, nu doar trupul. Putem învăţa o limbă străină. Un studiu al cercetătorilor suedezi arată că, învăţând o limbă străină, creierul creşte”, mai arată psihologul. De asemenea, mai arată ea, învăţarea unei limbi străine ne deschide alte posibilităţi de a comunica, de a cunoaşte alţi oameni. Pe de altă parte, e nevoie de repaos. „Trebuie să învăţăm să ne detaşăm de toate grijile zilei. Seara, înainte de culcare, să ne scoatem din minte toate problemele şi grijile şi să ne culcăm liniştiţi”.
5. Gândeşte pozitiv. Psihologul mai arată că este foarte important să ne păstrăm gândirea pozitivă, zâmbetul pe buze şi să ne îndepărtăm de oamenii care au obiceiul să se plângă mereu. „Desigur, nici noi nu trebuie să ne plângem, ci e important să vedem mereu partea bună a lucrurilor, să avem mereu încredere, să fim pozitivi, optimişti. Ascultând mereu pe cineva care se plânge de greutăţi, de lipsuri, de boală etc, ajungem să ne simţim împovăraţi de problemele lor”, mai explică ea.
Mai puteţi citi:

10 iunie 2018, 13:39
Autocar cu ucraineni rămas în pană în drumul spre Bulgaria Susa IPJ
Un autocar cu turişti ucraineni a rămas în pană pe drumurile Dobrogei. Turiştii mergeau în Bulgaria, dar autovehiculul s-a defectat, iar şoferul a trebuit să ceară ajutorul Poliţiei.
Cine este câştigătorul „The Four“, puştiul pe care Cheloo l-a criticat...
Autocarul călătorea spre Bulgaria sâmbătă, 9 iunie, când şoferul a sesizat o defecţiune la motor. Maşina n-a mai putut fi urnită din loc, iar călătorii au rămas în aşteptarea unui ajutor. 
Conducătorul auto a cerut ajutorul Poliţiei sunând la dispeceratul Inspectorului de Poliţie a Judeţului Constanţa. Autocarul se afla în apropiere de Gălbiori, pe DN2a Constanţa-Hârşova.
Un echipaj de la Poliţia Rurală crucea a venit la faţa locului şi a chemat un tractor care să tracteze vehiculul rămas în pană spre un service auto. 
Pasagerii au primit apă de băut şi au aşteptat să fie preluaţi de alt autocar cu care să continue călătoria spre Bulgaria. Printre ei se aflau şi copii. 
Pe aceeaşi temă: 

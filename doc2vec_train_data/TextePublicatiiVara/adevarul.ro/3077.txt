13 iunie 2018, 21:53
Sorin Constantin Marcu a fost executat în stil mafiot
Sorin Constantin Marcu, în vârstă de 44 de ani, din Craiova, a fost executat în stil mafiot pe o stradă din Cancun, Mexic. Bărbatul a fost împuşcat în cap prin luneta maşinii de rivali.
Grupare bănuită că falsifica documente, destructurată la Craiova. Trei...
Bărbatul de 44 de ani a fost împuşcat în cap pe o stradă din Cancun, sub privirile unui alt craiovean care se afla pe scaunul din dreapta al unui autoturism condus de victimă. Sorin Constantin Marcu a fost chemat la o întâlnire de rivali şi executat în stil mafiot. Au fost trase trei focuri de armă, iar două dintre gloanţe l-au nimerit direct în cap şi a decedat pe loc, potrivit libertatea.ro. 
Potrivit presei locale din Mexic, autorităţile mexicane au reţinut un fost poliţist ce a fost acuzat de crimă. Sorin Constantin Marcu se lupta cu o bandă rivală pentru a obţine supremaţia în zonă.       
Sorin Cosntantin Marcu era fugit din ţară după ce în anul 2014 l-a atacat cu un cuţit pe Dragoş Ţăndărescu la piscina  Plaza Summer Club, la ieşire din Craiova. Bărbatul de 44 de ani a fost acuzat de tentativă d eomor, însă imediat a fugit în Mexic, iar magistraţii Tribunalului Dolj  au emis mandat de arestare în lipsă pe numele acestuia. „Încuviinţează cererea apărătorului ales a inculpatului prin care se solicită citarea acestuia în Paseo de Atizapan, nr.11, col.Jardines, C.P. 52970- Statul Mexic. Amână judecarea cauzei la 30 octombrie 2014, ora 11,00 pentru citarea inculpatului în Paseo de Atizapan, nr.11, col.Jardines, C.P. 52970- Statul Mexic. Pronunţată în şedinţa din Camera de Consiliu de la 29 Septembrie 2014 “, după cum se arată în încheierea de şedinţă a Tribunalului Dolj.

Graţiela Gavrilescu FOTO Adevărul
Ministerul Mediului spune că nu s-au înregistrat depăşiri ale limitelor de avertizare pentru factorii de mediu monitorizaţi de Reţeaua Naţională de Supraveghere a Radioactivităţii Mediului şi că până în prezent nu există indicii că ar putea exista efecte asupra radioactivităţii mediului sau asupra sănătăţii populaţiei, în urma incendiului izbucnit marţi în apropierea centralei nucleare de la Cernobîl.
VIDEO Incendiu la Cernobîl, la circa 10 kilometri distanţă de reactoru...
Conform Ministerului Mediului, în perioada 4 - 6 iunie nu s-au înregistrat depăşiri ale limitelor de avertizare/atenţionare pentru factorii de mediu urmăriţi de Reţeaua Naţională de Supraveghere a Radioactivităţii Mediului, valorile înregistrate fiind în tendinţa multianuală de variaţie a acestei luni, iar până în prezent nu există indicii că ar putea exista efecte negative asupra radioactivităţii mediului sau asupra sănătăţii populaţiei.
Analizele gama spectrometrice efectuate asupra probelor de aerosoli atmosferici prelevaţi în perioada 28 mai - 3 iunie, la sediul celor şase centre regionale care fac determinări de gama spectrometrie (ANPM, APM Arad, APM Iaşi, APM Constanţa, APM Craiova, APM Maramureş) nu au arătat prezenţa de radionuclizi artificiali în mediu, valorile înregistrate situându-se în domeniul de variaţie al fondului natural.
De asemenea, astăzi centrele regionale de gama spectrometrie au măsurat în regim de urgenţă şi probele cumulate de aerosoli atmosferici prelevaţi în perioada 4 - 6 iunie, valorile obţinute fiind cele normale acestei perioade, fără să fie descoperiţi radionuclizi artificiali în mediu.
Ministerul Mediului spune că Administraţia Naţională de Meteorologie a făcut o simulare a transportului poluanţilor atmosferici pe distanţe lungi, în intervalul de timp 4 - 5 iunie, simulare care indică faptul că traiectoria curenţilor de aer a fost în direcţia opusă ţării noastre, figurile 1 şi 2, dinspre nord-vest către sud-est.
Ministerul Mediului şi instituţiile din subordinea sa vor continua să monitorizeze situaţia. Vom reveni cu noutăţi pe măsură ce acestea vor apărea.
Un important incendiu a izbucnit marţi în zona de excludere din jurul centralei accidentale de la Cernobî, iar autorităţile ucrainene, dând asigurări că nu s-a detectat vreo creştere periculoasă a nivelului radiţiilor.

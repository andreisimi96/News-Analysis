8 iunie 2018, 15:42
În legătură cu executarea lucrărilor de demolare a imobilului din strada Vasile Alecsandri 4, clădirea fostului Cinematograf „Gaudeamus”, Primăria municipiului Chişinău a venit cu mai multe precizări.
VIDEO Andrei Năstase solicită stoparea lucrărilor de demolare a Cinema...
Într-un comunicat de presă emis de Primărie se spune:
1. Lucrările de demolare a imobilului cu suprafaţa de 1007,5 metri pătraţi se execută autorizat, conform autorizaţiei de desfiinţare nr. 28/a/18 din 22.03.2018. 
2. Clădirea respectivă, din str. Vasile Alecsandri, 4 este proprietate privată a unui agent economic, începând cu anul 2004. 
3. Iniţial, la solicitarea agentului economic, Primăria municipiului Chişinău a emis autorizaţie de desfiinţare a construcţiei încă la data de 19 august 2016, act administrativ care a fost contestat în judecată de către reprezentanţi ai societăţii civile. La data de 20.09.2017, instanţa de judecată a respins cererea de chemare în judecată, stabilind că autorizaţia de desfiinţare a fost eliberată în mod legal. 
4. De asemenea, la data de 27 februarie 2018, Primăria municipiului Chişinău a eliberat Certificat de Urbanism pentru elaborarea Planului urbanistic zonal pentru terenul din str. Vasile Alecsandri, 4, pentru amplasarea unui complex rezidenţial şi operarea de modificări în regulamentul local de urbanism şi atribuirea codului de reglementare urbanistică de tipul „R” (rezidenţială).   
5. Reprezentanţii Primăriei municipiului Chişinău se află pe şantier pentru a examina modul de executare a lucrărilor de demolare, iar în cazul în care agentul economic a admis încălcări ale Planului de organizare a şantierului, acesta va fi sancţionat contravenţional. 

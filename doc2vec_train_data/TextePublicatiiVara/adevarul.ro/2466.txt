11 iunie 2018, 06:10
Cel mai scump exemplar de ziar din lume, Foto: Alex Rădescu
România a intrat în Cartea Recordurilor după ce un exemplar al unui ziar din 1858 a fost vândut la licitaţie cu aproape 830.000 de euro. Este vorba de „Zimbrulu şi Vulturulu", cumpărat de Joseph Hackmey, în 2007.
Halep, un fenomen social: Ce efecte are victoria Simonei asupra Români...
Recordul mondial pentru cel mai scump ziar din lume revine României. „Zimbrulu şi Vulturulu” a fost tipărit la Iaşi în 1858. Trimis prin poştă, pe exemplar s-au lipit 8 ştampile cu celebrul „Cap de bour”, fapt care i-au crescut valoarea până la un nivel uriaş.
Licitaţia în care s-a vândut exemplarul a avut loc la Geneva, la Casa de licitaţii „David Feldman”. Preţul de pornire a fost de 500.000 de euro. Piesa a fost vândută lui Joseph Hackmey pentru 700.000 de euro, dar taxele şi comisioanele au ridicat preţul final la 829.500 de euro.
Această sumă a făcut din „Zimbrulu şi Vulturulu" cel mai scump ziar din lume.
Dar cine este deţinătorul? Hackmey, care îşi petrece o mare parte a timpului în Marea Britanie, a fost implicat în tranzacţii imobiliare şi şi-a făcut un nume de colecţionar de artă şi mărci poştale. A preluat activitatea de asigurare a tatălui său israelian, iar ulterior a vândut compania Israel Phoenix Assurance în 2002,  pentru 160 milioane de lire sterline.
Piesa românească din colecţia miliardarului, pe lângă faptul că e cea mai valoros exemplar al unui ziar, este şi cea mai preţioasă piesă filatelică  - fiind  de fapt o colecţie de mărci poştale, dintr-o fericită întâmplare, după cum susţin reprezentanţii Poştei Române.
Faimosul exemplar a fost trimis în noiembrie 1858, cu un teanc de ziare, la Galaţi. A fost primul din colet şi, cum acesta era destul de greu, pe exemplarul de care pomenim au fost aplicate 8 timbre poştale „Cap de Bour”, din a doua emisiune, una dintre cele mai rare şi apreciate ştampile din lume. Este considerată cea mai celebră francatură compusă, fiind formată din cinci mărci în ştaif plus o pereche şi un exemplar izolat. Marca specială folosea la achitarea expedierii prin poştă. 
Potrivit World Record Academy acesta este cel mai faimos set de ştampile şi mărci poştale aplicate pe o corespondenţă.
Cel mai scump exemplar de ziar din lume, Foto: Cartea recordurilor
La Galaţi a fost vândut unui librar şi colecţionar de timbre. Apoi, următorii proprietari s-au dus cu exemplarul la o expoziţie mondială de timbre de la Sofia - Bulgaria, din 1969 şi au câştigat marele premiu. A ajuns ulterior în Elveţia. 
Ziarul cu o valoare de peste 830.000 de euro s-a întors în România după mai bine de 2 ani la Londra, într-o colecţie britanică şi zeci de alţi ani într-o bancă din Elveţia, în 2008. 
Printre cei care au admirat cel mai scump ziar din lume la EFIRO 2008, când s-au sărbătorit 150 de ani de la apariţia primelor mărci poştale româneşti „Cap de Bour” s-a numărăt şi preşedintele României la acea vreme, Traian Băsescu.
Băsescu la expoziţia cu cel mai scump ziar din lume, Foto: World Record Academy

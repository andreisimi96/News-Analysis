Transferul a două păduri ce par a fi părăsite blocat de către Camera Deputaţilor
13 iunie 2018, 14:25
Parcul Şipote. FOTO Florin Grădinariu
Primăria municipiului Suceava a ajuns la o înţelegere cu Romsilva pentru a intra în posesia a două păduri, care ar urmau să fie transformate în parcuri, în prezent acestea arătând destul de urât. Deşi totul părea să intre în linie dreaptă, legea ce permitea transferul pădurilor către primării a fost blocată la Camera Deputaţilor. Primăria ar trebui să ofere în schimb alte terenuri pentru a intra în posesia celor două păduri.
VIDEO Activiştii de mediu propun guvernului un sistem simplu, ieftin, ...
Proiectul de lege care facilita transferul către primării a unor păduri în scopul amenajării acestora ca parcuri riscă să fie din nou blocat. Primarul municipiului Suceava, Ion Lungu, a explicat că deşi a fost anunţat ca un succes proiectul de lege adoptat la Senat, totuşi la Camera Deputaţilor lucrurile riscă să intre într-un blocaj şi pe fondul unor schimbări de conducere şi de optică la nivelul MinisteruluiApelor şi Pădurilor.
Concret, municipalitatea ar trebui să dea la schimb către Romsilva terenuri degradate pentru parcul Şipote şi pădurea Zamca. În aceste condiţii, municipiul Suceava nu dispune de 160 de hectare de teren degradat, cât însumează suprafeţele pădurilor Zamca şi Şipote.
La nivel naţional, ar fi vorba de suprafeţe de 16.000 de hectare pe care administraţiile locale ar putea să le primească de la Romsilvaca să amenajeze parcuri, suprafeţele respective fiind sub 0,1% din suprafaţa forestieră a statului.
Comisia de Agricultură şi Silvicultură a Camerei Deputaţilor a votat pentru proiectul de lege care facilitează transferul de la Romsilva a parcului Şipote şi a pădurii Zamca.
Proiectul mai trebuie avizat de comisiile de Administraţie şi de Mediu, iar apoi va fi supus votului în plenul Camerei Deputaţilor. Dacă legea va fi adoptată de Camera Deputaţilor în aceeaşi variantă sau într-o formă similară cu ce a votat Senatul, Primăria municipiului Suceava ar putea intrat în posesia pădurilor Zamca şi Şipote.
Alte ştiri pe această temă:

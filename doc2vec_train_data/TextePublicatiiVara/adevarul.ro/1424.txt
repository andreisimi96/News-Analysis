5 iunie 2018, 18:02
Dan Bursuc şi  numărul doi din Ambasada Suediei la Bucureşti. FOTO Facebook Ambasada Suediei la Bucureşti
Ambasada Suediei la Bucureşti a publicat, marţi,  pe pagina sa de Facebook, o fotografie în care consilierul-adjunct al şefului Misiunii, Alexander Peyre Dutrey, apare alături de impresarul şi  producătorul muzical Dan Bursuc.
Tudorel Toader, ironii la adresa şefului statului: Ce spune Iohannis n...
„Ieri, un binecunoscut muzician şi producător muzical, Dan Bursuc, a vizitat Ambasada pentru o discuţie interesantă cu Alexander Peyre Dutrey, consilier-adjunct al şefului Misiunii, despre muzica clasică şi muzica lăutărească modernă“, se arată în postarea de pe pagina de Facebook a Ambasadei Suediei la Bucureşti.  
Unii utilizatori ai Facebook-ului i-au criticat pe cei de la Ambasada Suediei pentru prezenţa lui Dan Bursuc. „Serios! Credeam că sunteţi cea mai tare ambasadă din România“, le-a scris Daniel N. Răspunsul a venit repede. „Dragă Daniel, am avut şi vom continua să avem cea mai tare ambasada. O zi frumoasă!“. 

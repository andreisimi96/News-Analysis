11 iunie 2018, 23:31
FOTO Getty Images
Liderul nord-coreean Kim Jong Un a efectuat, luni noapte, cu câteva ore înainte de summitul istoric cu Donald Trump, la un tur al oraşului asiatic, ocazie cu care a acceptat să facă pentru prima dată un selfie.
Summitul Kim-Trump, între exerciţiu de imagine şi probă de diplomaţie....
Flancat de armata sa de bodyguarzi, de maşini şi motociciclete de poliţie, Kim Jong Un a părăsit hotelul St. Regis, unde este cazat, el fiind surprins câteva ore mai târziu intrând într-un alt hotel de lux din oraş, Marina Bay Sands, dotat cu piscină infinity şi celebrul restaurant Ce La Vi pe acoperiş.
În timpul acestei plimbări nocturne, liderul nord-coreean a acceptat să facă un selfie, alături de ministrul de Externe din Singapore, Vivian Balakrishnan, şi ministerul Educaţiei, Ong Ye Kung.
Fotografia a fost postată pe contul de Twitter al lui Balakrishnan cu mesajul: "#jalanjalan #guesswhere?". 
Expresia "Jalan-jalan" înseamnă "la plimbare" în limba malaieză.
În timpul turului, mulţimea a aplaudat apariţia lui Kim Jong Un, în timp ce jurnaliştii de la agenţia de stat Korean Central News Agency a înregistrat fiecare mişcare a liderului Coreei de Nord, scrie CNN.
Întâlnirea dintre Donald Trump şi KIm Jong Un - absolut de neimaginat în urmă cu câteva luni, când erau angajaţi în invective ce alimentau cele mai rele temeri, este prevăzută marţi dimineaţa, într-un hotel de lux din Singapore.

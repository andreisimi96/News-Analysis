Colegiul Naţional "Gh. Vrănceanu"
Directorul Gabriel Andrei şi adjunctul său, Marian Popa, şi-au depus demisiile la Inspectoratul Şcolar. În şedinţa Consiliului de Administraţie al şcolii vor fi făcute alte propuneri.
Ce performanţe au obţinut elevii de la Colegiul Naţional „Gheorghe Vră...
Unul dintre cei mai vechi directori de şcoală din judeţul Bacău, Gabriel Andrei, care a ocupat timp de 15 ani funcţia de director a Colegiului Naţional „Gheorghe Vrănceanu”, dar şi adjunctul său, Marian Popa, ambii profesori de matematică, şi-au dat demisiile din funcţii.
Acest lucru se întâmlă cu mai puţin de două săptămâni înainte de examenul de Bacalaureat.
Cei doi directori şi-au câştigat posturile prin concurs, dar invocă motive personale în luarea deciziilor.
"Pur şi simplu vreau să mă întorc la catedră după o grămadă de ani de directorat. Vreau să mă mai liniştesc. Ceea ce nu-mi place în aceată funcţie este sistemul birocratic, care devine tot mai greoi. Facem prea multe hârtii pentru orice. Aş fi putut să mai stau doi ani ca director, dar nu mai stau, deşi colegii m-au rugat să o fac. Domnul director adjunct renunţă şi el, din motive de solidaritate, pentru că dânsul a acceptat funcţia pentru că l-am rugat eu", ne-a declarat Gabrie Andrei.
Demisiile au fost deja înaintate la Inspectoratul Şcolar Bacău.
Cel mai probabil, în şedinţa Consiliului de Administraţie al unităţii de învăţământ, care va ava loc joi, 14 iunie, vor fi făcute noi propuneri, numirea urmând să fie făcută de Inspectoratului Şcolar Judeţean.

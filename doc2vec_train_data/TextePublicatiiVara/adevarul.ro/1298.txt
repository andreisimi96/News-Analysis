5 iunie 2018, 15:35
Cele mai multe festivităţi au loc joi, 7 iunie FOTO Andreea Vilcovschi
Elevii de clasa a VIII-a încheie şcoala cu o săptămână mai repede decât colegii lor mai mici, întrucât îi aşteaptă Evaluarea Naţională.
Bucureştiul pe harta sportului mondial prin Forumul Sportului Românesc...
Finalul anului şcolar şi, implicit, a ciclului gimnazial este marcat printr-o serie de festivităţi emoţionante. În Zalău, momentele festive vor avea loc joi, 7 iunie, şi vineri, 8 iunie.
În 7 iunie, ultimul clopoţel va suna la Şcoala Gimnazială “Iuliu Maniu” (ora 9), Liceul cu Program Sportiv “Avram Iancu” (ora 8.30), Liceul Reformat “Wesselenyi” (ora 10), Şcoala Gimnazială “Corneliu Coposu” (ora 9), Şcoala Gimnazială “Gheorghe Lazăr” Zalău (ora 9) şi Şcoala Gimnazială “Porolissum” (ora 9), Şcoala Gimnazială "Mihai Eminescu” Zalău, ora 9, Şcoala Gimnazială "Simion Bărnuţiu” Zalău, ora 10.
Vineri, 8 iunie, vor trăi emoţia absolvirii elevii claselor a VIII-a de la Liceul de Artă “Ioan Sima” Zalău (ora 9).
La doar câteva zile după festivităţi, absolvenţii de gimnaziu intră în febra Evaluării Naţionale. Prima probă, la Limba şi literatura română, este programată în 11 iunie, pentru ca în 13 iunie să aibă loc proba scrisă la matematică. Ultimul test, cel din 14 iunie, este la limba maternă. Rezultatele se vor afişa în 19 iunie, iar contestaţiile vor putea fi depuse, în aceeaşi zi, între orele 14 şi 19. Soluţionarea contestaţiilor va avea loc între 20 şi 22 iunie, iar rezultatele finale vor fi afişate în 23 iunie.
Vă mai recomandăm:

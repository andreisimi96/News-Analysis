10 iunie 2018, 09:56
Trenul regal va parcurge simbolic drumul spre Dobrogea FOTO turismferoviar.ro
În Anul Centenar al Marii Uniri şi al sfârşitului Primului Război Mondial, Majestatea Sa Margareta, Custodele Coroanei române, Alteţa Sa Regală Principele Radu şi Alteţa Sa Regală Principesa Maria vor călători spre Dobrogea cu Trenul Regal, vineri, 15 iunie. Prima oprire va fi în gara Feteşti.
Razie cu 200 de poliţişti. 22 de infracţiuni, constatate în 24 de ore...
 Trenul Regal va parcurge simbolic drumul spre Dobrogea în cinstea împlinirii a 140 de ani de la alipirea Dobrogei la ţara mamă, precum şi a aniversării a 160 de ani de la inaugurarea lucrărilor liniei de cale ferată Cernavodă-Constanţa, se rată într-un comunicat al Casa Majestăţii Sale Custodele Coroanei. Trenul Regal va opri în Feteşti, Cernavodă, Medgidia şi Constanţa, unde Familia Regală va lua parte la scurte ceremonii de primire, în prezenţa autorităţilor locale şi a locuitorilor oraşelor vizitate. Prima oprire a Trenului Regal va avea loc în Gara Feteşti, la ora 13.23.
A doua oprire a Trenului Regal va avea loc la Podul de la Cernavodă, la ora 13.56. Ceremonia de primire se va desfăşura, în mod simbolic, pe platoul de la capătul podului dinspre Cernavodă, pentru a onora memoria Regelui Carol I, în timpul căruia a avut loc construcţia podului realizat de inginerul Anghel Saligny. A treia oprire a Trenului Regal va avea loc în Gara Medgidia, la ora 14.33. Accesul publicului şi al presei este liber. Ultima oprire a Trenului Regal va avea loc în Gara Constanţa, la ora 15.40. Accesul publicului şi al presei este liber.

FOTO Inquam Photos/Octav Ganea
Ministrul Justiţiei, Todorel Toader, a declarat, joi seară, la România TV, referitor la condamnarea României de către CEDO în dosarul închisorilor CIA, că statului român nu i se reproşează că a permis construirea acestor închisori, sau că au existat astfel de închisori, ci că nu a finalizat procedura de investigare a faptelor reclamate.
România, condamnată la CEDO în cazul închisorilor secrete ale CIA. Tre...
„Dacă citim pe fond decizia, vedem ce se reproşează statului român: nu că a permis construirea unor astfel de închisori. Spune aşa: că statul român nu a finalizat procedura de investigare a faptelor reclamate de către subiectul pasiv al presupusei infracţiuni. Ăsta-i reproşul adus statului român. În ecuaţia asta e şi Ministerul de Externe, pentru că agentul guvernamental pentru CEDO e la Externe, e şi Ministerul Public, e şi ministerul Justiţiei. Eu nu-s ministrul Justiţiei de pe vremea acestei dezbateri, dar s-a purtat corespondenţă scrisă cu Ministerul Public, cu Externele, cu toţi ce implicaţi”, a declarat Tudorel Toader.
Acesta a vorbit despre faptul că CEDO cere rezolvarea dosarelor ”într-un termen rezonabil”.
”CEDO spune tot timpul: «Rezolvaţi cauzele într-un termen rezonabil». Nu zice într-o lună, într-un an, dar un termen scurt, rezonabil, funcţie de natura şi complexitatea cauzei. Dar noi, de pe vremea vremurilor, statul român nu a terminat de investigat această cauză. Prim urmare, condamanarea nu spune că aţi organziat şi aţi permis închisori, nu spune că închisorile au fost, condamnarea reproşează: aveţi o cauză pe rol, lămuriţi-o odată: a fost, n-a fost închisoarea, a fost ăla sau nu a fost torturat”, a mai spus ministrl Justiţiei.
România şi Lituania au fost găsite vinovate joi de Curtea Europeană a Drepturilor Omului de încălcări ale convenţiei care interzice tortura în cazurile lui Al Nashiri şi respectiv Abu Zubaydah, în urma participării celor două ţări la programul închisorilor secrete CIA, anunţă CEDO pe site.
CEDO obligă România să-i plătească lui Al Nashiri pagube în valoare de 100.000 de euro. 

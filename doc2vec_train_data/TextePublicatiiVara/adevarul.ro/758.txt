2 iunie 2018, 10:14
Tarom şi Aeroportul Timişoara apropie pe calea aerului românii de pretutindeni. Începând cu luna iulie, vor fi lansate cursele companiei naţionale către Stuttgart (Germania), Paris Charles-de-Gaule (Franţa) şi Chişinău (Republica Moldova).
Controversaţii artişti de la Baraka, cenzuraţi la Revolution Festival....
Cele trei noi destinaţii sunt deosebit de importante pentru regiunea de vest a României. 
Stuttgart este capitala regiunii Baden-Wurtenburg, o zonă de excelenţă în cercetare şi dezvoltare şi o regiune în care trăiesc astăzi foarte mulţi dintre şvabii bănăţeni care au plecat din ţară după Revoluţie. 
Cursa spre şi dinspre Stuttgart va opera începând cu data de 15 iulie cu o aeronavă de tip A 318 şi va avea o frecvenţă de trei ori pe săptămână, în zilele de miercuri, vineri şi duminică.
Paris Charles-de-Gaule este unul dintre cele mai mari noduri aeriene la nivel mondial, cu aproximativ 250 de rute în toată lumea. Pasagerii vor putea călători pe toate continentele. Mai mult decât atât, compania aeriană Tarom este membră SkyTeam,  o alianţă aeriană globală ce oferă clienţilor companiilor aeriene membre acces la o vastă reţea ce cuprinde mai multe destinaţii, frecvenţeşi conectivitate. Zborurile către şi dinspre Paris Charles-de-Gaule vor opera de două ori pe săptămână, în zilele de marţi şi sâmbătă, începând din 17 iulie. Cursa va fi operată cu o aeronavă de tip B 737-300.
Zborul spre Chişinău, capitala Republicii Moldova, va face legătura între vestul ţării şi românii aflaţi dincolo de Prut. Cursele vor fi operatecu o aeronavă de tip ATR, de 3 ori pe săptămână, în fiecare marţi, joi şi sâmbătă, începând din 3 iulie.
”Ne bucurăm să confirmăm ceea ce anunţam ca proiect, cu puţin timp în urmă. Alături de compania naţională Tarom, putem oferi aceste trei noi destinaţii. Astfel, pasagerii care pleacă de la Timişoara au posibilitatea de a ajunge într-un timp foarte scurt la Chişinău, iar Timişoara poate fi pentru cetăţenii moldoveni un punct de interes sau de tranzit spre alte destinaţii.Zona Stuttgart este în mod tradiţional apropiată cetăţenilorbănăţeniiar Paris Charles-de-Gaule,un nod aerian foarte important oferă conexiuni spre aproximativ 250 de destinaţii din întreaga lume. Prin intermediul companiei aeriene Tarom, Parisul devine al patrulea nod aerian cu legătură directă din Timişoara, dupăBucureşti, Munchen şi Frankfurt-am-Main, astfel încât pasagerii pot pleca spre orice colţ al lumii, dar şide oriunde din lume se poate ajunge la Timişoara”, a declarat directorul Aeroportului Internaţional Timişoara, Daniel Idolu.

Sighişoara fermecătoare Originaltravel.co.uk
O zonă din România este considerată o destinaţie de vacanţă cool, potrivit unui articol publicat de Business Insider, în care este lăudată atmosfera care te transportă înapoi în timp.
Impresii de călătorie ale unui jurnalist britanic: Natura, cel mai mar...
Jurnaliştii de la Business Insider au întocmit un top cu recomandări de vacanţă pentru anul 2018, iar printre acestea se află şi Transilvania, mai exact oraşul medieval Sighişoara, despre care experţii în turism spun că este fermecător datorită bisericilor în stil gotic.
„Este o zonă aventuroasă, sunt puţini turişti şi este incredibil de ieftin, inclusiv dacă te cazezi la unul dintre cele mai bune hoteluri. Sighişoara te transportă înapoi în timp, fiind o cetate medievală frumos conservată. De asemenea, Braşov, care este un oraş mai mare, trebuie vizitat şi este perfect pentru o drumeţie în munţi şi o plimbare prin parcul naţional, care este frumos şi unde puteţi vedea lupi şi urşi. Există şi un sanctuar pentru urşii salvaţi“, a declarat o jurnalistă din Londra.
Totodată, Business Insider aminteşte de Castelul lui Dracula, care este un must pentru turiştii străini care ajung în inima Transilvaniei, dar şi de faptul că prinţul Charles este un mare fan al regiunii.
Shutterstock/Emily Marie Wilson
Sighişoara ocupă locul 9 în topul jurnaliştilor străini, unde mai găsim mistica Granada şi fermecătorul Porto. Vă prezentăm cele mai cool destinaţii de vacanţă.
Golful Kotor, Muntenegru
Strălucirea Mării Adriatice şi fundalul montan creează o privelişte uimitoare asupra Golfului Kotor, care găzduieşte oraşul medieval cu acelaşi nume, inclus în Patrimoniul Mondial UNESCO. „În pofida faptului că am văzut multe fotografii din acest loc înainte de a-l vizita, nimic nu m-a pregătit pentru frumuseţea acestui golf. Este un mix între fiordurile norvegiene şi lacurile alpine“, se arată într-o recenzie de pe TripAdvisor.
Editorul-şef al Secret Escapes, companie specializată în turism, recomandă un weekend prelungit în oraşul de pe coasta nordică a Portugaliei. „Deseori umbrit de Lisabona, Porto, cu arhitectura sa perfectă, este plin de farmec şi culoare. Plimbaţi-vă pe străzile deluroase şi admiraţi clădirile vechi şi casele pline de culoare, decorate cu pavele pictate. Şi să nu uităm de porţiunile de plajă“, notează Business Insider.
Shutterstock/By Arsenie Krasnevsky
Aici vă puteţi bucura de soarele andaluz, puteţi gusta faimoasele tapas (aperitive tradiţionale – n.r.). Situat în regiunea sudică a Spaniei, Granada este un oraş cu o istorie şi o cultură bogate – iar influenţele arabe îi conferă o imagine mistică. Dacă ajungeţi în Granada nu trebuie să rataţi maiestuosul Palat Alhambra, băile arabe şi peşterile din cartierul Sacromonte.
Amplasat pe un deal, centrul istoric din Cagliari, Castello, oferă locul perfect de unde puteţi admira cupolele şi acoperişurile vechiului oraş. După o zi în care aţi vizitat numeroasele obiective turistice, un loc deosebit pentru a lua cina este terasa uriaşă Caffè delle Art, care oferă privelişti panoramice uimitoare. Mâncarea şi vinul sunt, de asemenea, senzaţionale.
Unul dintre editorii celebrei reviste Lonely Planet spune că Rovinj este locul perfect pentru un city break, având numeroase piaţete, case în culori pastelate şi un elegant turn cu ceas.
Managerul general Airbnb pentru Europa de Nord consideră că vara este cea mai bună perioadă pentru a vizita Atena: „Este mai mult decât o portiţă spre insulele greceşti, Atena are şi cafenele, baruri la înălţime şi cazări spectaculoase.“
Aici, scena de artă contemporană creşte în ritm alert, însă turiştii pot experimenta juxtapunerea dintre vechi şi nou, explorând oraşul roman Pompeii şi învăţând lucruri despre bucătăria tradiţională pe Coasta Amalfi. Iar dacă aţi decis să vă relaxaţi în Napoli, atunci trebuie neapărat să vizitaţi faimoasa L'Antica Pizzeria da Michele, unde puteţi mânca delicioasele pizza Margarita şi Marinara pentru doar 4 euro.
Pentru pasionaţii de fotografii în lanuri de lavandă, Provence este destinaţia pefectă. Mai puteţi admira şi uimitorul oraş Aix-en-Provence şi nu ezitaţi să faceţi o plimbare cu barca spre Calanques, unde vă aşteaptă ape de un turcoaz infinit.

Zece percheziţii domiciliare au avut loc în judeţul Hunedoara, iar peste 60 de oameni au fost aduşi la audieri, zece dintre ele fiind suspectate de trafic de droguri.
Cocaină ascunsă în vaginul unei tinere. Cum a fost dată de gol femeia ...
Procurorii şi ofiţerii de la Crimă Organizată au efectuat, miercuri, zece percheziţii la domiciliile unor tineri din Hunedoara, suspectaţi de trafic de droguri de risc şi efectuarea de operaţiuni cu substanţe susceptibile de a avea efecte psihoactive.
„În urma percheziţiilor, au fost ridicate substanţe vegetale susceptibile a avea efecte psihoactive, ce urmează a fi expertizate. Din cercetări, a rezultat că o parte dintre cei vizaţi, ar fi vândut stradal, în special în municipiile Hunedoara, Deva şi Orăştie, etnobotanice - la preţuri de aproximativ 50 de lei/plic şi cannabis, atât personal, cât şi prin intermediul altor persoane”, a informat Serviciul de Combatere a Criminalităţii Organizate Hunedoara.
Potrivit anchetatorilor, 65 de persoane, 10 dintre acestea bănuite de comiterea infracţiunilor, au fost conduse la sediul Biroului Teritorial Hunedoara al D.I.I.C.O.T, pentru a fi audiate.
Vă recomandăm să citiţi şi:

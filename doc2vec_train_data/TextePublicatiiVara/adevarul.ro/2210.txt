8 iunie 2018, 19:57
Doi dintre hoţii care l-au şi bătut pe proprietarul locuinţei sunt în arest FOTO: arhiva
Un bărbat în vârstă de 44 ani a ajuns în spital, fiind bătut de hoţii care i-au pătruns în casă şi care au  plecat cu o sumă mică de bani şi câteva bunuri.
Un tânăr i-a pus cuţitul la gât unei femei în plină stradă pentru 20 d...
Tâlhăria s-a produs în localitatea olteană Obârşia, peste bărbatul de 44 ani, care locuia singur, pătrunzând doi bărbaţi, de 20, respectiv 25 de ani, şi doi minori, de 13 şi 14 ani. Cei patru au băut în seara zilei de 6 iunie 2018 la un bar din localitate, iar la miezul nopţii au pornit spre casă. Pe drum, spun surse din rândul anchetatorilor, s-ar fi hotărât să-l „calce“ pe consăteanul lor de 44 ani. Deşi uşa locuinţei acestuia era încuiată, au spart geamul uşii şi au reuşit să o deschidă, agresându-l pe proprietar. Din locuinţa acestuia au plecat cu 50 de lei, două telefoane mobile şi două boxe audio, bunurile fiind între timp recuperate.
Bărbatul agresat se află internat în Spitalul Judeţean de Urgenţă Slatina, cu traumatisme care necesită aproximativ 16-18 zile de îngrijiri medicale, în timp ce doi dintre hoţi, adulţii, au fost prezentaţi de procurorii Parchetului de pe lângă Judecătoria Corabia judecătorului de drepturi şi libertăţi, fiind arestaţi pentru 30 de zile. Bărbatul de 25 ani nu este, de altfel, la prima experienţă, acesta având antecedente penale. Şi unul dintre minori, cel de 14 ani, riscă măsuri educative, dacă în urma expertizării se va dovedi că a avut discernământ la comiterea faptei.

31 mai 2018, 09:32
Medicul Viorel Dumitrescu a preluat interimar şefia PNL Slatina FOTO: Alina Mitran
Biroul Politic Judeţean al PNL a luat, miercuri-seara, decizia de a-l înlocui pe preşedintele interimar al PNL Slatina, Gabriel Buliteanu, cu medicul Viorel Dumitrescu.
Cîţu: Guvernul ăsta nu are bani de pensii şi salarii, dar vrea să dea ...
Gabriel Buliteanu, preşedinte al Organizaţiei Oamenilor de afaceri din PNL, conducea organizaţia municipală din februarie anul acesta, când l-a înlocuit pe consilierul local Sorin Ţârcomnicu. Motivul pentru care a fost înlocuit, miercuri, 30 mai 2018, a declarat preşedintele PNL Olt, Liviu Voiculescu, este „lipsa de vizibilitate şi de viziune“, Buliteanu angajându-se, la preluarea conducerii, să dezvolte organizaţia şi să o facă mult mai vizibilă alegătorilor. „Ne-am săturat de certuri şi scandaluri“, a mai spus Voiculescu, menţionând că „dumnealui poate să fie un om de afaceri bun, un om corect, dar ca preşedinte nu a reuşit să facă ce a promis. Rămâne membru, rămâne preşedintele Oamenilro de Afaceri...“.
Noul preşedinte al PNL Slatina, medicul de familie Viorel Dumitrescu, consilier judeţean, va asigura interimatul până la alegeri, care vor fi organizate, a mai spus preşedintele PNL Olt, până în toamnă. Dumitrescu este cel mai vechi membru al organizaţiei slătinene, activând în PNL din ianuarie 1990.

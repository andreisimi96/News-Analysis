Acestea sunt cele mai bune motoare ale anului 2018
Noul film îi găseşte pe Ethan Hunt (Tom Cruise) şi echipa sa IMF (Alec Baldwin, Simon Pegg, Ving Rhames) alături de câţiva aliaţi obişnuiţi (Rebecca Ferguson, Michelle Monaghan) într-o cursă contracronometru după o misiune eşuată. Henry Cavill, Angela Bassett şi Vanessa Kirby se alătură distribuţiei dinamice, în timp ce cineastul Christopher McQuarrie revine în scaunul regizoral.
Echipa de agenţi este întărită de noul BMW M5 şi de o serie de alte modele BMW, inclusiv BMW Seria 5 Sedan din 1986, BMW Seria 7 Sedan şi BMW R nineT Scrambler.
În cadrul colaborării cu Paramount Pictures, campania globală de marketing a BMW - "Mission to Thrill" - va promova şi va susţine lansarea lungmetrajului şi include spoturi TV cobranduite ce evidenţiază diferitele modele, reclame în print, dar şi digitale pe site-urile BMW, precum şi pe alte canale importante, activări ale dealerilor şi multe altele.
"BMW and «Mission: Impossible» se potrivesc perfect. Suntem mândri de parteneriatul de lungă durată cu Paramount Pictures şi că automobilele şi motocicletele noastre puternice au putut îmbunătăţi încă o dată această serie emblematică de filme. Pentru urmăririle palpitante, ai nevoie de automobile cu dinamică şi manevrabilitate impresionante", a declarat Uwe Dreher, director de comunicare de brand BMW, BMW M, BMW i. "Acestea oferă scena ideală pentru cel mai dinamic atlet business al nostru: BMW M5."
"Suntem încântaţi să avem din nou BMW ca partener în «Mission: Impossible Fallout»", a declarat Irene Trachtenberg, vicepreşedinte executiv pentru parteneriate de marketing global la Paramount Pictures. "Parteneriatul nostru cu BMW oferă o platformă globală pentru ca Mission: Impossible să ajungă la cinefilii din lumea întreagă şi unească pasiunea noastră reciprocă pentru inovaţie tehnologică, acţiune cu cifră octanică ridicată şi poveşti convingătoare."
Parteneriatul "Mission: Impossible" dintre BMW şi Paramount Pictures, care datează din 2011, a oferit deja cinefililor numeroase momente spectaculoase. Marca BMW a fost integrată în mod semnificativ în poveştile fiecărui film, prezentând tehnologii de avangardă şi viziuni care au ajutat agenţii IMF să-şi încheie misiunile cu succes.
Conceptul BMW i Vision Dynamics, care a fost o avanpremieră a revoluţionarului automobil sport plug-in hybrid BMW i8, şi tehnologii precum Head-Up Display şi detectarea pietonilor în mod activ şi-au făcut debutul în "Mission: Impossible - Ghost Protocol" din 2011. În 2015, acesta a fost urmat de "Mission: Impossible - Rogue Nation", în care BMW M3 a reuşit una dintre cele mai spectaculoase cascadorii de condus cu spatele din istoria filmului. Automobilul din film a oferit încă o dată o primă impresie a tehnologiei din viitor, prin funcţia de deblocare prin amprentă, în timp ce pasionaţii de motociclete îşi amintesc cu drag de urmărirea în mare viteză în care Ethan Hunt pilotează BMW Motorrad S 1000 RR prin munţii de lângă Marrakech.

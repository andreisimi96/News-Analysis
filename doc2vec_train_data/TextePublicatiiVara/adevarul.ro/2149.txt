8 iunie 2018, 15:39
Bacterii E.coli şi enterobacterii au fost găsite de inspectorii sanitari de la Direcţia de Sănătate Publică Bucureşti care au analizat probe din mâncarea de la Grădiniţa Brânduţa din Capitală. În urma toxiinfecţiilor alimentare, 29 de micuţi au fost infectaţi şi patru au ajuns la spital.
Copiii de la grădiniţa Brânduşa s-au reîntors la cursuri. Pe 1 iunie m...
Potrivit unui comunicat al Direcţiei de Sănătate Publică Bucureşti, enterobacterii şi bacteria E.coli au fost depistate şi pe mâinile ajutorului de bucătar.
Potrivid raportului DSP, toţi copiii care au ajuns la spital au consumat la grădiniţă aceleaşi alimente în cursul zilei de joi, 31 mai, respectiv lapte cu cacao şi tartină cu ou şi unt dimineaţă, iar la prânz mămăligă cu brânză şi smântână, mâncare cu pui şi roşii şi desert Kinder Bueno.
Copiii ar fi început să se simtă rău la 2-4 orei de la masa de prânz, arată raportul, iar în ziua de joi, 19 au ajuns la spitalele Victor Gomiu, Victor Babeş, Marie Curie şi Grigore Alexandrescu. Vineri, alţi 10 au avut nevoie de îngrijiri medicale.
„De la data de debut a focarului, s-au prezentat la cele patru unităţi sanitare din Municipiul Bucureşti 29 de cazuri, copii care frecventează Grădiniţa Brânduşa nr. 161, cu forme uşoare şi medii de boală, din care patru au necesitat spitalizare, restul au primit tratament la spital (foaie de zi) şi la domiciliu”, scrie în raport.
Inspectorii DSP au recoltat probe de pe suprafeţele de lucru, de la angajaţi şi din apă. Astfel, au fost găsite enterobacterii, dar şi E.coli peste limitele admise în tartina cu unt şi ou şi în mămăliga cu brânză şi smântână, iar proba de salubritate recoltată de pe mâinile ajutorului de bucătar a prezentat enterobacterii peste limitele admise.
De asemenea, trei probe de exudat nazo-faringian au prezentat cultură pură de stafilococ coagulazo-pozitiv.
În urma verificărilor privind medicina muncii, inspectorii au decis amendarea a doi dintre angajaţii grădiniţei responsabili cu respectarea normelor de igienă individuală cu 1.800 de lei, iar cei la care a fost găsit stafilococ au fost concediaţi.
De asemenea, unitatea de învăţământ va fi dezinfectată.

28 mai 2018, 06:06
20 de autospeciale şi mai multe echipaje de descarcerare se află la ora aceasta la Şcoala nr. 124, cartierul Rahova, Bucureşti după ce în cursul nopţii a izbucnit un incendiu puternic.
VIDEO Incendiu într-un restaurant din Centrul Vechi al Capitalei
UPDATE Şcoala nr.124, care a ars luni noapte, în Capitală, nu avea autorizaţie de securitate la incendiu, conform ISU. La începutul anului şcolar, în septembrie 2017, ISU anunţa că nicio şcoală din sectorul 5 nu are astfel de autorizaţie, iar primarul Sectorului 5, unde se află şcoala, invoca inclusiv situaţia acestei instituţii de învăţământ, transmite News.ro
Potrivit ISU, în urma incendiului izbucnit luni noapte, au ars aproximativ 500 de metri pătraăi de construcţie.
La începutul anului şcolar, în septembrie 2017, ISU anunţa că doar 44 din cele 642 de unităţi şcolare din Bucureşti au autorizaţie de securitate la incendiu, iar în Sectorul 5, nici una dintre cele 67 de unităţi de învăţământ nu avea autorizaţie ISU.
La rândul lor, primarii de sectoare se declarau nemulţumiţi de faptul că ISU refuză să acorde avizele şi autorizaţiile pentru şcoli şi grădiniţe, susţinând că aceasta blochează reabilitarea clădirilor.
"Avem nişte situaţii ieşite din comun, precum nişte corpuri de clădire de pe vremea lui Alexandru Ioan Cuza sau Şcoala 124, unde abia acum facem corpuri sanitare în interiorul şcolii. Am făcut 25 de expertize tehnice la unităţi de învăţământ, astfel încât să putem să începem execuţia lucrărilor de reabilitare. Suntem în procedură pentru încă 20. La 33 de unităţi am extins supravegherea video, astfel că toate sunt supravegheate, iar la 30 am instalat sistem de alarmare în caz de incendiu, astfel că toate au acum acest sistem. Suntem în reabilitare la 11 şcoli şi de extindere la şase, reabilitare la o grădiniţă şi extindere la patru”, spunea atunci primarul Sectorului 5, Daniel Florea.
Conform site-ului şcolii, aceasta funcţionează din 1950.
Din cauza pericolului ca unitatea de învăţământ că nu reziste în cazul unui seism, în 1998 au fost făcute demersuri pentru consolidarea clădirii, în 1999 fiind inclusă în programul de reabilitare a şcolilor, astfel încât lucrările s-au încheiat în septembrie 2002.
Din septembrie 2007, clădirea aintrat într-un nou program de reabilitare - modernizare.
În 2012, presa relata că Şcoala 124 este singura din Bucureşti care are toaletele în curte. Coform site-ului şcolii, lucrările de amenajare a toaletelor în interiorul clădirii erau în curs de desfăşurare.
Incendiul ar fi izbucnit la acoperişul clădirii (construit pe o structură din lemn) în jurul orei 3:30, după care s-a extins rapid, degajând fum. De altfel, mai mult de jumătate din acoperişul clădirii a ars şi s-a prăbuşit.
UPDATE: Pompierii au reuşit să localizeze incendiul şi nu mai este pericol de propagare, relatează Digi 24. 
Potrivit autorităţilor, şcoala nu avea autorizaţie ISU. Pompierii au fost nevoiţi să ceară ajutorul populaţiei din jur după ce şi-au dat seama că din cauza presiunii scăzute a apei din zonă, aceştia nu se pot folosi de hidranţi.
La intervenţie au participat 20 de autospeciale, fiind folosite şi 4 autoscări. Conform pompierilor, primul apel la 112 a fost primit la puţin timp după ora 3:00, fiind urmat şi de alte apeluri ale celor care locuiesc în zonă.
În urma incendiului nu s-au înregistrat victime.
Conform reprezentanţilor ISU, urmează să fie stabilite cauzele exacte ale izbucnirii focului. Totodată va fi verificată şi existenţa autorizaţiilor de funcţionare în cazul acestei unităţi de învăţământ.
VIDEO Micu Emil / Facebook

Gabriela Firea                                                                                                                  FOTO: Octav Ganea
Pe scena amplasată în Piaţa Victoriei, primarul general al Capitalei, Gabriela Firea, le-a vorbit celor veniţi la mitingul PSD împotriva abuzurilor despre votul sfânt al românilor şi despre cum aceştia nu mai pot accepta „ca cineva cu geacă roşie, participând la mitinguri ilegale, să confişte votul românilor”, aluzie la preşedintele României, Klaus Iohannis, care a ieşit cu o astfel de geacă la un protest #rezist.
Tăriceanu: Colegii mei şi cu mine suntem hotărâţi să ducem această lup...
 „Bine aţi venit în Capitală, în anul centenar. La 100 de ani, ne întâlnim din nou să ne apărăm libertatea şi demnitatea. Da, am ajuns să luptăm pentru libertate!”, şi-a început discursul Gabriela Firea.
Primarul Capitalei a declarat că mitingul PSD este legal, autorizat, spre deosebire de protestele #rezist. „Votul românilor este sfânt. Nu mai putem accepta ca cineva cu geacă roşie, participând la mitinguri ilegale, să confişte votul românilor”, a mai spus Firea, cu referire la preşedintele ţării care a ieşit îmbrăcat astfel în stradă, la protestul împotriva Ordonanţei 13.
De asemenea, Gabriela Firea a întrebat participanţii la miting dacă au venit de bună voie la Bucureşti şi dacă au fost plătiţi de cineva. „Mă bucur foarte mult că aţi venit de bunăvoie şi cu drag la Bucureşti. Mă bucur că nu trebuie să ne mai fie teamă nouă, aleşilor locali, să mai semnăm acte!”
Primarul Capitalei a mai spus că Piaţa Victoriei nu mai trebuie confiscată de oameni care sunt plătiţi de interese contrare ţării noastre, la final, recitând câteva versuri din „Ce-ţi doresc eu ţie, dulce Românie”, de Mihai Eminescu. 

8 iunie 2018, 18:39
Smartphone-urile domină piaţa mondială de tehnologie, iar marile companii propun în permanenţă design-uri noi şi caracteristici inovative care să determine consumatorii să le înlocuiască periodic. Expertul Business Insider în tehnologie a compus un top al celor mai bune telefoane ale momentului, iar prima poziţie este una surprinzătoare.
5. Google Pixel 2 XL
Pixel 2 XL are aproape aceleaşi componente şi caracteristici care fac Pixel 2 un smartphone foarte bun, dar vine într-un ambalaj mai mare, cu un afişaj mai mare şi un design nou. Pixel 2 XL nu este cel mai bun telefon Android, dar cu marginile înguste din jurul ecranului său, arată mai elegant şi mai rafinat decât fratele său mai mic sau predecesorii săi de anul trecut. Experienţa Android veritabilă pe care o oferă este imbatabilă, mai spune Antonio Villas-Boas.
Criticii au raportat iniţial mai multe probleme cu Pixel 2 XL, majoritatea fiind legate de display. Mulţi utilizatori au avut nemulţumiri în privinţa culorile afişate, despre care spuneau că nu erau la fel de vii ca cele de pe alte telefoane Android de top. Google a lansat ulterior o actualizare care a modificat cromatica display-ului.

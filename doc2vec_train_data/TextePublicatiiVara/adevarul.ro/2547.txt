11 iunie 2018, 12:00
Sunt vizate parcurile, locurile de joacă, aliniamentele stradale, cimitirele şi spaţiile verzi din microraioane.
Primăria Municipiului Târgovişte anunţă că în perioada 14 iunie - 30 iunie 2018, în intervalul orar 22.30 – 05.00 , se va repeta acţiunea de dezinsecţie (ţânţari, muşte, omida păroasă la arbori), prin pulverizare la sol, până la o înălţime de trei metri.
Sunt vizate parcurile, locurile de joacă, aliniamentele stradale, cimitirele şi spaţiile verzi din microraioane.
„Se vor folosi substanţe ecologice, omologate de Ministerul Mediului, Ministerul Sănătăţii şi Ministerul Apelor şi Pădurilor. Combaterea dăunătorilor se va realiza cu insecticidele CALIPSO, FENDONA 15 SC şi SOLFAC EW 050. Programul va suferi decalaje atunci când condiţiile meteo vor fi necorespunzătoare şi nu vor permite desfăşurarea acţiunii. Rugăm apicultorii să ia măsurile care se impun, iar posesorii de animale de companie să evite aceste zone în perioada derulării programului”, anunţă Primăria Târgovişte.

Soţul şoferiţei de TIR moarte în Italia: „Era plecată în curse câte şa...
Mattarella l-a mandatat apoi pe Carlo Cottarelli, fost înalt responsabil al FMI, să formeze un guvern de experţi pentru a gestiona afacerile curente, însă acesta din urmă a îngheţat alcătuirea echipei sale pentru a da timp discuţiilor, relevă AFP, preluată de dhnet.be. 
Iar miercuri seară, după o întâlnire discretă cu şeful statului, liderul Mişcării Cinci Stele, Luigi di Maio, a propus un compromis – păstrarea lui Savona, un adversar declarat al zonei euro, în guvern, dar pe un alt post şi numirea în locul acestuia a unei personalităţi „de aceeaşi anvergură“.
Potrivit unor surse prezidenţiale citate de agenţia amintită, Mattarella „analizează cu atenţie“ această propunere.
Totodată, relatează dpa international, şeful formaţiunii antiimigraţie Liga, Matteo Salvini, şi-a anulat participarea la mai multe evenimente în cursul zilei de joi pentru a se întâlni cu Luigi di Maio la Roma.
Cele două formaţiuni afirmaseră anterior că se vor folosi de majoritatea parlamentară de care dispun împreună pentru a sabota planurile legate de instalarea unui guvern interimar format de economistul Carlo Cottarelli, o mişcare care ar fi împins Italia spre alegeri anticipate şi care, potrivit analiştilor, ar întări poziţia partidelor critice la adresa Uniunii Europene.
În acelaşi timp, însă, două sondaje realizate de Euromedia, respectiv Piepoli pentru programul „Porta a Porta“ al televiziunii italiene de stat Rai arată că peste jumătate dintre italieni se pronunţă în favoarea rămânerii ţării lor în zona euro, relevă Reuters.
Potrivit acestor sondaje, prezentate miercuri seara, între 60% şi 72% din italieni doresc ca ţara lor să rămână în zona euro. 

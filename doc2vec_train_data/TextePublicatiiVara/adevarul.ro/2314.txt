FOTO Vlad Petreanu / Facebook
Cu puţin timp înainte de încheierea mitingului PSD, în timpul discursului lui Liviu Dragnea, pe clădirea Guvernului a fost proiectat mesajul „rezist”. Cei doi autori au mărturisit ulterior că au vrut să arate „că nu ne lăsăm intimidaţi”.
VIDEO Ce-a rămas în urma pesediştilor. Primele imagini cu munţii de gu...
Mesajul a fost proiectat de către doi membri ai comunităţii #Rezist, în timpul discursului lui Liviu Dragnea. Întrebaţi de ce au făcut-o, autorii, Cristian Dide şi Laurenţiu Ion au declarat că „pentru că Piaţa Victoriei ne-a fost luată abuziv. Şi noi aveam manifestaţie publică declarată. Dar noi nu am fost primiţi la masă cu viceprimarul Capitalei ca să semnăm un protocol, aşa cum a făcut PSD. Am vrut să le arătăm că nu ne lăsăm intimidaţi”, au subliniat aceştia pentru G4Media.ro.
Mitingul s-a încheiat după mai bine de două ore, iar la finalul discursului lui Liviu Dragnea, manifestanţii au cântat împreună imnul, cu lanternele aprinse, aşa cum s-a întâmplat la protestele #rezist.

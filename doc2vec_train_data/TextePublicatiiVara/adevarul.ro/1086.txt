5 iunie 2018, 09:02
Liviu Cazan, viceprimarul din Urziceni are probleme cu legea FOTO infoialomita.ro
Liviu Cazan, viceprimarului oraşului Urziceni, a fost reţinut pentru 24 de ore într-un dosar care vizează comiterea de infracţiuni economice, relatează independenonline.ro. Conform procurorilor Parchetului de pe lângă Tribunalul Ialomiţa a fost pusă în mişcare urmărirea penală pe numele lui Cazan.
Dulciuri expirate de o lună, cadou de la primărie pentru copii. Biscui...
Reţinerea s-ar fi făcut într-un dosar penal deschis la Slobozia privind infracţiuni de natură economică, dar şi fapte de abuz în serviciu, fals în înscrisuri sub semnătură privată sau delapidare. Conform surselor citate de publicaţia amintită, faptele reţinute în cazul viceprimarului din Urziceni ar viza o serie de tranzacţii suspecte cu material lemnos, sustras din pădurile de pe raza judeţului Ialomiţa. În acelaşi dosar penal mai sunt cercetate alte patru persoane, reţinute şi ele pentru evaziune fiscală, delapidare, spălare de bani, fals în înscrisuri sub semnătură privată şi abuz în serviciu. Cazan nu este la prima abatere. Anul trecut, acesta a fost trimis în judecată de procurorii DNA Constanţa într-un dosar privind fapte de abuz în serviciu, comise atunci când s-a aflat în fruntea Autorităţii Navale Române.

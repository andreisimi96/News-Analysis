31 mai 2018, 13:53
Copiii, alături de oamenii legii FOTO IPJ Călăraşi
Poliţiştii de prevenire a criminalităţii susţinuţi de cei de la rutieră şi criminalistică au fost prezenţi alături de copiii din cadrul Şcolii Gimnaziale „Nicolae Titulescu” Călăraşi, îmbinând jocurile cu informarea, marcând în avans Ziua Internaţională a Copilului.
„Bibliovacanţa“, proiect inedit pentru atragerea copiilor în lumea lec...
Cei mici, alături de criminalişti, au putut să vadă cum se ridică amprentele sau celelalte mijloace de probă pe care poliţiştii le folosesc pe parcursul anchetelor pentru a descoperi cine a comis o infrcaţiune. Tot aici au văzut echipamentele care se află în faimoasa trusă a criminaliştilor şi au urcat în laboratorul mobil folosit de aceştia pentru a ridica şi conserva probele. De asemenea, poliţiştii criminalişti au realizat  o simulare  a unei de cercetări la faţa locului, în cazul unui accident de circulaţie cu victimă.
Sesiune de exerciţii practice
Poliţiştii rutieri le-au prezentat şcolarilor regulile de circulaţie şi semnificaţia indicatoarelor rutiere, au discutat despre principalele cauze generatoare de accidente, apoi a urmat o sesiune interactivă, cu exerciţii practice, în care copiii au pus în aplicare informaţiile primite. „Scopul acestor activităţi este acela de a furniza copiilor informaţii corecte şi obiective, care să contribuie la o dezvoltare armonioasă şi să creeze un bagaj de cunoştinţe suficient pentru a reacţiona în diferite situaţii, astfel încât, siguranţa celor mici să nu fie afectată. La final, oamenii legii le-au dăruit celor mici insigne de poliţist pentru o zi şi baloane”,  a anunţt IPJ Călăraşi.

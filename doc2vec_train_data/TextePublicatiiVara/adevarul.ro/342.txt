29 mai 2018, 14:16
Maşină de poliţie  FOTO: Adevărul
Pe un drum comunal din localitatea Jucu de Mijloc au fost găsite duminică, 27 mai, rămăşite umane în stare avansată de putrefacţie, în urma unui apel la 112.
Descoperire şocantă: un bărbat a dat peste un schelet uman la el în cu...
Potrivit unui comunicat al IPJ Cluj, poliţiştii Secţiei 7 de Poliţie Rurală din Gherla au fost sesizaţi duminică, 27 mai, în jurul orei 12.40, prin 112, că un trecător a găsite rămăşiţe umane pe un drum comunal din localitatea Jucu de Mijloc.
„La faţa locului s-au deplasat poliţişti din cadrul secţiei rurale, însoţiţi de specialişti criminalişti, pentru a verifica cele sesizate şi a efectua investigaţii. Astfel, au fost descoperite fragmente umane, în stare avansată de putrefacţie, pe drumul comunal, în dreptul unui teren arabil, la o distanţă de circa 200 de metri faţă de DN1C şi trecerea la nivel cu cale ferată. Au fost efectuate activităţi de căutare pe o rază de 500 de metri pătraţi, context în care la o distanţă de aproximativ 20 de metri de locul unde au fost găsite rămăşiţele, au fost descoperite alte fragmente osoase“, precizează reprezentanţii IPJ Cluj. 
Aceştia mai spun că în urma primelor investigaţii nu s-a reuşit identificarea cadavrului şi nu s-au găsit acte de identitate sau alte documente care să ducă la stabilirea identităţii.
Se bănuieşte că trupul neînsufleţit ar fi din toamna anului trecut. Cadavrul a fost dus la IML Cluj pentru efectuarea necropsiei. Nu se cunoaşte sexul persoanei ale cărui rămăşite au fost găsite la Jucu.
Oamenii legii au început o investigaţie ca să afle cine era omul ale cărui rămăşite au fost găsite în Jucu de Mijloc şi circumstanţele decesului acestuia. 
Poliţiştii au dat publicităţii şi cu ce era îmbrăcată respectiva persoană ale cărui rămăşite au fost găsite: pantofi negri cu şiret, tip gheată, şosete albe, pantaloni de culoare maro, tip salopetă, cu şnur la brâu şi buzunare laterale, bluză de corp de culoare mov, cămaşă albă cu dungi albastre, pulover din material textil de culoare albă.
„Cetăţenii care pot oferi informaţii care să conducă la identificarea persoanei, sunt rugaţi să apeleze serviciul unic 112“, se mia arată în comunicat.
Mai puteţi citi: 

7 iunie 2018, 03:58
Aerisiţi cel puţin cinci minute în fiecare zi
Indiferent de locul în care ne aflăm, calitatea aerului pe care îl respirăm poate avea un impact major asupra sănătăţii noastre. Studiile au evidenţiat că scăderea calităţii aerului din măreşte riscul de accident vascular cerebral, cancer pulmonar, boli de inimă şi boli respiratorii.
O hoaţă de meserie a lovit din nou. Judecătorii au trimis-o după grati...
Specialiştii de la Agenţia Europeană a Mediului avertizează că aerul din interior poate fi de două până la cinci ori mai poluat decât cel de afară, cu menţiunea că praful de casă este una dintre cele mai importante şi mai periculoase surse alergenice din interior, conţinând acarieni, minerale din exterior şi alte particule care pot să declanşeze reacţii alergice severe şi astm. Cum cea mai mare parte a timpului o petrecem în interior, este esenţial să ne asigurăm că respirăm un aer sănătos.
Iată câteva metode prin care puteţi îmbunătăţi calitatea aerului din interior, fără să utilizaţi substanţe chimice:
1. Deschide ferestrele - este cea mai simplă abordare prin care veţi reuşi să împrospătaţi aerul. Cinci minute pe zi sunt suficiente pentru a atenua acumularea de substanţe nocive din locuinţă.
2. Decoraţi-vă locuinţa cu plante de interior. Vălul miresei, aloe vera, gerbera, limba soacrei, crizantema sunt doar câteva dintre plantele care nu doar că vor înveseli căminul, dar vor purifica aerul, reducând cantităţile de benzen, tricloretilenă şi formaldehidă din aerul din interior.
3. Optaţi pentru difuzoare de ulei esenţial. Unele uleiuri esenţiale, precum cele de eucalipt, cuişoare sau rozmarin, sunt eficiente împotriva acarienilor, sursa principala de alergeni din praful de casă.
4. Alegeţi lumânări de ceară de albine. Când sunt aprinse, lumânările purifică atmosfera din cameră, ajutând la eliminarea particulelor de praf, a mirosurilor neplăcute, a sporilor de mucegai şi a altor alergeni.
5. Nu intraţi încălţaţi. Talpa încălţărilor purtate pe stradă poartă o grămadă de elemente nocive, de la ciuperci şi bacterii, la pesticide şi fecale. Toate acestea pot fi răspândinte în locuinţă dacă nu renunţi la pantofi în momentul în care intri în casă.
6. Curăţaţi aparatul de aer condiţionat. Acordaţi o atenţie sporită filtrelor, fie că le schimbaţi, fie că le curăţaţi cu regularitate, altfel riscaţi ca aparatul să se transforme într-o pepinieră de microbi şi bacterii extrem de periculoase.
7. Folosiţi substanţe de curăţenie netoxice. Multe produse de curăţenie din magazine conţin substanţe chimice toxice care pot cauza iritaţii ale ochilor şi aparatului respirator, aşa că atunci când le folosiţi, deschideţi larg ferestrele. Ideal ar fi să optaţi pentru variantele ecologice pe bază de oţet, bicarbonat de sodiu, zeamă de lămâie sau uleiuri esenţiale.
8. Utilizaţi un purificator de aer. Aceste dispozitive pot fi o soluţie eficientă pentru reducerea particulelor nocive din aer şi sunt recomandate în special persoanelor cu afecţiuni respiratorii.
9. Scapă de mucegai. Această ciupercă, ce preferă locurile întunecoase şi umede, eliberează în aer spori care pot declanşa simptomele alergiei, dar şi probleme mai grave, precum astmul, sinuzita fungică, boli pulmonare, renale sau gastrointestinale.
Vă mai recomandăm:
Şase locuri din bucătărie care te pot îmbolnăvi

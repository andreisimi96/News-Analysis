5 iunie 2018, 17:41
Poliţia a deviat traficul rutier
Nu mai puţin de şapte maşini au fost implicate, marţi după-amiază, într-un accident rutier ce s-a produs pe Bulevardul Mareşal Averescu din Capitală, între Bulevardul Mărăşti şi Arcul de Triumf, circulaţia fiind deviată temporar în zonă, au anunţat reprezentanţii Brigăzii Rutiere.
"A fost o tamponare în care au fost implicate şapte maşini. Nu au fost victime, doar pagube materiale. Conducătorii autoturismelor au fost îndrumaţi către Serviciul accidente uşoare", au declarat, pentru Agerpres, surse din Poliţie.
Cauza probabilă a accidentului ar fi nepăstrarea distanţei de mers.
0 (0 voturi)

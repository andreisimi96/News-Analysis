Accidente rutiere trase la indigo. Au pierdut controlul maşinilor şi s-au lovit violent de două capuri de pod
4 iunie 2018, 19:42
Foto: arhivă Adevărul
Doi tineri, de 23 şi 29 de ani, sunt cercetaţi pentru vătămare corporală din culpă, după ce au condus autoturismele personale cu viteză excesivă, iar la un moment dat au pierdut controlul direcţiei.
Închisoare cu suspendare pentru un bărbat din Abrud care, băut şi fără...
Pe 1 iunie, poliţiştii gălăţeni au fost sesizaţi cu privire la producerea a două accidente rutiere, cauzate de neadaptarea vitezei la condiţiile de drum.
”Primul dintre acestea s-a petrecut în jurul orei 18.50, pe D.N. 26. Un bărbat de 39 ani, din municipiul Galaţi, a condus autoturismul în localitatea Vlădeşti şi, într-o curbă uşoară, a pierdut controlul direcţiei, intrând într-un cap de pod. În urma impactului, a rezultat rănirea conducătorului auto şi a unui bărbat de 29 ani, din comuna Vlădeşti, pasager în autoturism”, a declarat comisarul şef Gabriela Costin, purtătorul de cuvânt al IPJ Galaţi. .
Cel de-al doilea accident rutier a avut loc în jurul orei 23.40, tot pe D.N. 26, în comuna Frumuşiţa, şi s-a soldat cu vătămarea corporală gravă a unui tânăr de 23 ani, aflat la volanul autoturismului. Acesta nu a adaptat viteza la condiţiile de drum, a intrat într-un cap de pod, după care maşina a ricoşat într-un copac de pe marginea drumului.
În ambele cazuri, poliţiştii au deschis dosare penale pentru vătămare corporală din culpă.

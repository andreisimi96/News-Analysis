4 iunie 2018, 11:32
Creştinii ortodocşi intră de astăzi, 4 iunie, în postul Sfinţilor Apostoli Petru şi Pavel, cunoscut în popor şi ca postul „Sâmpetru”. Anul acesta postul ţine cinci săptămâni, încheindu-se pe 12 iulie, când sunt sărbătoriţi Sfinţii Apostoli Petru şi Pavel.
Igor Dodon: Victoria lui Andrei Năstase îi va dezvălui caracterul popu...
Solicitat de IPN, preotul Eugen Onicov de la Biserica „Sfântul Pantelimon” din Chişinău a spus că data la care începe postul Sfinţilor Apostoli Petru şi Pavel se schimbă de la un la an, în funcţie de data când a fost marcat Paştile. Cu cât sărbătoarea Învierii Domnului este mai devreme, cu atât acest post este mai lung.
Este un post relativ uşor, cu dezlegări la peşte, vin şi untdelemn în zilele de sâmbătă şi duminică. În restul zilelor se mănâncă fructe şi legume. Eugen Onicov îndeamnă creştinii să nu uite de semnificaţia adevărată a postului, să ţină post nu doar trupeşte, dar şi sufleteşte, să fie mai buni, mai blânzi, să se roage mai mult, să se pocăiască, să se spovedească şi să se împărtăşească.
Postul Sfinţilor Apostoli Petru şi Pavel începe în lunea după Duminica Tuturor Sfinţilor, prima duminică după Pogorârea Sfântului Duh.

În contextul Zilei Internaţionale a Copiilor, asociaţia E-Romnja doreşte să readucă în atenţia autorităţilor că în România există multe comunităţi dezavantajate în care cei mici nu beneficiază de aceleaşi oportunităţi ca majoritatea copiilor.
Antiviruşii avertizează că site-ul Ministerului Educaţiei vă foloseşte...
Redăm mai jos comunicatul integral transmis de E-Romnja:
Din anul 2016 ne desfăşurăm activitatea în comunitatea India din Cartierul 23 August, sector 3 în care locuiesc aproximativ 150 persoane dintre care 60% sunt copii şi tineri între 0-18 ani romi şi ne-romi. În comunitate lipseşte infrastructura de bază (apă curentă, electricitate, gaze, străzi neasfaltate etc) iar o parte importantă din locuitori trăiesc în locuinţe. Copiii din comunitate se joacă de multe ori printre gunoaie, praf sau pe un teren neamenajat în lipsa unui parc pentru ei pe o raza de cel puţin doi kilometrii. 
În contextul Zilei Internaţionale a Copiilor (1 Iunie) ne dorim să readucem aminte autorităţilor că există multe zone/comunităţi dezavantajate în care copiii nu se pot bucura de aceleaşi oportunităţi şi mai ales de locuri de joacă propice dezvoltării lor. 
Tototdată pentru că 1 Iunie este o zi de sărbătoare, ne-am propus să sarbătorim în preajma copiilor organizând o serie de activităţi precum: pictură pe faţă, dansuri, jocuri şi darabanele trupei PlayHood din Ferentari pentru a-I bucura pe cei mici.
Alături de noi au fost voluntare şi voluntari, partenerele noastre de la Ce-Re, Ambasadoarea Finlandei în România, doamna Päivi Pohjanheimo, domnii Valentin Voicu, Matei Ţugui şi doamna Ana Ciceală, consilieri generali în cadrul Municipiului Bucureşti precum şi reprezentante de la DGASPC Sector 3. Tuturor le mulţumim că au dat curs invitaţiei noastre şi că au adus un moment de bucurie. 
Asociaţia E-Romnja este o organizaţie neguvernamentală, nonprofit, înfiinţată în anul 2012 de către un grup de activiste/activişti de etnie romă şi neromă. Principala noastră metodă de lucru se bazează pe formarea şi dezvoltarea de grupuri de iniţiativă locale formate din femei dornice să se implice în dezvoltarea comunităţilor lor.

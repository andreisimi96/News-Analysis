26 mai 2018, 20:26
FOTO EPA EFE
Guvernul din Venezuela l-a eliberat pe americanul Josh Holt, care era reţinut din 2016 sub acuzaţia de posesie de arme, conform preşedintelui american Donald Trump şi senatorului din Utah Orrin Hatch, scrie Reuters.
Tabăra democrată, după întâlnirea cu FBI în dosarul „Spygate“: Nicio p...
Eliberarea lui Holt, un misionar din Utah, vine în pofida relaţiilor din ce în ce mai tensionate din SUA şi Venezuela, care şi-au expulzat reciproc diplomaţii săptămâna trecută, SUA refuzând să recunoască oficial realegerea preşedintelui Nicolas Maduro pe 19 mai. De asemenea, Statele Unite au impus noi sancţiuni Venezuelei.
Holt este aşteptat să ajungă la Washington sâmbătă seara, conform lui Trump.
„În ultimii doi ani am lucrat cu două administraţii prezidenţiale, nenumărate contacte diplomatice, ambasadori de-a lungul globului precum şi cu o reţea de contacte din Venezuela şi chiar cu preşedintele Maduro şi sunt onorat să îl reunesc pe Josh cu familia sa”, a declarat senatorul Hatch.
Autorităţile din Venezuela l-au arestat pe Holt în iunie 2016 în timp ce se afla în ţară pentru nunta sa. Familia sa susţine că totul a fost o înscenare iar Statele Unite au comunicat că Venezuela se foloseşte de el ca piesă de schimb în discuţiile despre sancţiuni.
SUA acuză guvernul lui Maduro de represiuni faţă de opoziţie, corupţie masivă şi subminarea democraţiei. Maduro a declarat la rândul său că Washigntonul plănuieşte să îi dea jos guvernul şi să obţină rezervele de petrol ale ţării.

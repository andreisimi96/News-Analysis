28 mai 2018, 12:17
Scandalul a fost aplanat de poliţişti FOTO monitorulbt.ro
Două grupuri de tineri dintr-o comună botoşăneană au fost despărţiţi de poliţişti cu focuri de armă. Înarmaţi cu bâte şi alte unelte agricole aceştia au vrut să se tranşeze un conflict în faţa discotecii săteşti. O parte a celor implicaţi au fost reţinuţi şi anchetaţi.
Cine sunt cei doi luptători K-1 suspectaţi că ar fi omorât în bătaie u...
Răfuială ca în evul mediu într-o comună din judeţul Botoşani. Mai precis în Todireni, sâmbătă seara două grupuri de tineri au venit înarmate cu pari şi alte unelte agricole pentru a tranşa un conflict. Cele două grupuri au fost despărţite numai după ce poliţiştii au tras focuri de armă în aer.
Bătaie şi capace furate
Sâmbătă seara, echipajele de poliţie au fost sesizate de un tânăr din Todireni. Acesta s-a plâns că i-au fost furate capacele de la roţile maşinii. Autoturismul se afla chiar lângă o discotecă din localitate. Ajunşi la faţa locului oamenii legii au fost anunţaţi de un agent de pază că în faţa discotecii mai mulţi tineri s-au luat la bătaie. 
Poliţiştii au intervenit şi au reuşit să imobilizeze un tânăr de 20 de ani. Pe uliţa satului mai venea însă un grup de tineri înarmat cu pari, furci dar şi alte unelte pentru a se răfui cu rivalii. Deşi au fost somaţi în repetate rânduri să se oprească, scandalagii au început încăierarea. Bătăuşii au fost despărţiţi numai după ce un agent de poliţie a tras un foc de armă în plan vertical. Tinerii implicaţi în scandal au fugit. Au fost reţinuţi trei săteni, de 24,30 şi 38 de ani, implicaţi în scandal. Cei trei sunt cercetaţi pentru tulburarea ordinii şi liniştii publice. 
Vă recomandăm să citiţi şi următoarele ştiri:
Cristian Pomohaci, ameninţat cu bătaie cu ouă de locuitorii unei comune unde urma să cânte. Concertul a fost anulat

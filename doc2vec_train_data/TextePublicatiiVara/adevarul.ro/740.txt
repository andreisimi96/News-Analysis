1 iunie 2018, 21:03
Liderul WTA, Simona Halep, şi Irina Begu, numărul 40 mondial, vor juca, sâmbătă, în turul trei al turneului de la Roland Garros, la simplu. Begu va evolua sâmbătă şi la dublu, la fel şi Irina Bara şi Mihaela Buzărnescu.
Roland Garros: După succesul de la simplu, Buzărnescu a ratat califica...
Halep o va întâlni pe germana Andrea Petkovic, locul 107 WTA, în meciul trei de pe terenul 18, pe care se vor disputa înaintea acestei confruntări o partidă de simplu feminin şi una de simplu masculin. Primul meci este programat la ora 12.00.
Begu va juca împotriva sportivei franceze Caroline Garcia, numărul 7 mondial, în meciul doi de pe terenul Suzanne-Lenglen, după o confruntare de simplu masculin care va începe la ora 12.00.
Irina Begu va evolua şi pe terenul 9, în ultimul meci. Românca şi Qiang Wang vor juca în turul doi al probei de dublu împotriva perechii Andreja Klepac/Maria Jose Martinez Sanchez (Slovenia/Spania), cap de serie numărul 3. Acest meci va fi al patrulea de pe terenul 9.
Pe terenul 14, în al doilea meci al zilei vor evolua Irina Bara şi Mihaela Buzărnescu, în turul secund al probei de dublu, împotriva cuplului Latisha Chan/Bethanie Mattek-Sands (Taiwan/SUA), cap de serie numărul 4.

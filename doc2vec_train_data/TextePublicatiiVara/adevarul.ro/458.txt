Mohamed Salah, cel mai bun jucător al lui Liverpool şi al naţionalei Egiptului, s-a accidentat în finala Ligii Campionilor, după o intervenţie brutală a lui Sergio Ramos.
El va fi indisponibil între trei şi patru săptămâni, a declarat Ruben Pons, unul dintre medicii lui Liverpool.
"Vom încerca să reducem această perioadă de indisponibiliate, acesta este obiectivul nostru", a spus Pons.
Naţionala Egiptului debutează la Cupa Mondială în 15 iunie, cu Uruguay. În cazul unei absenţe de trei săptămâni, Salah ar putea reveni pe teren abia la meciul cu Rusia, la 19 iunie.
Dacă perioada de indisponibilitate va fi de patru săptămâni, atunci el va fi apt pentru meciul cu Arabia Saudită, din 25 iunie.

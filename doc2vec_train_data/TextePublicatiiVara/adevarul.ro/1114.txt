Deputatul Florin Roman. FOTO
Florin Roman, preşedinte al Comisiei de administraţie din Camera Deputaţilor, a declarat, marţi, faptul că PSD jigneşte românii în momentul în care se opune ca Alba Iulia să fie capitala istorică a României, în contextul sărbătoririi Centenarului Marii Uniri.
Ludovic Orban anunţă că PNL discută despre posibilitatea organizării u...
„În cadrul discuţiilor la noul Cod Administrativ, împreuna cu alţi doi parlamentari liberali, deputatul Corneliu Olar şi senatorul Catalin Toma, am propus un amendament prin care solicitam  ca Alba Iulia să fie declarată capitala istorică a României, cu rol onorific, ca şi Capitala a Marii Uniri, în anul Centenarului. Alba Iulia este locul în care s-a născut statul român unitar modern, devenind capitala de suflet a tuturor românilor. Mai puţin a PSD  care a votat împotriva acestei propuneri decente şi care nu însemna nimic altceva decât respect pentru Alba Iulia şi pentru istoria neamului romanesc“ na declarat deputatul PNL Florin Roman. 
Liberalul i-a nominalizat pe cei care au votat împotrivă. „Cei care au votat împotriva acestui amendament de bun simt sunt următorii: Ciolacu Ion Marcel, Călin Ion, Halici Nicusor, Benea Adrian, Bucura Simona, Constantin Matei şi Eugen Dogariu, parlamentari ai PSD. A votat împotriva şi senatorul UDMR, Cseke Attila. Reprezentantul guvernului Vasilica Dancilă, secretarul de stat, Sirma Caraman, nu a susţinut declararea Albei Iulia, ca şi capitală istorică“, a mai spus deputatul PNL.  
„Mulţumesc colegilor liberali, Catalin Toma, Angelica Fador, lui Florina Presada (USR) şi lui Marius Paşcan (PMP) pentru susţinerea amendamentului pentru Alba Iulia. Este regretabil ca in anul Centenarului Marii Uniri PSD jigneşte Alba Iulia şi românii care iubesc capitala de suflet a românilor de pretutindeni“, a mai spus Roman care a punctat că pentru PSD cel mai probabil capitala e Videle, aluziela faptul că Viorica Dăncilă este din Videle. 

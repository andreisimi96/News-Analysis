30 mai 2018, 10:51
Foto arhivă Adevărul
Miercuri dimineaţă, poliţiştii de combatere a criminalităţii organizate din Piteşti şi cei din Bucureşti, Craiova, Iaşi, Galaţi, Olt şi Dâmboviţa, sub coordonarea procurorilor din cadrul D.I.I.C.O.T. – S.T. Piteşti, desfăşoară 15 percheziţii domiciliare, în judeţele Argeş, Galaţi, Dolj, Iaşi, Dâmboviţa şi Ilfov, la locuinţele a 18 persoane bănuite de constituire a unui grup infracţional organizat şi proxenetism.
Şoferul maşinii făcute praf de avalanşa care a avut loc pe Transfăgără...
Acţiunea se desfăşoară în cooperare cu autorităţile judiciare din Marea Britanie şi cu specialişti din cadrul EUROPOL, în baza unui acord comun de anchetă.
Din cercetări s-a stabilit că, în perioada august 2015 şi până în prezent, membrii grupării ar fi înfiinţat şi coordonat 10 bordeluri pe teritoriul Marii Britanii, unde ar fi constrâns mai multe tinere să practice prostituţia, cu scopul de a obţine foloase materiale.
Din activitatea infracţională, cei în cauză ar fi obţinut peste 400.000 de lire, pe care ulterior i-ar fi investit în achiziţia de autoturisme, construcţia sau renovarea unor imobile şi în jocuri de noroc.
50 de persoane vor fi conduse la sediul D.I.I.C.O.T. – S.T. Piteşti pentru audieri.
La acţiune participă şi jandarmi din Argeş, Brăila, Galaţi, Giurgiu şi Dâmboviţa.
Descinderile se desfăşoară cu sprijinul de specialitate al Direcţiei Operaţiuni Speciale din Poliţia Română.

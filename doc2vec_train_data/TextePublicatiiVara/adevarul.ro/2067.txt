8 iunie 2018, 09:23
Mitingul aviatic se află la ediţia a doua
Evenimentul are loc sâmbătă între orele 10.30-15.00, la fosta unitate de aviaţie, care se află lângă benzinăria Sima Bayer.
FOTO VIDEO Aurel Vlaicu a deschis mitingul aviatic de la Focşani. Mii ...
Asociaţia Română pentru Propagandă şi Istoria Aeronauticii şi Primăria Focşani vor organiza sâmbătă, 9 iunie, un nou miting aerian la Focşani, aşa cum s-a întâmplat şi anul trecut.
Astfel, focşănenii vor avea ocazia să vadă pe viu avioanele din dotarea armatei române, precum aeronave de vânătoare MIG-21 LanceR, aeronave multirol F-16, aeronave tip strategic C-130 Hercules, aeronave tip operativ C-27J Spartan, elicoptere de tip IAR-330M, aeronave clasice de şcoală, elicoptere şcoală.
De asemenea, va fi prezentat din nou Aeroplanul Vlaicu II. Evenimentul va avea loc între orele 10.30-15.00.
Pentru a asigura accesul unui număr cât mai mare de cetăţeni la acest eveniment, municipalitatea, prin Societatea de Transport Public Local, pune la dispoziţia focşănenilor două trasee speciale de autobuz, în regim gratuit.
Orarul şi traseele sunt după cum urmează:
Plecare din Sud, orele 9.00 si 9.30
         Traseu – ANL, Plombă, Blocuri M, Sala Polivalentă, Capelă, Centru Alcor, Telekom, 2 Stejari, Brăilei UPC, Brăilei Max, Kaufland, Aerodrom.
          Plecare din Gară, ora 9.30
          Traseu – Gară, Muzeul de Istorie, Centru, Finanţe, Obor, Vranco, Teatru, 2 Stejari, Brăilei UPC, Brăilei Max, Kaufland, Aerodrom.
După încheierea manifestării, focşănenii vor fi preluaţi pentru retur pe aceleaşi trasee. Autobuzele speciale vor fi marcate distinct.

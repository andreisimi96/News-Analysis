Prins în timp ce încerca să fure din autoturisme. Locatarii au anunţat Poliţia, după ce l-au surprins pe hoţ când forţa portierele la maşini
11 iunie 2018, 18:50
Foto: arhivă Adevărul
Un tânăr de 24 de ani este acuzat de tentativă la furt calificat, în condiţiile în care oamenii legii l-au prins când încerca să fure bunuri din autoturismele parcate în spatele unui bloc din Galaţi.
Metodă inedită de furt de combustibil de la benzinărie: foloseşti plăc...
Pe 10 iunie, secţia 2 Poliţie din Galaţi a fost sesizată prin apel de urgenţă la 112 cu privire la faptul că, în parcarea din spatele unui bloc de pe strada General Eremia Grigorescu din Galaţi, o persoană necunoscută se deplasează printre autoturisme, manifestând un comportament suspect.
”Poliţiştii sosiţi la faţa locului au depistat un tânăr de 24 ani, în urma verificărilor constatându-se că acesta ar fi forţat portierele la mai multe autoturisme din parcare, dar nu a reuşit să sustragă bunuri, fiind surprins în flagrant”, a declarat comisarul şef Gabriela Costin, purtătorul de cuvânt al Inspectoratului de Poliţie Judeţean Galaţi.
Oamenii legii au deschis un dosar penal în acest caz pentru tentativă la furt calificat.

Trump are un nou consilier pentru Securitate Internă
2 iunie 2018, 13:38
Contraamiralul Doug Fears FOTO Coast Guard Compass
Preşedintele american Donald Trump l-a desemnat vineri pe Douglas Fears în postul de consilier pentru Securitate Internă, a anunţat Casa Albă.
Trump l-a demis pe consilierul pentru securitate naţională, Herbert Mc...
Douglas Fears îl înlocuieşte pe Tom Bossert, care s-a retras la cererea lui John Bolton, consilierul lui Trump pentru Securitate Naţională.
„Doug Fears aduce peste trei decenii de experienţă în securitate internă, contraterorism, securitate cibernetică şi reacţie la dezastre“, afirmă Bolton într-un comunicat.
Fears a activat peste 30 de ani în Garda de Coastă a Statelor Unite. Va avea rangul de asistent adjunct al preşedintelui şi va fi responsabil de coordonarea acţiunilor în caz de dezastre.
Anterior, noul consilier a deţinut funcţia de asistent special al preşedintelui şi prim director pentru politica de stabilitate în cadrul Consiliului Naţional de Securitate.

6 iunie 2018, 18:25
Liderii filialei PSD Botoşani FOTO botosaneanul.ro
La mitingul PSD organizat sâmbătă, 9 iunie, la Bucureşti vor pleca din Botoşani cel mult 2.000 de oameni. Şefii filialei botoşănene a PSD spun că au probleme cu transportul şi că deocamdată au putut închiria autocare doar pentru 1.100 de persoane. Mijloacele de transport au fost plătite din banii partidului, susţin reprezentanţii PSD.
Aproximativ 2.000 de simpatizanţi şi membrii PSD din Botoşani vor participa sâmbătă la mitingul organizat de partid la chemarea lui Liviu Dragnea. ”Ne aşteptăm să avem în jur de 2.000 de participanţi la miting”, spune Doina Federovici, liderul PSD Botoşani. 
Probleme cu transportul la Bucureşti
Preşedintele PSD Botoşani spune că participarea psd-iştilor botoşăneni la miting este îngreuiată de lipsa mijloacelor de transport. Filiala judeţeană a reuşit să închirieze autocare pentru 1.100 de persoane. Urmează ca mâine,inclusiv să centralizeze toate datele şi să vadă dacă îi pot lua pe toţi cei 2.000 de participanţi.
”Avem deocamdată mijloace de transport pentru 1.100 de persoane. Vom vedea în cursul zilei de mâine care va fi situaţia. Sunt şi multe autocare folosite de copii în excursii în această perioadă şi este o problemă cu transportul. Sunt şi participanţi care vor merge cu maşina personală”, a adăugat Doina Federovici.
Liderul PSD Botoşani a precizat că autocarele au fost închiriate de la firmele de transport. ”Închirierea autocarelor a fost plătită de PSD şi avem facturi şi tot ce trebuie”, spune Federovici. Liderii PSD au anunţat că vor organiza în Capitală un miting împotriva ”abuzurilor din justiţie” şi a ”statului paralel”.
Vă mai recomandăm:

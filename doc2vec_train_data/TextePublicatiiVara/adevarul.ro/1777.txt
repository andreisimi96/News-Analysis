6 iunie 2018, 21:13
Jared Leto l-a interpretat pe Joker în „Suicide Squad“ (2016) FOTO Getty Images
Actorul Jared Leto pregăteşte împreună cu Warner Bros. un film dedicat personajului negativ din franciza „Batman“, Joker, informează The Hollywood Reporter.
Jared Leto, lăudat pentru rolul Jokerului din „Suicide Squad“: „Echipa...
Leto va juca rolul principal şi va fi şi producător executiv al lungmetrajului a cărui acţiune este plasată în universul „Suicide Squad“.
„Suicide Squad” (2016) a fost regizat de David Ayer şi centrat pe mai multe personaje negative ale universului DC. Filmul a generat încasări de 746 de milioane de dolari la nivel global, însă nu a fost apreciat de critici.
Acesta este cel mai recent proiect DC dezvoltat de Warner Bros., centrat pe Joker şi alte personaje negative. Studioul dezvoltă deja un film despre originile lui Joker, care va fi regizat de Todd Phillips şi în care este posibil să joace Joaquin Phoenix.

1 iunie 2018, 16:19
Gospodării distruse de flăcări în Tulnici FOTO ISU Vrancea
Patru gospodării din localitatea vrânceană Tulnici au fost cuprinse de foc, vineri după-amiază, şi a existat risc de extindere şi la alte proprietăţi. Zeci de pompieri cu nouă autospeciale de stingere incendii cu apă şi spumă intervin pentru stingerea flăcărilor care se manifestă pe o suprafaţă de 1.000 de metri pătraţi.
Cine au fost demnitarii care au murit în 1920 în atentatul din Parlame...
 Potrivit ofiţerului de relaţii cu presa din cadrul ISU Vrancea, Florin Olaru, incendiul a cuprins iniţial o gospodărie după care s a extins la alte trei case lşi a existat risc de extindere, în zonă aflându-se inclusiv sediul Primăriei Tulnici.
La faţa locului intervin pompieri de la Focşani, Panciu, dar şi din cadrul ISU Covasna de la staţia Târgu Secuiesc. Iniţial în zonă au fost trimise trei maşini, ulterior acestea fiind suplimentate. La ora transmiterii acestei ştiri, intervin nouă autospeciale, zeci de pompieri şi voluntari.
La rândul lor, reprezentanţii Inspectoratului General pentru Situaţii de Urgenţă (IGSU) anunţă că focul se manifestă pe u suprafaţă de o mie de metri pătraţi, dar pericolul de extindere a fost înlăturat.
Reprezentanţii IGSU anunţă că focul se manifestă pe o suprafaţă de o mie de metri pătraţi.
Patru persoane vârstnice, cu atac de panică, au primit îngrijiri medicale la faţa locului şi nu există informaţii că ar exista persoane în imobilele cuprinse de flăcări.

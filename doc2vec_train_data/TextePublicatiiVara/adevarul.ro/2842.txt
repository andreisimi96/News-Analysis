Cum s-a ales cu dosar penal pentru trafic de substanţe toxice un şofer. Întreaga cantitate de substanţe a fost ridicată în vederea confiscării
12 iunie 2018, 19:29
Foto> arhivă Adevărul
Un bărbat de 35 de ani din judeţul Constanţa este cercetat pentru  trafic de substanţe toxice, după ce a fost oprit în trafic de poliţiştii din cadrul Serviciului Rutier Brăila.
Cele mai toxice plante care cresc în România. În cazul unora, sunt suf...
Un constănţean riscă să ajungă după gratii, în contextul în care a fost prins transportând produse de protecţie a plantelor pentru care nu avea documente de provenienţă.
”În cursul zilei de ieri, poliţiştii din cadrul Serviciului Rutier Brăila l-au oprit în trafic, pe şoseaua de centură a municipiului, pe un bărbat, în vârstă de 35 de ani, domiciliat în judeţul Constanţa, în timp ce transporta cu un autoturism mai multe produse de protecţie a plantelor, neavând documente de provenienţă ale acestora”, au precizat reprezentanţii Inspectoratului de Poliţie Judeţean Brăila.
Întreaga cantitate de produse a fost ridicată în vederea continuării cercetărilor, iar în cauză a fost întocmit dosar penal pentru trafic de substanţe toxice

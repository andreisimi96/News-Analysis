13 iunie 2018, 14:39
Nu este deloc uşor să înţelegi ce se întâmplă în mintea unui bărbat, mai ales când acesta alege să mintă.
Nu este deloc uşor să înţelegi ce se întâmplă în mintea unui bărbat,  mai ales când acesta alege să mintă cu nonşalanţă. Şi totuşi...de ce o  face? Nu se mai simte împlinit în relaţia de cuplu sau minciuna este o  latură ascunsă a personalităţii sale? Iată care sunt cele mai importante  motive pentru care un bărbat minte.
Îşi ascunde trecutul
Oricât de mult ai încerca să afli, un bărbat nu îţi va spune niciodată tot trecutul său. El va prefera să păstreze o doză de mister, însă nu o va folosi ca pe un atuu în cucerire, aşa cum va face o femeie, ci pentru că ar fi, cu siguranţă, şi lucruri mai puţin frumoase de descoperit. Dacă ar fi sincer, s-ar simţi judecat, iar imaginea lui ar avea de suferit. În acest fel, un bărbat nu consideră că minte, ci că doar omite adevărul.
Nu i se pare nimic rău
Spre deosebire de femeie, care e mereu sensibilă şi dramatizează din orice, un bărbat nu va considera minciuna ca pe un lucru grav, ci mai degrabă ca pe un mod de a fi. Pentru unii dintre ei, ascunderea adevărului este chiar o distracţie, care îi amuză şi le dă încredere.

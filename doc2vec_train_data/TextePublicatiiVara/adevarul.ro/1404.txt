5 iunie 2018, 17:16
Candidaţii alolingvi au susţinut marţi, 5 iunie, proba la limba şi literatura română în 55 de centre de bacalaureat. La examen au fost admişi 2.925 de candidaţi. Conform informaţiilor preliminare proba de examen s-a desfăşurat fără incidente.
Pavel Filip, nemulţumit de activitatea justiţiei: Se vede o aplicare e...
Următoarea probă din sesiunea curentă se va desfăşura vineri, 8 iunie, în toate cele 92 centre de bacalaureat. La examenul la limba de instruire vor participa 15348 de candidaţi, dintre care 12.608 vor susţine examen la limba şi literatura română, iar 2.740 – la limba şi literatura rusă.
Sesiunea de bacalaureat 2018 se va desfăşura în perioada 5-22 iunie. La sesiune au fost admişi 18.150 de candidaţi, dintre care 3.020 de candidaţi sunt restanţieri din sesiunile anterioare.
Verificarea lucrărilor de examen va fi efectuată în perioada 5-26 iunie. Rezultatele vor fi afişate în centrele de bacalaureat la data de 27 iunie 2018.

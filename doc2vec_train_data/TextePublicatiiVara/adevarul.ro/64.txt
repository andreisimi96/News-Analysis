Ce este ghirbusul şi cum se prepară. Reţetă din bucătăria şvabilor din Banatul de Munte
27 mai 2018, 06:03
Uica Mihai, bucătarul bănăţean născut la Reşiţa, a adunat de prin zona Banatului de Munte, de la şavabi care au trăit acolo în trecut, mai multe reţete.
Delicatesă cu hribi. Reţeta unei ciorbe aromate pe care trebuie neapăr...
Una dintre ele este mâncare de ghirbus,  pe care ne-o împărtăşeşte şi nouă şi spune că este potrivită pentru începutul de vară, cu un gust ieşit din comun.
“Această mâncare vine din bucătăria şvabilor, nemţii din banatul montan şi e banal de simplă şi nepermis de gustoasă. Ia patru gulii mari cât pumnul, curăţă-le de coaja lemnoasă şi dă-le pe răzătoare.
Le căleşti doar un stropişor în unt amestecat cu ulei, mai pune şi un drugălău de praz tăiat mărunt lângă gulie şi stinge cu lapte gras . Sărează, piperează şi lasă să fiarbă la foc molcom, până se topeşte leguma în lapte şi o să ai în cratiţă o pastă cu ceva zgrunţuri în ea.
E vremea acum să pui o cană zdravănă de smântână groasă, un pumn întreg de mărar tocat şi să torni ghirbusul în castroane. Poţi cufunda în el feliuţe de jambon afumat, ori chifteluţe mici de carne, fierbinţi şi cu saft, ori doar să razi deasupra caşcaval. Şi să te minunezi de gustul ghirbusului şi să te bucuri de vara care abia a început.”, spune bucătarul

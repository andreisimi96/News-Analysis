8 iunie 2018, 14:17
Ceaiul de iasomie conţine catehine, substanţe care accelerează arderea grăsimilor şi pierderea în greutate.
Ceaiul preparat din florile de iasomie stimulează arderea grăsimilor şi te energizează. Descoperă ce alte efecte benefice au remediile naturiste din iasomie!
Cu ce boli pot fi asociate vergeturile
Florile uscate de iasomie sunt folosite în aromarea ceaiurilor, băuturilor carbogazoase, iar uleiul esenţial este valoros în aromaterapie şi medicina naturistă, precum şi în industria de parfumuri şi produse cosmetice.
Creşte capacitatea de concentrare
Te simţi extenuat, ai palpitaţii, dureri de cap şi ţi-e greu să te concentrezi? Acestea ar putea fi semne clare că suferi de oboseală cronică. Pentru atenuarea simptomelor, poţi să bei un ceai de iasomie, căci este sursă de energie la fel ca orice altă băutură care are cofeină, spun specialiştii.
Alungă bolile respiratorii
Datorită proprietăţilor antivirale şi antibacteriene pe care le are planta, un consum regulat de ceai de iasomie poate preveni răceala şi gripa. Mai mult, consumul de ceai când eşti răcit grăbeşte însănătoşirea.
Îţi menţine inima sănătoasă
Pentru persoanele cu rude care au avut de-a lungul timpului probleme cardiovasculare, consumul de ceai de iasomie ajută în prevenirea unor astfel de neplăceri. Compuşii din compoziţia sa sunt un factor-cheie în inhibarea depunerii colesterolului „rău“ (LDL) pe artere.
0 (0 voturi)

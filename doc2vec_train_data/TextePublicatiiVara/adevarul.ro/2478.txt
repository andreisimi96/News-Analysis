Panică la COS Târgovişte. S-a scurs metalul topit dintr-o oală fisurată
11 iunie 2018, 07:32
Din fericire, incendiul a fost localizat şi nu sunt persoane rănite.
Pompierii din Târgovişte au intervenit, în această dimineaţă, puţin după miezul nopţii, la un incendiu produs în incinta Combinatului de Oţeluri Speciale (COS) Târgovişte. Trei autospecialte şi o maşină SMURD au fost detaşate la combinat.
Potrivit ISU Dâmboviţa, metalul topit dintr-o cuvă fisurată, de mari dimensiuni, s-a scurs pe pământ, existând un pericol uriaş de incendiu.
Temperatura la care se topeste oţelul este, în mod obişnuit, de peste 1.500 de grade Celsius. Din fericire, incendiul a fost localizat şi nu sunt persoane rănite.

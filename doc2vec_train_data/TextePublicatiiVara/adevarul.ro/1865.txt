7 iunie 2018, 11:21
Când termină cursurile elevii de clasa a VIII-a. FOTO: Arhivă
Elevii de clasa a VIII-a vor finaliza cursurile vineri, urmând ca în următoarea săptămână să susţină probele scrise din cadrul Evaluării Naţionale. Prima probă se va desfăşura luni, 11 iunie, la Limba Română.
Primăria Sectorului 5 vrea ceasuri cu buton de panică pentru elevi
Potrivit calendarului aprobat de Ministerul Educaţiei Naţionale, pe 13 iunie se va susţine proba scrisă la matematică, iar pe 14 iunie elevii aparţinând minorităţilor naţionale vor participa la proba scrisă la limba şi literatura maternă.
Rezultatele se vor afişa pe 19 iunie, iar contestaţiile vor putea fi depuse în aceeaşi zi în intervalul orar 14,00 - 19,00.
Soluţionarea contestaţiilor se va face între 20 şi 22 iunie, iar rezultatele finale vor fi afişate pe 23 iunie.
Absolvenţii de clasa a VIII-a s-au putut înscrie la Evaluarea Naţională în perioada 4 - 8 iunie.

Două autoturisme, căutate de autorităţile italiene, au fost indisponibilizate de poliţiştii din Alba. Un bărbat din judeţul Sibiu este cercetat pentru tăinuire, fals şi uz de fals, fapte săvârşite în legătură cu înmatricularea şi vânzarea unor autoturisme de lux.
Primărie din Alba vs. Curtea de Conturi. Justiţia a anulat parţial pre...
Potrivit IPJ Alba, poliţiştii Serviciului de Investigaţii Criminale au continuat cercetările în legătură cu un bărbat de 28 de ani, din Avrig, judeţul Sibiu, ce, în perioada ianuarie – aprilie 2018, cu complicitatea unui cetăţean italian, ar fi adus în România 8 autoturisme de lux, fabricate în perioada 2014 – 2018, cu valoare totală de peste 1.000.000 de lei.
Aceştia ar fi achiziţionat din Italia, în sistem leasing sau ar fi închiriate autoturismele în cauză şi, folosindu-se de documente şi declaraţii false, le-ar fi înmatriculat în circulaţie, în România. Cele două autoturisme de lux au fost recuperate din municipiul Bucureşti, de la terţe persoane cărora bărbatul le-ar fi vândut, prin interpuşi, la preţuri sub valoarea de piaţa. 
În ancheta ce vizează aceste fapte, până în prezent, au fost recuperate 3 autoturisme, în valoare totală de 120.000 euro. Cercetările sunt continuate pentru stabilirea întregii activităţi infracţionale a persoanelor bănuite şi recuperarea tuturor autovehiculelor ce fac obiectul anchetei. 
În data de 8 mai 2018, poliţiştii Serviciului de Investigaţii Criminale din IPJ Alba au luat măsura reţinerii faţă de un bărbat de 28 de ani, din Avrig, judeţul Sibiu, ce este bănuit că, folosindu-se de documente şi declaraţii false ar fi reuşit să înmatriculeze, în România, mai multe autoturisme urmărite de autorităţile din Italia. 

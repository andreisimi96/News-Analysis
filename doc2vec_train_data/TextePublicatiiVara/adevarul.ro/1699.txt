6 iunie 2018, 17:12
Medicii de la Institutul ORL Hociotă din Capitală au semnalat o serie de nereguli din unitatea sanitară printr-o petiţie pe care au adresat-o conducerii.
3.000 de vâlceni ar urma să participe la mitingul programat de PSD la ...
Potrivit hotnews.ro, medicii reclamă faptul că ar „expune pacienţii operaţi la riscuri majore de periclitare a sănătăţii şi chiar de deces, dar şi cauzarea de disconfort pacienţilor”, dar şi probleme care ţin de acordarea sporurilor şi plata unor gărzi. 
Pe de altă parte, managerul unităţii sanitare, Andreea Natalia Marinescu, susţine că lucrurile semnalate de medici sunt neadevărate. 
Concret, semnatarii petiţiei susţin, printre altele, că pacienţii ar fi riscat, timp de câţiva ani, „explozii sau arsuri la nivelul (în interiorul) căilor aeriene superioare în timpul efectuării laringoscopiilor suspendate cu laser CO2”.
Surse din Institutul ORL au declarat, pentru HotNews.ro, că această problemă, care ar fi persistat timp de 5 ani, ar fi fost remediată săptămâna trecută, la scurt timp după ce petiţia a fost depusă la conducerea spitalului, iar documentul a fost transmis şi presei. 
„Lucrurile spuse acolo sunt false şi cu rea intenţie. Nu există aceste probleme. Acele afirmaţii sunt false. Nu ştiu, este real ceea ce vă spun şi punct. De unde să ştiu eu de ce s-au scris neadevăruri? Nu e pusă în pericol viaţa oamenilor, nu sunt incidente în blocul operator, şi cu asta v-am răspuns”, a declarat managerul spitalului.

5 iunie 2018, 07:10
Serena Williams a provocat una dintre dezamăgirile turneului de la Roland Garros, retrăgându-se din competiţie chiar înaintea meciului cu Maria Şarapova.
"Toţi românii sunt în spatele meu!" Ce a vrut să spună Simona Halep pr...
Serena a acuzat dureri mari la muşchii pectorali, dureri care au împiedicat-o să servească. "Practic, în acest moment nici nu pot să servesc, deci ar fi cam greu să joc dacă nu pot să servesc", a explicat Serena.
Problemele mari au apărut odată ce a consultat specialiştii în domeniu, care au decis ca aceasta să facă de urgenţă un RMN pentru a vedea exact cu ce se confruntă. Perspectivele nu sunt favorabile, iar Serena ar putea să rateze chiar  Wimbledonul, competiţie care va începe în luna iulie
"Voi rămâne la Paris să văd cât mai mulţi specialişti pot. Nu ştiu dacă voi fi aptă pentru Wimbledon până nu văd rezultatul tuturor testelor", a spus Serena Williams, citată de The Times. De când s-a întors în circuit, Serena a bifat numai trei turnee: Indian Wells, Miami şi Roland Garros.

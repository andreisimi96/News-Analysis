13 iunie 2018, 17:40
UTCN Cluj  FOTO: Adevărul
Un hub atelier digital pentru programatori va fi deschis luni, 18 iunie, la Universitatea Tehnică (UTCN) din Cluj-Napoca de către Google. La eveniment va participa şi ministrul Cercetării, clujeanul Nicolae Burnete.
VIDEO Un student a realizat o aplicaţie educativă pentru telefon care ...
Universitatea Tehnică din Cluj va fi locul unde luni, 18 iunie, între orele 10.00 şi 12.00, Google va deschide un hub atelier pentru programatori.  
Adresa noului hub este Calea Dorobanţilor nr. 71-73, Cluj-Napoca, la sediul UTCN. Iar în cadrul  evenimentului, la care va lua parte şi ministrul Cercetării, clujeanul Nicolae Burnete, se va desfăşura discuţia cu tema “Competenţe digitale. Noi oportunităţi pentru studenţi şi IMM-uri”. 
La deschiderea Atelierului Digital vor fi prezenţi rectorul UTCN, Vasile Ţopa, reprezentanţi ai Facultăţii de Automatică şi Calculatoare.
Potrivit reprezentanţilor UTCN, Google a lansat în România în 2016 Atelierul Digital, parte a programului internaţional Grow with Google, al cărui scop este de a dezvolta competenţe digitale studenţilor, de a-i ajuta să îşi găsească mai uşor un loc de muncă, dar şi de a sprijini IMM-urile ca să îşi crească afacerea cu ajutorul mediului online.
După 2 ani de la lansarea proiectului, Atelierul Digital va ajunge la circa 100.000 de studenţi instruiţi şi IMM-uir consiliate în cadrul programului. Se vor organiza întâlniri în oraşele în care există hub-uri Google în colaborare cu universităţi, la Bucureşti, Timişoara, Cluj Napoca, Constanţa şi Iaşi. 
Mai puteţi citi:

Suspectul este Petru Băţălan.
Un bărbat din Hunedoara este căutat de Poliţie, fiind anchetat pentru violarea unei şoferiţe de taxi. Petru Băţălan, recidivist, ar fi agresat-o pe femeie şi a obligat-o să întreţină cu el relaţiis sexuale.
Pedeapsă pentru recidivistul care şi-a violat mama, surorile şi nepoat...
Duminică, în jurul orei 01.00, Poliţia Hunedoara a fost sesizată de către o femeie din municipiu cu privire la faptul că, în timp ce desfăşura activităţi de taximetrie, a fost abordată de un client, care a solicitat să îl transporte în cartierul Hasdat. Ajunşi la destinaţie, bărbatul a lovit-o şi a ameninţat-o, cerându-i să îl transporte pe un câmp, în afară localităţii, unde, sub ameninţare, a întreţinut raporturi sexuale cu această.
Suspectul este Petru Băţălan (41 de ani), condamnat şi în trecut pentru viol. „Poliţiştii au întocmit dosar penal sub aspectul comiterii infracţiunilor de viol şi lipsire de libertate în mod ilegal, iar în scurt timp, în urmă cercetărilor efectuate, au reuşit identificarea unui bărbat de 41 de ani, din Hunedoara, bănuit de comiterea faptelor. Pe numele bărbatului a fost emis mandat de aducere, iar poliţiştii desfăşoară activităţi în vederea depistării şi a tragerii la răspundere penală a acestuia”, a informat Inspectoratul de Poliţie al Judeţului Hunedoara.
În activităţi a fost implicat întreg colectivul Poliţiei Municipiului Hunedoara, dar şi poliţişti de la alte subunităţi din judeţ, care cooperează la activităţile vizând prinderea acestuia.
Înainte ca Poliţia să dea un comunicat oficial cu privire la suspect, poza acestuia a fost publicată de apropiaţii victimei pe paginile de socializare, în speranţa că oamenii pot da detalii care să ducă la prinderea acestuia. Un apropiat al femeii a oferit chiar o recompensă de 300 de euro pentru informaţii despre Petru Băţălan.
Petru Băţălan a mai fost condamnat în 2004 petru viol, la şapte ani de închisoare, şi a fost eliberat în februarie 2008. Două luni mai târziu a fost din nou arestat pentru viol.
Cei care îl recunosc sunt rugaţi să sune la 112.
Vă recomandăm să citiţi şi:

29 mai 2018, 15:57
În Republica Moldova, fiecare a cincea persoană este în vârstă de până la 18 ani. La 1 ianuarie 2018, numărul copiilor era de 676 de mii, transmite IPN cu referire la date făcute publice de Biroul Naţional de Statistică în preajma Zilei internaţionale a copilului.
Luptătorul K-1 Aurel Ignat, cel de-al doilea suspect reţinut în cazul ...
În anul 2017 s-au născut 34,1 mii de copii vii, în descreştere cu 8,9% faţă de anul 2016. Rata natalităţii a constituit 9,6 copii născuţi-vii la 1000 locuitori. Nivelul natalităţii în localităţile rurale se menţine mai înalt decât în localităţile urbane.
Din numărul copiilor născuţi-vii, 51,5% au fost băieţi. Raportul de masculinitate fiind de 106 băieţi la 100 de fete.
94,7% dintre copii au avut la naştere peste 2,5 kg. Cei mai mulţi copii (96,9%) s-au născut după o durată a sarcinii de peste 35 de săptămâni.
Vârsta medie a mamei la prima naştere este de 24,8 ani. Nivelul natalităţii extraconjugale rămâne a fi înalt, ponderea copiilor născuţi în afara căsătoriei fiind de 21,5%.

Consiliul Judeţean Braşov a luat împrumut pentru investiţii. 100 de milioane de lei vor merge către Aeroport
6 iunie 2018, 08:22
Contractele de împrumut au fost semnate ieri
Consiliul Judeţean a luat împrumuturi de la două bănci pentru continuarea investiţiilor la Aeroport, modernizări la spitale şi realizarea de drumuri.
Peste 1 milion de lei pentru dotarea Centrului de Afaceri. Investiţia ...
Un prim contract a fost semnat cu Banca Comercială Română pentru un împrumut în valoare de 74.615.000 lei, cu posibilitatea majorării până la valoarea de 100.000.000 lei, în vederea finanţării următoarelor obiective de investiţii publice de interes judeţean: Aeroportul Internaţional Braşov – Ghimbav (50.000.000 lei) şi cofinanţarea proiectului european de modernizare a drumului interjudeţean Covasna – Braşov (24.615.000 lei). 
Un an doilea contract a fost semnat cu EximBank, pentru un împrumut în valoare de 68.937.000 lei, cu posibilitatea majorării până la valoarea de 100.000.000 lei, în vederea finanţării proiectului Aeroportului Internaţional Braşov – Ghimbav (48.552.000 lei) şi cofinanţării proiectelor europene de modernizare a infrastructurii rutiere şi de sănătate (20.385.000 lei).
Suma pentru cofinanţări este distribuită astfel: 7.875.000 lei pentru modernizarea drumului interjudeţean DJ104A, DJ105C, DJ105P; 1.448.000 lei pentru consolidarea, modernizarea şi creşterea eficienţei energetice a Spitalului Clinic de Psihiatrie şi Neurologie Braşov; 8.697.000 lei pentru modernizare, dotare şi eficientizare energetică a corpului S+P+7+M şi corp extindere (de legătură) existent între corpul nou şi corpul vechi ale Spitalului Clinic de Obstetrică-Ginecologie Dr. A. I. Sbârcea Braşov; 2.365.000 lei pentru reparaţii capitale, modernizare, eficientizare energetică a Unităţii de Asistenţă Medico-Socială de Pneumoftiziologie Sânpetru. 
„Prin semnarea celor două contracte de împrumut sunt asigurate sursele de finanţare atât pentru cel mai important obiectiv de investiţii la nivelul judeţului Braşov – Aeroportul Internaţional Braşov – Ghimbav, cât şi pentru cofinanţarea proiectelor de investiţii care beneficiază de fonduri europene nerambursabile. Toate acestea, în condiţiile unei structurări care a avut în vedere un serviciu al datoriei publice locale prudenţial, ce prevede un grad de îndatorare de aproximativ 20%, semnificativ inferior plafonului maxim legal de 30% şi similar maximului înregistrat la nivelul anului 2016“, spune preşedintele Consiliului Judeţean Braşov, Adrian-Ioan Veştea.

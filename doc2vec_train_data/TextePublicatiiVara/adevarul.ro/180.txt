28 mai 2018, 10:57
Vasi Fuşle s-a pregătit pentru acest concurs de mai bine de jumătate de an de când s-a mutat în Anglia - foto: Vasi Fusle
Vasi Fuşle a dezvoltat o carieră în judo în perioada în care a locuit în România, fiind sportiv, antrenor şi arbitru internaţional. Acum a luat-o de la zero în Anglia.
Federaţia Română de Judo şi Federaţia Română de Lupte au un nou parten...
Vasi Fuşle Jr. a lăsat liniştea şi confortul din Satu Mare pentru a-şi găsi liniştea interioară şi motivaţia tocmai în Londra. A lăsat totul în urmă, mai puţin dragostea pentru judo, sportul în care a făcut performanţă, a antrenar şi a arbitrat de atâtea ori până acum.
De mai bine de jumătate de an de când s-a mutat s-a antrenat continuu pentru prima competiţie în care şi-a propus să participe şi care a avut loc în acest sfârşit de săptămână, o competiţie cu o istorie de 28 de ani.
”High Wycombe Master 2018” a avut la start 300 de sportivi, printre care şi sătmăreanul Vasi Fuşle, care a reuşit să se impună în toate cele cinci meciuri pe care le-a avut.
„Am avut cinci meciuri, din care două încheiate la Golden Score. A fost foarte greu, m-am pregătit foarte intens şi am reuşit să obţin aurul. Sunt extrem de fericit că am reuşit această performanţă. Sunt în continuă pregătire şi voi continua să mă antrenez”, a afirmat Vasi Fuşle.

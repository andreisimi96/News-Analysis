Profilul traficantului de carne vie şi al copilelor care îi cad victime. De ce categorii profesionale se folosesc infractorii pentru a atrage tinerele
12 iunie 2018, 18:14
Foto: arhivă Adevărul
De cele mai multe ori, persoanele care exploatează sexual minore şi tinere sunt persoane cunoscute de victime, care reuşesc să le câştige încrederea prin promisiuni şi „poveşti de succes”.
Se folosea de reţelele de socializare pentru a răpi şi transforma tine...
Poliţiştii brăileni au continuat şi astăzi, 12 iunie, campania ” 100 de zile de mesaje preventive” cu informaţii pentru persoanele ce pot deveni victime ale traficului de persoane.
”Traficul de persoane înseamnă recrutarea, transportarea, adăpostirea şi vinderea unei persoane în scopul exploatării fizice. Aceeaşi persoană (victima) poate fi vândută de mai multe ori fără ca ea  să-şi dea acordul si de cele mai multe ori fără să ştie (cel puţin în etapele iniţiale ale traseului pe care îl parcurge). Tehnicile de recrutare şi modalităţile prin care se ajunge în plasa unei reţele de trafic de persoane variază de la simpla înşelăciune până la răpire, sechestrare şi chiar folosirea violenţei extreme”, au precizat reprezentanţii IPJ Brăila.
Prin exploatarea unei persoane se înţeleg următoarele lucruri:
-obligarea la practicarea prostituţiei sau alte forme de exploatare sexuală;
-executarea unei munci sau îndeplinirea de servicii, în mod forţat, cu încălcarea normelor legale privind condiţiile de muncă, salarizare, sănătate şi securitate; 
-ţinerea în stare de sclavie sau alte procedee asemănătoare (lipsire de libertate, sechestrare);
-prelevarea de organe;
-efectuarea unor alte asemenea activităţi prin care se încalcă drepturi şi libertăţi fundamentale ale omului.
-persoana cunoscută sau chiar rudă care inspiră încredere;
-are o slujbă în care există posibilitatea unui contact intens cu publicul (barman, ospătar, taximetrist, vânzător);
-aspectul fizic este de natură să inspire încredere;
-situaţia materială a recrutorului este cunoscută ca fiind bună;
-câştigă încrederea prin promisiuni şi „poveşti de succes”.
Profilul persoanei vulnerabile la trafic:
-în special, tinere cu vârsta între 15 şi 25 ani;
-cred cu tărie în „modelele de succes” şi sunt cuprinse de "mirajul străinătăţii"
-provin, în general, din zone defavorizate economic sau mediul rural;
-fac parte din medii sau familii în care au suferit diverse abuzuri;
-au un nivel de educaţie scăzut şi nu au experienţă de viaţă.

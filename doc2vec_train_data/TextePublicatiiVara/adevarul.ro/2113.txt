Monica Macovei răspunde comisiei SIPA: „PSD şi ALDE mă atacă pentru că...
Pavel Teodor, primar al oraşului Recaş, judeţul Timiş, trecut de la PNL la PSD în urmă cu câţiva ani, este unul dintre primarii care va contribui la organizarea mitingului împotriva abuzurilor organizat de PSD. El însuşi, trimis în judecată de DNA într-un dosar de abuz în serviciu, dosar restituit de instanţă procurorilor pentru refacerea rechizitoriului, Pavel Teodor susţine că este de acord cu ideea de miting, dar nu în Bucureşti.
„Nu mi se pare ceva...Noi am solicitat şi am insitat să se facă la nivel de judeţ sau regional. Chiar nu mi se pare o idee potrivită (n.r. deplasarea în Bucureşri), dar ne subordonăm disciplinei partidului”, a declarat Pavel Teodor pentru „Adevărul”. Primarul a mai spus că va duce la mitingul de la Bucureşti „în jur de 42 de persoane”. „Se merge cu un microbuz de 24 de locuri pe care l-a închiriat PSD-ul şi cu trei maşini private ale consilierilor locali”, a mai spus primarul. Pavel Teodor a declarat şi cum i-a adunat pe cei care vor merge la Bucureşti. „L-am întrebat pe unul, pe altul dacă vor să meargă”, a mai declarat primarul.

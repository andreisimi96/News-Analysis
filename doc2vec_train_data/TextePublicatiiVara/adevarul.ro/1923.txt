Jens Stoltenberg FOTO EPA
Secretarul general al NATO Jens Stoltenberg a deplâns miercuri „dezacordurile majore“ existente în prezent între Statele Unite şi partenerii europeni în chestiunile de comerţ şi pe tema acordului nuclear iranian, exprimându-şi totodată speranţa că nu vor afecta pregătirea summiului Alianţei, prevăzut să aibă loc pe 11-12 iulie, la Bruxelles.
Trump avertizează că va lua măsuri împotriva statelor din NATO care nu...
„Atât timp cât problemele persistă, trebuie să mă limitez la consecinţele dăunătoare asupra Alianţei“, a spus Stoltenberg în ajunul unei reuniuni la Bruxelles a miniştrilor Apărării din cele 29 de state membre NATO,
Relaţiile transatlantice sunt afectate în prezent de decizia administraţiei Trump de a denunţa acordul nuclear iranian şi de impunerea unor taxe suplimentare la importurile de aluminiu şi de oţel din Uniunea Europeană.
„Există dezacorduri majore pe chestiuni importante, dar trebuie neapărat să mergem înainte şi să ne consolidăm parteneriatul în materie de securitate“, a pledat şeful NATO
„Cred că este posibil să gestionăm dezacordurile fără a submina Alianţa“, a apreciat el.

26 mai 2018, 18:58
Numeroşi foşti şi actuali mari fotbalişti ai României au participat, sâmbătă, la evenimentul “Uniţi pentru Mihai”, în cadrul căruia s-au disputat trei meciuri între echipele UEFantasticii, Naţionala României şi Prietenii lui Mihai Neşu.
Au jucat în cadrul triunghiularului, între alţii, Cosmin Contra, Gheorghe Hagi, Constantin Gâlcă, Adrian Ilie, Ionuţ Lupescu, Ionel Dănciulescu, Gheorghe Popescu, Bogdan Stelea, Dorin Goian, Nicolae Dică, George Ogăraru, Florin Lovin, Claudiu Keşeru, Ovidiu Hoban şi Adrian Neaga. Printre protagonişti s-au numărat şi Ianis Hagi şi Nicolas Popescu.
Au participat la eveniment şi Victor Piţurcă şi Cosmin Olăroiu.
Neşu s-a adresat publicului în timpul evenimentului, mulţumindu-i pentru prezenţă. “Sper să ne vedem peste doi ani, şi mai mulţi şi mai bucuroşi şi mai sănătoşi”, a spus el.
Rezultatele celor trei meciuri au fost următoarele: UEFAntasticii – Naţionala României 1-2 (goluri Andrei Cristea/Adrian Ilie – două), UEFAntasticii – Prietenii lui Mihai Neşu 3-1 (Andrei Cristea – două, George Ogăraru / Claudiu Keşeru), Prietenii lui Mihai Neşu – Naţionala României 3-6 (Keşeru, Gado, Vancea / Adrian Ilie – trei, Dănciulescu, Ianis Hagi – două

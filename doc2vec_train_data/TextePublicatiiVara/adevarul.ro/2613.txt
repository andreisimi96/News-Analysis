Trupele NoruNegru, Firma, The Speakers, Greeting Sugar şi Repetitor vor cânta în deschiderea concertelor Nick Cave & The Bad Seeds şi Arcade Fire din cadrul Rock The City, care are loc, pe 19 şi 20 iunie, la Romexpo.
Grupul indie-rock-pop NoruNegru va cânta în deschiderea concertului Nick Cave & The Bad Seeds de pe 19 iunie, potrivit organizatorilor.
Trupele româneşti Firma, The Speakers şi Greetings Sugar, alături de Repetitor (Serbia) vor urca pe scenă în a doua zi a festivalului, în deschiderea show-ului Arcade Fire.
Rock The City va avea loc la Romexpo, în parcarea A.
Muzicianul australian Nick Cave şi trupa sa, The Bad Seeds, şi formaţia canadiană Arcade Fire vor concerta pentru prima dată la Bucureşti.
Biletele pentru o zi au preţuri cuprinse între 160 şi 250 de lei, iar abonamentele, între 220 şi 320 de lei.

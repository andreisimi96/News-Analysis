11 iunie 2018, 17:41
Ministrul Finanţelor Publice, Eugen Teodorovici, a declarat, luni, că nu este de acord cu lista care conţine 11.131 de persoane care au datorii la fisc şi care a fost publicată de ANAF săptămâna trecută, afirmând că discuta cu şeful ANAF pentru ca acesta să nu mai fie un subiect pe agenda publică, mai ales că cei cu datorii plătesc penalităţi ”destul de mari”.
Ciorbea, Negoiţă, Videanu... Topul potentaţilor datori vânduţi la Buge...
„Ştiţi poziţia mea de acum un an - doi de zile, când eram şi eu pe acea listă, dar nu pentru că eram pe acea listă. Eu am spus-o mereu că acele persoane plătesc faţă de stat penalităţi şi care sunt destul de mari şi nu cred că în România de astăzi, în secolul XXI, noi mai trebuie să avem astfel de liste. Cred că lista ruşinii este lista statului faţă de cei cărora statul are să le dea bani. Aia e principala noastră preocupare, desigur să şi aducem bani de la cei care sunt datori la stat, dar nu sunt de acord cu o astfel de abordare” a afirmat ministrul Finanţelor Publice, luni, la Ploieşti.
Eugen Teodorovici a precizat că va purta o discuţie cu şeful ANAF pentru ca această listă să nu mai fie unul dinte subiectele de pe agenda publică.
„E important să terminăm cu această abordare” a mai spus Teodorovici.
ANAF a publicat, săptămâna trecută, o listă cu 11.131 de persoane fizice care figurează în baza de date a instituşiei cu datorii înregistrate din impozitul pe venit, pensii, şomaj şi sănătate.

Foto: arhivă Adevărul
Un căruţaş este căutat în prezent de pompieri, după ce a căzut cu căruţa în canalul de irigaţii din apropierea comunei Zăvoia, din judeţul Brăila. Este puţin probabil ca bărbatul să fi supravieţuit.
Un bărbat care căzuse într-un canal colector, salvat de pompieri. Vict...
O nouă tragedie s-a petrecut astăzi pe canalul din vecinătatea localităţii brăilene Zăvoia. Un bărbat a căzut cu căruţa în apă, aceasta având o adâncime estimată la patru, cinci metri.
După mai multe ore de căutări, pompierii au găsit calul, care a murit înecat, şi atelajul. Căruţaşul nu a fost găsit până la oră, cel mai probabil acesta fiind decedat, pompierii urmând să reia căutările mâine dimineaţă, după cum a declarat colonelul Ştefan Stoian, purtătorul de cuvânt al Inspectoratului pentru Situaţii de Urgenţă Brăila.
În acelaşi canal şi-a găsit sfârşitul în weekend şi o fetiţă de 14 ani.

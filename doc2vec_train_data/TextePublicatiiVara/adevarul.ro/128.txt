27 mai 2018, 18:20
Tinerii s-au distrat pe străzile inundate                                                FOTO: Facebook
Câţiva tineri târgujieni au făcut haz de necaz şi au ieşit cu salteaua pe străzile inundate din oraş. Norii s-au „rupt“, duminică după-masă, deasupra municipiului Târgu Jiu.
Mai multe străzi au fost inundate, pentru că sistemul de canalizare nu a făcut faţă nivelului ridicat al precipitaţiilor. În cartierul Debarcade, apa a atins şi o jumătate de metru, iar maşinile nu au mai putut să circule pe anumite porţiuni. Mai mulţi tineri au ieşit cu salteaua şi s-au distrat pe străzile inundate. 
Şi bulevardul Constantin Brâncuşi a fost inundat chiar în faţa Parcului Central, acolo unde se află operele lui Brâncuşi
De asemenea, în zona Pieţei Centrale au fost inundate mai multe străzi şi o parcare. 
0 (0 voturi)

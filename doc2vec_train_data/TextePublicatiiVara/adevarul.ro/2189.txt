8 iunie 2018, 18:33
Cel de-al nouălea contingent al Armatei Naţionale, în număr de 40 de militari, inclusiv şapte genişti, pleacă în operaţiunea de menţinere a păcii a Forţelor din Kosovo (KFOR). Contingentul va fi dislocat în baza militară italiană Camp Vilaggio din localitatea Pech, iar mandatul va dura şase luni.
Cinci persoane, reţinute pentru punerea în circulaţie a drogurilor în ...
Astfel, plutonul de 33 de militari va executa misiuni de securitate şi pază a obiectivelor militare şi de patrulare, iar geniştii vor executa misiuni de cercetare a terenului, transmite IPN.
În cadrul ceremoniei de detaşare, ministrul apărării, Eugeniu Sturza, a spus că a devenit deja o tradiţie frumoasă ca la fiecare început de iunie să le fie urat drum bun în misiune unui nou contingent de militari.
„Domnilor militar din contigentul KFOR-9, am încrederea că dumneavoastră veţi reuşi să fiţi buni ambasadori ai ţării noastre în Kosovo şi ne veţi face mândri de prestaţia dumneavoastră. Vă solicit să vă îndepliniţi misiunea cu cinste, onoare şi devotament, aşa cum aţi făcut-o acasă şi în misiunile în care aţi mai participat. Vă aşteptăm acasă peste şase luni să ne raportaţi: „Misiune îndeplinită!””, a declarat ministrul.  
Prezent la eveniment, şefului Statului Major al Apărării din Republica Italiană, generalul Claudio Graziano, a menţionat că Italia salută contribuţia Republicii Moldova la grupul de forţă multinaţional KFOR. Contingentul moldovenesc este apreciat şi recunoscut pentru reuşitele sale. „Munca grea şi de succes în KFOR va consolida imaginea internaţionale a Republicii Moldova”, spus Graziano.
„Vă promitem că departe de casă, în Kosovo, vom îndeplini misiunea cu profesionalism şi responsabilitate, fiind interoperabili cu militarii celorlalte naţiuni participante”, a declarat comandantul contingentului KFOR-9, locotenentul colonel Veaceslav Balan.
Primul contingent moldovenesc a plecat la Kosovo în martie 2014. Până în prezent peste 300 de ofiţeri şi subofiţeri ai Armatei Naţionale au fost parte a celorlalte opt misiuni.

29 mai 2018, 21:24
Mai multe fragmente din ceea ce par a fi cărţi de identitate arse au fost găsite pe un teren viran din Sectorul 2 al Capitalei. Poliţia a deschis o anchetă în acest caz, urmând să stabilească autenticitatea fragmentelor găsite şi modul în care au ajuns acolo.
Dragnea ia de la Băsescu ca să-şi refacă majoritatea parlamentară. Sen...
Postul de televiziune Antena 3 a difuzat marţi seară o serie de imagini în care ar apărea cărţi de identitate arse, unele dintre ele fragmentate.
Poliţia Capitalei a anunţat ulterior că un echipaj de la Secţia 7 a început cercetarea la faţa locului, urmând să stabilească atât autenticitatea fragmentelor găsite pe terenul viran din Sectorul 2, cât şi modul în care acestea au ajuns acolo.
„ La faţa locului s a deplasat grupa operativă a Secţiei 7 Poliţie, care a demarat cercetarea criminalistică a locului. Urmează să se stabilescă autenticitatea fragmentelor găsite, provenienţa,  precum şi modul în care au ajuns în acea zonă. Se vor dispune expertize şi vor fi efectuate investigaţii în vederea stabilirii tututor circumstanţelor, precum şi a situaţiei de fapt şi de drept”, transmite Poliţia Capitalei.

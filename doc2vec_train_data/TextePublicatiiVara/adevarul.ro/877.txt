3 iunie 2018, 18:03
Aeroportul din Hamburg era afectat duminică de o pană de curent, iar niciun avion nu ateriza sau decola, relatează DPA. Şi zborurile din Romania sunt afectate. Potrvit Digi 24, un zbor spre Hamburg a fost anulat, iar un avion ce a decolat de pe aeroportul din Otopeni a fost deviat la Berlin.
Musulmanii germani acuză Bavaria de standarde duble în urma legii cruc...
Aeroportul celui de-al doilea cel mai important oraş german a fost evacuat, a anunţat o purtătoare de cuvânt a acestuia, iar un purtător de cuvânt al poliţiei a precizat că operaţiunea a demarat duminică la ora locală 10.00 (11.00, ora României).
Pana de curent afectează toate terminalele. Potrivit primelor informatii, ar fi fost vorba de un scurtcircuit, iar tehnicienii încearcă să rezolve problema.
Pasagerii şi-au exprimat frustrarea pe Twitter, precizând că nu mai funcţionează nimic: porţi, lumini, lifturi, benzi pentru bagaje,sistemul de ventilaţie.
Potrivit unui purtător de cuvânt al aeroportului din Hamburg, oamenii aflaţi în incintă au fost evacuaţi ca măsură de siguranţă. De exemplu, nu ştiu dacă detectoarele de fum funcţionează fără electricitate.
Aeroportul din Hamburg este al cincilea cel mai mare aeroport din Germania, fiind tranzitat de 17 milioane de pasageri anual.

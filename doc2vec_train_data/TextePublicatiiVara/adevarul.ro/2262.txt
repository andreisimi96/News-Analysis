9 iunie 2018, 14:30
Paul Manafort FOTO EPA-EFE
Procurorul special Robert Mueller, însărcinat cu anchetarea suspiciunilor legate de un posibil amestec al Rusiei în ultimul scutin prezidenţial din Statele Unite pentru favorizarea candidaturii republicanului Donad Trump, a prezentat vineri noi acuzaţii la adresa lui Paul Manafort, fostul director de campanie al actualului lider de la Casa Albă, informează Reuters.
Paul Manafort, fostul manager de campanie al lui Trump, acuzat că a în...
Actul de acuzare, depus în faţa unei curţi federale din Washington DC, vizează totodată un aosciat de afaceri al lui Manafort, Konstantin Kilimnik, suspectat de legături cu spionajul militar rus.
Într-un comunicat, procurorul special precizează că cei doi bărbaţi sunt luaţi în vizor pentru obstrucţionarea justiţiei şi complot în vederea obstrucţionării justiţiei. Actul de acuzare evocă presupuse încercări de a influenţa potenţiali martori în activitatea de lobby desfăşurată în Ucraina.
Identitatea lui Konstantin Kilimnik nu a fost menţionată până acum în ancheta rusă, precedentele acte judiciare ale echipei procurorului Mueller desemnându-l drept „Persoana A“, cu legături cu spionajul militar rus.
Kilimnik a respins toate suspiciunile care plandează asupra sa.
În opinia fostului procuror federal Renato Mariotti, membru al Partidului Democrat, includerea lui Kilimnik în această anchetă, calificată drept „o vânătoare de vrăjitoare“ de către Trump, ar putea fi un act „foarte important într-o perspectivă politică“.
„Avem acum un fost preşedinte al echipei de campanie a lui Trump acuzat că a conspirat cu un presupus agent al spionajului rus. Este de-a dreptul uluitor“, a spus el pentru Reuters.
Manafort mai este anchetat, în cadrul investigaţiei lui Mueller, pentru spălare de bani, fraudă bancară şi fraudă fiscală.
Moscova neagă orice amestec în ultimul scrutin prezidenţial american.

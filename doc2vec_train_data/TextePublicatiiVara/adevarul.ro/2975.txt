13 iunie 2018, 14:12
Castelul Corvinilor. FOTO: Daniel Guţă. ADEVĂRUL.
Începerea lucrărilor de restaurare a Castelului Corvinilor este aşteptată de mai mult de un an, când autorităţile au fost anunţate că investiţia de aproape cinci milioane de euro a primit finanţare de la UE, prin Programul Operaţional Regional 2014 – 2020.
Noul velo-city al României. Investiţii de 30 de milioane de euro în tr...
Castelul Corvinilor se va transforma într-un imens şantier, au informat reprezentanţii Primăriei Hunedoara. Cel mai amplul proiect de restaurare derulat în ultimele decenii va fi realizat printr-un proiect finanţat din fonduri de la Uniunea Europeană, estimat la aproape cinci milioane de euro. „Castelul se află pe ultimii paşi înainte de începerea proiectului, care a trecut de analiza tehnică şi se face analiza financiară. În momentul de faţă, se mai cer câteva clarificări din partea primăriei”, spune primarul Dan Bobouţanu.
Două firme s-au calificat pentru derularea investiţiei, iar câştigătoarea va fi anunţată în următoarele zile. În luna iulie va fi semnat contractul de execuţie.
Proiectul prevede lucrări ample de intevenţie la castel, atât la exterior cât şi în curţile interioare. Faţadele monumentului vor fi reabilitate şi conservate, vor fi create spaţii noi vizitabile şi încăperile vor fi restaurate. „O atenţie vor primi lucrările de restaurare a suprafeţelor pictate din Castelul Corvinilor, monumentul istoric fiind unicat în Ardeal prin frescele sale”, se arată în proiect. Proiectul mai prevede renunţarea la incălzirea pe gaz şi trecerea la încălzirea electrică. Castelul Corvinilor datează din secolul al XV-lea şi este unul dintre cele mai vizitate monumente istorice din Transilvania.
Încă din luna aprilie a anului trecut, Agenţia de Dezvoltare Regională Vest a anunţat că proiectul de restaurare a Castelului Corvinilor a primit finanţare de la Uniunea Europeană. Procedurile de licitaţii au fost îngreunate de Autoritatea Naţională pentru Reglementarea şi Monitorizarea Achiziţiilor Publice, care a respins de cinci ori publicarea documentaţiei de atribuire pentru lucrările de restaurare. Motivul a fost, potrivit primarului Hunedoarei, că reprezentanţii ANRMAP au considerat că singurul criteriu de selecţie trebuia să fie preţul cel mai scăzut oferit de participanţi, în timp ce administraţia locală solicita ca şi criteriu de selecţie: valoarea ofertei (60 la sută) şi experienţa similară (40 la sută).
Vă recomandăm să citiţi şi:

13 iunie 2018, 14:44
Senatorul PSD Niculae Bădălău. FOTO Inquam Photos
Senatorul PSD Niculae Bădălău, fost număr 2 al social-democraţilor, susţine că dacă preşedintele Klaus Iohannis nu va respecta decizia CCR de revocare din funcţie a şefei DNA, Laura Codruţa Kovesi, atunci ministerul Justiţiei va trebui să-i facă plângere penală.
Dăncilă vrea să prezinte în Parlament stadiul pregătirilor privind pre...
„În momentul ăsta avem o hotărâre definitivă care trebuie pusă în aplicare. În cazul în care nu este pusă în aplicare, cineva trebuie să notifice acea persoană, acel reprezentant al instituţiei. Domnul preşedinte al României nu este rege, nu este Carol, nu este Ferdinand. Este preşedinte democrat şi trebuie s-o pună în aplicare. Nu pui în aplicare o hotărâre, orice şef de instituţie, preşedinte, şef de cameră, prim ministru, se aplică legea penală“, a declarat în primă fază Bădălău, potrivit stirileprotv.ro 
Întrebat dacă se referă la o posibilă plângere penală pe numele lui Klaus Iohannis, senatorul PSD a precizat: „Sigur că da. Întrebaţi orice şef de instituţie, că, dacă nu pui în aplicare o hotărâre judecătorească definitivă, ce se întâmplă? Care este următorul pas?“, a completat social-democratul. 

VIDEO: Citroen C5 Aircross ajunge şi în Europa după debutul din China...
La nivel european, segmentul D însumează vânzări de 1.4 milioane unităţi. În ultimii 10 ani, vânzările din această clasă au fot dominate de versiunile estate. Da, prin alte părţi ale Europei lumea preferă break-ul, la noi încă este popular sedanul. Unul din trei modele vândut în segmentul D este un break, iar aici luăm în calcul şi SUV-uri, crossovere. Prin urmare un model important pentru Peugeot.
Un model care se laudă cu o înălţime aproape identică cu a berlinei, doar 1,42 metri înălţime, cu aproape 6 cm mai scundă noua generaţie decât cea pe care o înlocuieşte. Cu o lungime de 4.78 metri, versiunea SW este mai lungă cu doar 3 cm decât sedanul, şi cu 5 cm mai scurtă decât vechea generaţie.
508 SW este o propunere relativ unică în segment cu ale sale portiere fără ramă. La nivelul designului, partea frontală este identică cu a sedanului. Profilul maşinii este fluid şi dianmic, iar la spate notăm grupurile optice LED preluate de la sedan care îşi modifică intensitatea iluminării în funcţie de iluminarea ambientală. Accesul la portbagaj se realizează via un hayon care dispune şi de funcţia ”mâini libere”. Suprafaţa de încărcare se află la 63,5 cm de sol, este mai joasăcu 6 cm decât la berlină şi este mai lată şi cu 2,4 cm. Volumul portbagajului este de 530 litri şi poate ajunge la 1.780 litri prin rabatara banchetei spate.
PREMIERA - Peugeot 508 SW
PureTech 1.6 în două versiuni de putere:180 CP şi 225 CP, ambele asociate cu o cutie automată cu 8 trepte.
BlueHDi 1.5 de 130 CP oferit atât cu o cutie manuală cu 6 trepte cât şi cu o unitate automată cu 8 trepte.
BlueHDi 2.0 în versiuni de 160 CP şi 180 CP, ambele doar cu o cutie automată cu 8 trepte.
În a doua parte a anului viitor va fi oferită şi o versiune plug-in hybrid cu motorizare pe benzină şi o autonomie EV de 50 km.

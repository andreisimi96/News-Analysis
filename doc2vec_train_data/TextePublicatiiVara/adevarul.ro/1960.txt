7 iunie 2018, 15:46
Se lucrează pe şantierul de la ISHO
Se construiesc apartamente moderne, birouri de nouă generaţie, un hotel, la care se adaugă un întreg concept cu o componentă de servicii, funcţiuni culturale, sportive şi de educaţie.
Bătălie mare pe Bega. 20 de ambarcaţiuni realizate din materiale recic...
ISHO - cartierul viitorului de la Timişoara, este ridicat de Mulberry Development, pe un teren de cinci hectare, pe care s-a aflat cândva fabrica ILSA. 
Proiectul imobiliar va aduce 1.200 de apartamente, dispuse în mai multe clădiri, cu o înălţime de cinci-şase etaje înspre canalul Bega, ajungând la imobile înalte spre bulevardul Take Ionescu.
“ISHO este un cartier complet în toată puterea cuvântului, cu facilităţi multiple aduse în acelaşi loc, locul unde lucrează şi locuieşte cea mai cool comunitate din Timişoara”, spun cei care se ocupă de proiect, pe pagina lor de Facebook.
ISHO este singurul cartier din România gândit pentru pietoni şi biciclişti.
Se construiesc apartamente moderne, birouri de nouă generaţie, un hotel Radisson Blue, la care se adaugă un întreg concept cu o componentă de servicii, funcţiuni culturale, sportive şi de educaţie.
Nu vor lipsi: restaurante, cafenele, brutărie şi terase, un after-school propriu pentru copiii care locuiesc în ISHO, spaţiu cultural ce va găzdui evenimente şi expoziţii, debarcader pentru relaxare şi propria staţie de vaporetto, policinică, farmacie şi alte servicii medicale.
Se va acorda un interes special amenajării şi integrării urbane, se vor crea o serie de servicii şi funcţionalităţi atractive: un parc nou, locuri de joacă pentru copii, sală de fitness, piscină, pistă de alergat.  
Este prevăzut inclusiv construcţia şi integrarea unei noi străzi ce va străbate terenul pentru a face legatura între bulevard şi malul Begăi. De asemenea, se va construi un nou pod peste Bega pentru fluidizarea traficului şi un pod futurist pentru biciclişti.

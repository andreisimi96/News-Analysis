Trei persoane decedate, dintre care un copil de 7 ani, într-un accident petrecut pe un drum judeţean
4 iunie 2018, 14:50
Impactul a fost extrem de violent, iar maşinile s-au răsturnat FOTO ISU Prahova
Trei persoane au murit, luni după-amiază, în urma unui accident petrecut pe drumul judeţean din Prahova. Printre victime se află şi un copil în vârstă de 7 ani, dar şi mama lui.
O poliţistă a fost rănită după ce a fost lovită de un autoturism care ...
Potrivit Biroului de Presă al Inspectoratului Judeţean de Poliţie Prahova accidentul s-a petrecut pe drumul judeţean care leagă comunele Măgurele şi Bălţeşti.
Din primele informaţii în impact au fost implicate două autoturisme care s-au ciocnit frontal şi apoi s-au răsturnat, din primele informaţii.
Impactul a fost extrem de violent, iar trei dintre ocupanţi au murit pe loc. Este vorba despre un copil în vârstă de 7 ani, mama acestuia, în vârstă de 40 de ani şi un bărbat în vârstă de 30 de ani.
Cele trei victime au murit pe loc, iar medicii de la Serviciul de Ambulanţă Prahova, solicitaţi la faţa locului, au declarat deja decesul.
   O altă victimă a accidentului, un bărbat în vârstă de 30 de ani, a supravieţuit impactului, dar a suferit o fractură de coloană cervicală şi multiple fracturi la picioare. 

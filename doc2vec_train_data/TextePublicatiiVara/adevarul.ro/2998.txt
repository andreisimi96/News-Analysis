13 iunie 2018, 15:11
Individul a fost ridicat de Poliţie însă eliberat după ce s-a demonstrat că nu este un pericol public
Un bărbat din Bucureşti a primit trei luni de închisoare cu suspendare, pentru hărţuire, după ce a supravegheat, de mai multe ori, o femeie.
O mamă a minţit în instanţă pentru a-l proteja pe proxenetul fiicei sa...
Călin Stelian Ciovică ar fi comis faptele din aprilie 2017 până în septembrie 2017, intrând în curtea unei familii din Buftea şi uitându-se, pe geam, la femeie. Ar fi procedat în acest fel, de două ori pe săptămână, în toată perioada amintită.
Până să fie prins, în toamna anului trecut, bărbatul a fost observat de mai multe ori de către victimă, dar şi de soţul acesteia, fiind chiar şi fotografiat la un moment dat. El a fost dat pe mâna poliţiei după ce, în noaptea de 17 spre 18 septembrie, a fost imobilizat de soţul victimei.
Ciovică a spus la Poliţie că nu voia să facă niciun rău nimănui şi că a încălcat proprietatea pentru a se uita le televizor. „Inculpatul a arătat că în urmă cu şase luni a identificat apartamentul respectiv în timp ce se deplasa la cumpăraturi la Mega Image, după care, de aproximativ două ori pe săptămână, în jurul orelor 20:00-22:00, stătea la ferestrele apartamentului pentru aproximativ zece minute. Inculpatul a declarat că ştia că în apartamentul respectiv locuia persoana de sex feminin împreuna cu soţul său, acesta fiind cel care 1-a imobilizat, la celălalt apartament locuind o fată singură”, se arată în motivarea instanţei.
Oamenii legii au suspiciuni că ar fi procedat în mod similar şi cu alte femei, însă nu au mai fost alte plângeri depuse.

29 mai 2018, 09:41
Laurenţiu Damian, preşedintele Uniunii Cineaştilor din România
Filmul "Fixeur", în regia lui Adrian Sitaru, a câştigat Marele Premiu şi Trofeul Uniunii Cineaştilor pe anul 2017, la cea de-a 46-a ediţie a Galei Premiilor Uniunii Cineaştilor din România.
Premiile Uniunii Cineaştilor pentru anul 2017
Marele Premiu şi Trofeul Uniunii Cineaştilor i-a revenit filmului „FIXEUR” in regia lui Adrian Sitaru.
Premiul Special al Juriului a fost acordat regizorului Călin Peter Netzer pentru filmul ”ANA, MON AMOUR”
Premiul pentru regie: Călin Peter Netzer pentru filmul “ANA, MON AMOUR”
Premiul pentru scenariu: Daniel Sandu, pentru filmul ”UN PAS IN URMA SERAFIMILOR”
Premiul pentru imagine: Oleg Mutu pentru imaginea la filmele ”PERFECT SĂNĂTOS”  şi ”VARA S-A SFÂRŞIT”
Premiul pentru costume a fost acordat Doinei Levintza şi Adinei Bucur, pentru filmul „6,9 pe SCARA RICHTER”
Premiul pentru scenografie: Alexandra Alma Ungureanu pentru  filmul „ PERFECT SĂNĂTOS”
Premiul pentru interpretare feminină: Diana Cavallioti  pentru rolul Ana  din  filmul ”ANA, MON AMOUR”
Premiul pentru interpretare masculină: Mircea Postelnicu  pentru rolul Toma din filmul ”ANA, MON AMOUR”
Premiul pentru interpretare feminină – rol secundar: Amalia Ciolan pentru rolul Maria din filmul  ”OFFSTAGE”
Premiul pentru interpretare masculină – rol secundar: Ali Amir pentru rolul Aid din filmul  ”UN PAS IN URMA SERAFIMILOR”
Premiul pentru montaj: Dana Bunescu pentru filmul ”ANA, MON AMOUR”
Premiul pentru coloana sonoră: Mihai Orăşanu pentru filmele ”PORTRETE IN PĂDURE” şi ”LOVESC, DECI EXIST”
Premiul pentru muzică originală „Adrian Enescu”: Marius Leftărache pentru filmul  ”UN PAS IN URMA SERAFIMILOR”
Premiul pentru scurt metraj de ficţiune: Adrian Silişteanu pentru filmul ”SCRIS/NESCRIS”
Premiul pentru film documentar de lung şi scurt metraj: Andrei Teodorescu pentru filmul „MUZICĂ DE PETRECERE”
Premiul pentru film de animaţie: Sergiu Negulici pentru filmul ”SPLENDIDA MOARTE ACCIDENT”
Premiul pentru film de televiziune:  Liviu Tofan pentru filmul ”BRAŞOV 1987 – DOI ANI PREA DEVREME”
Premiul Opera Prima „Alexandru Tatos”:  Emanuel Pârvu  pentru filmul ”MEDA SAU PARTEA NU PREA FERICITĂ A LUCRURILOR”
Premiul pentru machiaj: Dana Roşeanu pentru filmele “ANIVERSAREA” şi ”BREAKING NEWS”
Preşedintele Uniunii Cineaştilor din România, Laurenţiu Damian, a acordat în cadrul galei şi o serie de premii academice. La ediţia din acest an, acestea au fost acordate actorului Dan Nuţu, inginerului de coloană sonoră Anuşavan Salamanian, directorului de imagine Călin Ghibu şi criticului Călin Căliman (In Memoriam).
De asemenea, în cadrul Galei Premiilor UCIN au fost decernate distincţiile anuale ale Asociaţiei Criticilor şi Filmologilor din cadrul UCIN: Premiul pentru cel mai bun film al anului, "Fixeur" regia Adrian Sitaru, Premiul "George Littera" - Titus Vîjeu pentru volumul "Florin Mihăilescu. Imaginea imaginii de film", şi Premiul "Ion Cantacuzino" pentru publicistică cinematografică - Georgiana Muşat.
Primul Premiu de Excelenţă oferit în cadrul Galei Premiilor UCIN i-a fost acordat lui Enache Hărăbor, maestrul machetist de arte vizuale de la Buftea. Distincţia a fost înmânată de fiica maestrului, actriţa Manuela Hărăbor. De asemenea, preşedintele UCIN, Laurenţiu Damian, a mai fost oferit premii de excelenţă altor mari personalităţi ale cinematografiei - regizorul Dumitru Budrală, realizator de filme documentare antropologice, regizorul de filme de animaţie Victor Antonescu, monteurul Maria Neagu şi regizorul Gheorghe Naghi. Câştigătorul Premiului Preşedintelui a fost desemnat, la cea de-a 46-a ediţie a Galei UCIN, "creatorul de costume" Oana Păunescu. 
Un premiu special i-a fost oferit criticului de film Alice Mănoiu, "pentru întreaga carieră dedicată criticii şi publicisticii cinematografice", iar o menţiune specială i-a revenit, în cadrul galei, regizorului Dragoş Hanciu, pentru filmul "Ionaş visează că plouă". Juriul UCIN, prezidat de regizorul Dan Piţa, a acordat şi o menţiune specială, câştigătorul acesteia fiind tânărul actor Ştefan Iancu.

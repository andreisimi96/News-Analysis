10 iunie 2018, 20:32
Circa 1.500 de copii au venit în Pădurea Parc Brădet FOTO Andreea Vilcovschi
Demonstraţii ale pompierilor, teatru de păpuşi, pictură pe faţă, lecţii de prim-ajutor, curse cu obstacole şi multe alte surprize au făcut parte din activităţile activitati recreativ educative pe care volunarii Asociaţiei Studenţeşti Amicus din Baia Mare le-au oferit copiilor din Zalău, în cadrul evenimentului "Orăşelul Copiilor".
Halep, în lacrimi: Simona a postat un mesaj superb pentru fanii ei la ...
Aproximativ 1.500 de copii de toate vârstele au luat cu asalt, duminică, 10 iunie, Pădurea Parc Brădet, în cadrul unei acţiuni inedite ce le-a fost dedicată de către Asociaţia Studenţească Amicus Baia Mare.
Proiectul a constat în prezentantarea oraşului într-un limbaj accesibil copiilor. Astfel, voluntarii ONG-ului au construit un mini-orăşel în care fiecare institiţie publică sau privată a fost prezentată printr-un stand, cei mici având ocazia să descopere utilitatea respectivelor instituţii. Accesul s-a făcut pe baza unui "paşaport" primit la intrarea în orăşel. Cu documentul în mână, cei mici au fost invitaţi să treacă pe la fiecare stand, pentru a afla informaţii diverse şi a lua parte la multipe activităţi şi jocuri recreative, educative. Pe parcursul a cinci ore, copiii au putut vizita primăria, şcoala, spitalul, poliţia, biserica, librăria, piaţa, poşta, pompierii, muzeul, banca, jandarmii, clubul de pictură.
Cum se mânuieşte o mitralieră ori un lansator de grenade, cât de grea este o vestă antiglonţ, ce dotări are o autospecială a pompierilor, cum acorzi primul ajutor, cum protejăm natura sau cum ne spălăm corect pe dinţi au fost doar câteva dintre întrebările la care cei mici au primit răspunsuri. Fiecare lecţie nou învăţată a fost "răsplătită" cu o ştampilă pe "paşaport", parcurgerea tuturor standurilor fiind certificată printr-o diplomă şi dând posibilitatea copiilor de a se înscrie într-o tombolă cu premii.
Asociaţia "Amicus" a desfăşurat astfel de activităţi recreativ-educative în zeci de oraşe din România, angrenând, până acum, peste 40.000 de copii.
Vă mai recomandăm:

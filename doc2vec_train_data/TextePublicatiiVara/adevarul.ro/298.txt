29 mai 2018, 06:44
Sebastian Kurz FOTO Getty Images
Coaliţia de guvernare din Austria a dezvăluit un proiect de a reduce o serie de plăţi pentru imigranţi, printre care şi refugiaţi, cu scopul de a-i descuraja să păşească pe teritoriul ţării, relatează BBC.
Austria se dotează cu o „unitate de apărare a frontierelor“ în faţa im...
Principala plată a beneficiarilor va avea o limită maximă de 563 de euro, crescând pînă la 863 de euro dacă aceştia trec cu brio un test de limbă. De asemenea, planul va împiedica toţi străinii să-şi revendice plata completă a ajutorului pe o perioadă de cinci ani.
Cancelarul conservator Sebastian Kurz a promis de mai multe ori o politică mai aspră asupra imigraţiei. Acesta a desfăşurat o campanie electorală în alegerile parlamentare de anul trecut în care a promis să limiteze beneficiile pentru refugiaţi şi să închidă rutele migranţilor către Europa.
Regula fundamentală pe care o vom introduce este ca limba germană să devină cheia pentru accesarea întregului ajutor. Asta înseamnă că toţi cei care nu au destule cunoştinţe lingvistice nu vor putea să beneficieze de întreaga valoare a ajutorului”, a declarat Kurs luni într-o conferinţă de presă.
Anunţul de ieri al Austriei o va aduce în conflict cu restul Uniunii Europene, deoarece normele UE impun ca toţi cetăţenii statelor membre să fie trataţi în mod egal.
Guvernul de coaliţie al Austriei forbat din Partidul Popular Conservator şi Partidul Libertăţii de extremă dreaptă a intrat în funcţie în decembrie anul trecut, după ce alegerile din 15 octombrie nu au adus un rezultat concret.
În timpul campaniei electorale, majoritatea partidelor au avut discursuri dominate de criza migraţiei din Europa, un subiect împotriva căruia Partidul Libertăţii a militat de mult timp, aminteşte BBC.
În 2015, în toiul crizei migranţilor din Europa, peste 90.000 de persoane au solicitat azil în Austria, însemnînd peste 1% din populaţia ţării.
Inişţial, refugiaţii au fost primiţi, dar starea s-a degradat rapid după ce în Austria au ajuns din ce în ce mai mulţi migranţi.

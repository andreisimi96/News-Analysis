11 iunie 2018, 07:41
Ponderea mediei de la Evaluarea Naţională 2018 este de 80%, iar notele de la clasa vor reprezenta doar 20%, din media de admitere în clasa a IX-a
Luni, 11 iunie 2018,  începe examenul naţional de evaluare a absolvenţilor de clasa a VIII-a, cu prima probă de Limba şi Literatura Română. Anul acesta sunt înscrişi 3.928 candidaţi şi vor susţine examenul în 30 de centre de examen.
În judeţul Dâmboviţa vor funcţiona două centre zonale de evaluare pentru lucrările provenite din alt judeţ. Ca şi anul trecut, lucrările absolvenţilor din judeţul nostru vor fi corectate de o comisie din alt judeţ stabilit printr-o procedură specifică de către Ministerul Educaţiei Naţionale. 
Elevii vor intra în sala de examen, monitorizată audio-video, în intervalul orar 08.00-08:30, iar proba va începe prin primirea subiectelor la ora 09:00.  Fiecare probă durează două ore.
În cazul depunerii contestaţiei, nota acordată de comisia de contestaţii rămâne nota finală indiferent de diferenţa înregistrată faţă de evaluarea iniţială. 

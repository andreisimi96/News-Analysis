28 mai 2018, 10:24
Preşedintele Republicii Moldova, Igor Dodon, susţine că sunt semne ce ar demonstra că alegerile parlamentare din noiembrie 2018 nu se vor desfăşura corect. În opinia sa, dacă acest fapt se va adeveri, atunci există riscul unor destabilizări a situaţiei din ţară.
VIDEO Trei copii s-au înecat într-un lac din Orhei
Într-un interviu pentru agenţia de presă rusă TASS , Igor Dodon a declarat că Partidul Democrat, aflat acutalmente la guvernare, a obţinut în 2014 nu mai mult de 17% din voturi, iar „timp de patru ani, prin intermediul resurselor administrative, controlează 60% de deputaţi”.
„Dacă partidul de guvernare va încerca la fel să cumpere sau să folosească resursele administrative pentru a forma o majoritate parlamentară, asta va scoate oamenii în stradă, şi pe cei de pe stânga, şi pe cei de pre dreapta”, a afirmat preşedintele.
Şeful statului a subliniat că, dacă alegerile se vor desfăşura corect, va putea fi evitată situaţia de destabilizare. În caz contrar, oamenii vor ieşi în stradă, iar el va fi alături de popor.
Dodon a mai precizat că alegerile ar putea avea loc pe 18 sau pe 25 noiembrie curent.

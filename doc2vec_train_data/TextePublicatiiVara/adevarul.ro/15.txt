26 mai 2018, 15:13
O replică a trofeului Ligii Campionilor plasată în centrul Kievului înainte de finala Real Madrid - FC Liverpool FOTO Guliver/ Getty Images/ David Ramos
Cinci staţii de metrou au fost închise temporar sâmbătă la Kiev, capitala Ucrainei, din cauza unei alerte cu bombă, relatează Reuters. Alerta a survenit cu câteva ore înainte de finala Ligii Campionilor, Real Madrid - FC Liverpool.
Incidente grave la Kiev înaintea finalei Ligii Campionilor: fanii lui ...
Anunţul cu privire la închidere staţiilor a fost făcut de operatorul metroului din Kiev. Au fost vizate în principal staţii din centrul capitalei Ucrainei.
„Staţiile sunt închise pasagerilor şi verificări sunt în curs“, se arată într-un mesaj al operatorului pe pagina sa de Facebook.
Ulterior, operatorul a precizat că alerta s-a dovedit a fi falsă.
Finala Ligii Campionilor, Real Madrid contra FC Liverpool, are loc de la ora 21.45, pe Stadionul Olimpic la Kiev. 
Autorităţile ucrainene au anunţat anterior că sunt îngrijorate de riscurile unor atacuri cibernetice în contextul acestui meci de fotbal.
Vineri, 20 de indivizi mascaţi au intrat într-un restaurant din Kiev în care se aflau fanii lui FC Liverpool şi i-au bătut pe aceştia.
Huliganii au devastat restaurantul şi i-au umplut de sânge pe fanii prezenţi, unii dintre ei necesitând îngrijiri medicale.
Situaţia de securitate este sensibilă în Ucraina, unde un conflict armat este în curs între rebelii separatişti proruşi din estul acestei ţări şi trupele guvernamentale.

6 iunie 2018, 11:38
Kate Spade, alături de soţul ei, Andy FOTO Guliver/Getty Images
Creatoarea de modă americană Kate Spade, care s-a sinucis la vârstă de 55 de ani, a lăsat un bilet de adio adresat soţului ei, Andy Spade, şi fiicei lor, explicându-şi gestul şi asigurându-i că ei nu poartă nicio vină.
Creatoarea de modă Kate Spade a fost găsită spânzurată în propriul apa...
Creatoarea de modă Kate Spade, una dintre preferatele vedetelor de la Hollywood şi a familiei regale britanice, s-a sinucis prin spânzurare. Trupul neînsufleţit a fost descoperit de menajeră în apartamentul din New York, unde vedeta locuia împreună cu soţul său şi fiica lor în vârstă de 13 ani. 
La locul tragediei a fost găsit şi un bilet de adio în care Spade a explicat motivele pentru care a luat această decizie şi care conţinea şi un mesaj pentru fiica ei, Frances Beatrix Spade. „Bea, te-am iubit întotdeauna. Nu este vina ta. Întreabă-l pe tati“, se arată în biletul de adio, potrivit unor suse TMZ. 
Retta Saffo, sora creatoarei de modă, a dezvăluit că femeia suferea de tulburare bipolară şi s-a gândit des să-şi curme viaţa. Saffo a precizat şi că în ciuda eforturilor depuse de familie, Kate Spade a refuzat tratamentul fiindu-i teamă că dacă lumea ar afla de problemele ei, brandul său ar fi compromis. 
Kate Spade s-a remarcat în anii '90 datorită unei linii de genţi. Compania pe care a fondat-o în 1993 alături de soţul ei, Kate Spade New York, a deţinut 140 de magazine în Statele Unite şi peste 175 în alte ţări.
În 2007, ea a părăsit brandul, iar în 2016 a anunţat că şi-a schimbat numele în Valentine. Anul trecut, Coach a cumpărat Kate Spade pentru 2,4 miliarde de dolari.

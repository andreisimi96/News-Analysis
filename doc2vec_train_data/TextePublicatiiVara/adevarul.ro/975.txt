Liderul PSD, Liviu Dragnea. FOTO Inquam Photos
Preşedintele PSD, Liviu Dragnea, a anunţat că marele miting al PSD va avea loc sâmbătă, de la ora 20.00, în Piaţa Victoriei.  Mitingul va fi unul împotriva „abuzurilor“, „protejarea Justiţiei“ şi „respectarea democraţiei“.
Dumitru Buzatu (PSD): Mitingul PSD ar putea avea ca temă tocmai eventu...
„Este un miting împotriva abuzurilor care se întâmplă în România de mult timp. Facem acest miting pentru a arăta că suntem decişi sa mergem pana la capăt pentru că România să devină o ţară democratică, unde libertăţile şi drepturile fundamentale sunt respectate asa cum scrie în Constituţie şi în tratatele internaţionale. Îi asteptam pe toti cei care doresc sa trăiasca într-o ţară liberă“, a declarat Liviu Dragnea. 
Liderul PSD şi-a continuat atacul la adresa celor din aşa-zisul stat paralel.  „Din cauza unei propagande toxice uriaşe, se pune problema ca o structură nelegitimă obscură, subterană, să paraziteze deciziile şi să influenţele într-un mod ocult deciziile importante, să permita abuzuri, să permita intruziuni, să permitea ca cetăţeni români să fie închişi şi firme să fie închise, ca zeci, sute de mii de destine să fie distruse, având în vedere niste interese care nu sunt întotdeauna numai din interior", a declarat Dragnea.

11 iunie 2018, 15:45
Consiliul Concurenţei a anunţat că Monitorul preţurilor, care cuprinde în prezent 64 de categorii de alimente, va fi extins în mai multe zone din ţară şi va cuprinde mai mulţi retaileri. În prezent sunt afişate preţurile pentru Carrefour, Kaufland, Lidl, Mega Image, Sellgros şi Penny.
Consiliul Concurenţei a aprobat tranzacţia prin care Alexandrion Group...
Dragoş Vasile, consilier la Consiliul Concurenţei, a amintit luni  că, din 2016, consumatorii au la dispoziţie platforma Monitorul preţurilor, gestionată de Consiliul Concurenţei, unde pot urmări preţurile a 64 de categorii de alimente şi 128 de produse, iar datele sunt obţinute de la şase retaileri, de regulă, săptămânal.
"Până la finele acestui an, vom extinde platforma şi vor fi mai mulţi retaileri. De asemenea, vom extinde zona geografică şi cu alte regiuni din ţară, întrucât datele de acum sunt doar pentru Bucureşti şi Ilfov. Vrem să ajutăm consumatorul să ia decizii motivate şi, de asemenea, contăm pe o anumită presiune care să se exercite asupra magazinelor, presiune care poate să conducă la o reducere a preţurilor", a continuat oficialul Concurenţei.
În prezent sunt afişate preţurile pentru Carrefour, Kaufland, Lidl, Mega Image, Sellgros şi Penny.
Monitorul preţurilor poate fi consultat aici

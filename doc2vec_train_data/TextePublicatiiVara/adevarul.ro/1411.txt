O şoferiţă a spulberat trei adolescente pe trecerea de pietoni. Copilele au fost transportate la spital pentru îngrijiri medicale
5 iunie 2018, 16:59
Foto: arhivă Adevărul
O femeie de 46 de ani este cercetată pentru vătămare corporală din culpă, după ce a lovit în plin trei adolescente, în vârstă de 15 ani, chiar pe marcajul pietonal,  pe fondul vitezei excesive şi a neatenţiei.
Trei maşini au fost implicate într-un accident petrecut pe DN1. O pers...
Pe 4 iunie, o femeie de 46 ani, din municipiul Galaţi, a condus autoturismul pe strada Oţelarilor din localitate şi, la trecerea de pietoni de la intersecţia cu strada Victor Vâlcovici, a surprins şi accidentat trei adolescente cu vârsta de 15 ani, care traversau în mod regulamentar, pe marcajul pietonal.
”Cele trei victime au fost transportate la spital pentru acordarea de îngrijiri medicale şi au rămas internate. Femeia aflată la volan a fost testată alcoolscopic, rezultatul fiind negativ”, a declarat comisarul şef Gabriela Costin, purtătorul de cuvânt al Inspectoratului de Poliţie Judeţean Galaţi.
Poliţiştii au deschis un dosar penal în acest caz pentru vătămare corporală din culpă.

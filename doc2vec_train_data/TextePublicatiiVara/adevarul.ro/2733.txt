12 iunie 2018, 14:15
Cercetările au fost efectuate de DIICOT
Două persoane, femeie şi bărbat, sunt cercetaţi după ce ar fi exploatat o minoră, prin obligarea la efectuarea de muncă în mod forţat.
Un nonagenar a fost aproape să rămână fără un deget după ce şi-a pus f...
Poliţiştii Serviciului de Combatere a Criminalităţii Organizate Vrancea, sub coordonarea procurorilor D.I.I.C.O.T. – B.T. Vrancea, au organizat luni o acţiune, pe raza municipiului Adjud, pentru depistarea a două persoane bănuite de trafic de minori.
Aceştia sunt bănuiţi că începând cu anul 2015 ar fi exploatat o minoră, în vârstă de 14 ani, prin supunerea la executarea unor munci în mod forţat.
De asemenea, minora ar fi fost abuzată fizic şi psihic.
Duşi în faţa magistraţilor, s-a decis măsura controlului judiciar faţă de o femeie de 23 de ani, iar faţă de un bărbat, de 43 de ani,  s-a dispus măsura reţinerii pentru 24 ore.
Ulterior, magistraţii Tribunalului Vrancea au dispus faţă de bărbatul de 43 de ani măsura arestului la domiciliu pentru săvârşirea infracţiunii de trafic de minori.

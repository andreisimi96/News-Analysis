9 iunie 2018, 06:14
Dulceaţa de zmeură este considerată o delicatesă a verii, iar pentru a obţine preparatul rafinat şi aromat este nevoie să fie respectaţi o serie de paşi. Pentru o dulceaţă de zmeură reuşită, focul iute şi fructele proaspete sunt esenţiale.
Cum se prepară cea mai aromată dulceaţă de caise. Reţeta celebrei Sand...
Andreea Ciobanu este o economistă din Vaslui care de aproape trei ani a dezvoltat în zona Coasta Neagului o afacere bio de succes. Pe lângă cultura de fructe de pădure, produce fructe şi dulceţuri după reţete tradiţionale.
Vă prezentăm o reţetă de dulceaţă de zmeură, propusă de Andreea Ciobanu, un preparat ”ca pe vremea bunicilor!
Toate ingredientele încep cu Z, uşor de ţinut minte
Zmeură proaspat culeasă 1kg                      
Zeama de la o jumatate de  lămaie
Mod de preparare
Zmeura proaspăt culeasă se spală sub un jet de apa foarte rapid, dar cu multă grijă pentru a nu se sfărâma. Se lasă la scurs cateva minute pe un şervetel de hartie. Apoi se aşează în oală un strat de zmeură, un strat de zahăr şi tot aşa până când utimul strat să rămână cu zahăr. Se lasă aproximativ două ore la temperatura camerei, după care se depozitează în frigider, măcar 8-10 ore până se topeşte tot zaharul.
Ca la toate dulceţurile, fiertul este esenţial pentru a obţine o dulceaţă reuşită. În cazul dulceţii de zmeură, se fierbe la foc iute de lemne în oala de fontă, de cupru sau orice oală cu fundul foarte gros. Se ia spuma pe măsură ce se formează, se adaugă zeama de lămâie şi se amestecă în oală foarte, foarte încet, ca zmeura să rămână întreagă. 
Se fierbe la foc iute până dulceaţa este legată. Se verifică cu o farfurie rece ţinută câteva minute in congelator dacă dulceata este gata. Dacă este suficient de închegată, se ia de pe foc, se dă deoparte, se toarnă în borcane sterilizate. Borcanele cu capacul în jos sub o pătură groasă.  
Mai puteţi citi:

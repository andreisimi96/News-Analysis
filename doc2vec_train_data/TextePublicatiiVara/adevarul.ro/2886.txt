13 iunie 2018, 10:26
Un bucureştean în vârstă de 37 de ani, care circula, azi-noapte, pe DN 1B, către Ploieşti, a spulberat o căruţă nesemnalizată care i-a ieşit brusc în faţă. În urma impactului, două persoane din atelaj au ajuns la spital cu răni grave.
În jurul orei 23.00, un conducător auto de 37 de ani din Bucureşti, care se deplasa cu un autoturism pe DN 1B, din direcţia Buzău către Ploiesti, în afara localităţii Merei a acroşat un atelaj hipo care se deplasa în acelaşi sens de mers, atelaj ce nu era semnalizat. 
În urma impactului a rezultat rănirea a doi bărbaţi aflaţi în atelaj, în vârstă de 56 şi 23 de ani, care au fost transportaţi la spital. Poliţiştii au întocmit dosar penal şi continuă cercetările. Calul a fost ucis pe loc, fiind prins sub maşina avariată.

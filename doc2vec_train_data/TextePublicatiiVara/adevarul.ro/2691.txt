12 iunie 2018, 09:12
Un sportiv buzoian a contribuit la performanţa deosebită a tricolorilor la cea de-a 26-a ediţie a Campionatelor Balcanice de tenis de masă juniori, care au avut loc la sfârşitul săptămânii trecute, la Zenica, în Bosnia. Printre cei zece sportivi care au reprezentat România s-a numărat şi Dragoş Oprea, de la CSM Buzău.
Juniorii români au obţinut nu mai puţin de 15 medalii, nouă de aur, patru de argint şi două de bronz. Buzoianul Dragoş Oprea a cucerit patru medalii, la categoria Juniori 1: două de aur, cu echipa şi la dublu, alături de Mihai Zamfir, una de argint, la individual, şi una de bronz, la dublu mixt, alături de Luiza Popescu.
Palmaresul României la Balcaniada din Bosnia
AUR – Dragoş Oprea / Mihai Zamfir
AUR – Mihai Nemaciuc, Dragoş Oprea, Mihai Zamfir
ARGINT – Andrea Huduşan / Luiza Popescu
ARGINT – Dragoş Oprea
BRONZ – Dragoş Oprea / Luiza Popescu
RONZ – Andreea Huduşan, Elena Oprea, Luiza Popescu

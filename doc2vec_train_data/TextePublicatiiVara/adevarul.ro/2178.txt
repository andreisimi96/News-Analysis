Competiţie de proiectare navală adresată studenţilor de  la Facultatea de Arhitectură Navală din Galaţi
8 iunie 2018, 17:33
Foto: Facultatea de Arhitectură Navală din Galaţi
Tema concursului a reprezentat-o proiectarea şi amenajarea generală a unui catamaran de agreement, premiul cel mare fiind de 1.000 de euro  pentru echipa cu cel mai bun proiect.
Ghidul Facultăţilor. Gabriel Chicioreanu, specialist în recrutare...
Prima competiţie de proiectare navală, Ship DX 2018 - Ship Design eXercise Competition, adresată studenţilor din anul III de  la Facultatea de Arhitectură Navală, şi-a desemnat astăzi, 8 iunie, câştigătorii.
În sala de conferinţe de la Bazinul de Carene (strada  Domnească  nr. 111) au avut loc prezentările finale din cadrul concursului Ship DX 2018, organizat de compania GLO Marine, în colaborare cu Facultatea de Arhitectură Navală din Galaţi.
Tema concursului a constituit-o e ”Proiectarea şi amenajarea generală a unui catamaran de agreement”.
Echipele au fostt alcătuite din câte trei membri şi au avut în componenţă studenţi de la cele două specializări ale facultăţii – Arhitectură navală şi, respectiv, Sisteme şi Echipamente Navale.
În cadrul  evenimentului s-au decernat şi premiile pentru care echipele au concurat: cel mai bun proiect a fost premiat cu 1.000 de euro, iar cea mai inovativă idee a fost răsplătită cu 250 de euro. 

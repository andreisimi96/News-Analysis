11 iunie 2018, 11:00
Imagine din interiorul apartamentului cuprins de flăcări  FOTO: Adrian Neagu
Un incendiu a distrus, duminică după-amiază, 10 iunie, bunuri în valoare de circa 6.000 de euro la un bloc din Roşiorii de Vede. Zece oameni au fost evacuaţi. Nimeni nu a fost rănit.
Incendiu la o casă din Rotbav din cauza unui coş de fum neizolat
Pompierii din Teleorman au intervenit duminică după-amiază, 10 iunie, la un incendiu izbucnit la un apartament din Roşiorii de Vede. 12 ofiţeri, un echipaj SMURD, o descarcerare şi o autospecială de intervenţii s-au deplasat la faţa locului. 
Din datele primite de la purtătorul de cuvânt al ISU Teleorman, Gelu Dragomir, la sosirea pompierilor, în apartament nu se afla nicio persoană. 
„A fost spartă uşa de la intrare, iar focul a fost localizat la nivelul a două camere de locuit, apartamentul având patru camere. Iar din cauza fumului propagat pe scara blocului au fost evacuate 10 persoane“, a afirmat Dragomir.
Nu a fost nevoie de îngrijiri medicale în cazul oamenilor evacuaţi. Pagubele au fost estimate la peste 30.000 de lei, iar cauza probabilă a incendiului, adaugă Dragomir, este un scurtcircuit electric.
Mai puteţi citi:

28 mai 2018, 17:10
Piesa de teatru se joacă pe 4 iunie la Călăraşi FOTO Adevărul
Consiliul Judeţean Călăraşi, Centrul  Judeţean de Cultură şi Creaţie Călăraşi şi Teatrul ”Ion Creangă” vă invită la spectacolul de teatru cu Piesa ”Clowns”, scenariul şi regia Ştefan Ruxanda de la Teatrul Ion creang[ ajunge pe malul Borcei pe 4 iunie. Prichindeii sunt aşteptaţi la un spectacol muzical de teatru şi circ, publicul având ocazia să urmărească una dintre cele mai recente producţii ale Teatrului Ion Creangă.
Casa medicului Teodor Stoiculescu, atacată de tâlhari mascaţi. Soţia n...
Protagoniştii invită copiii într-o călătorie îndepărtată a clovnilor. Alături de ştrengarii Hanso şi Lora, de clovnul orchestră Consi şi de Morbus, păzitorul celor mai aspre legi din ţinut, tinerii spectatori vor descoperi bucuria jocului în arenă. Clovnii multitalentaţi cântă, fac giumbuşlucuri şi dansează, schimbând cea mai ursuză privire într-un zâmbet larg, veselia  răsunând dincolo de sala de spectacol. Spectacolul de teatru va avea loc luni, 4 iunie 2018, ora 10.00 – Sala ”Barbu Ştirbei a CJCC Călăraşi. 
0 (0 voturi)

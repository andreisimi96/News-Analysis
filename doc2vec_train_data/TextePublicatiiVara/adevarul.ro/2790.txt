12 iunie 2018, 16:59
Fostul handbalist Inaki Urdangarin FOTO EPA-EFE
Curtea Supremă spaniolă a decis marţi, în urma unui apel, să reducă condamnarea de peste 6 ani de închisoare a cumnatului regelui, pentru acuzaţii de fraudă fiscală şi deturnare de fonduri, la 5 ani şi 10 luni.
Infanta Cristina a Spaniei a fost achitată în procesul de fraudă fisca...
Inaki Urdangarin a fost găsit vinovat şi condamnat, în luna februarie, la 6 ani şi 3 luni de închisoare pentru că s-a folosit de legăturile casei regale pentru a taxa excesiv guverne regionale prin contracte publice pentru evenimente sportive şi de turism şi pentru fraudă fiscală.
Urdangarin trăieşte cu prinţesa Cristina şi cei patru copii ai lor în Elveţia.
Potrivit legii spaniole, Urdangarin poate face apel la Curtea Constituţională, scrie Reuters.
Prima decizie a unei curţi de justiţie din Mallorca a venit după şase ani de investigaţii şi în mijlocul mai multor scandaluri de corupţie în care au fost implicaţi politicieni şi personalităţi.
Un astfel de caz s-a încheiat în luna mai cu condamnarea la închisoare a mai multor membri ai Partidului Popular (PP) şi o moţiune de cenzură care a trecut de Parlament, astfel că Mariano Rajoy a pierdut postul de prim-ministru. El a fost înlocuit de socialistul Pedro Sanchez.

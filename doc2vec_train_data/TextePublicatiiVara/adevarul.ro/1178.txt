5 iunie 2018, 12:28
Cod galben emis pentru mai multe judeţe din ţară FOTO Adevărul
Meteorologii au emis mai multe avertizări Cod galben de ploi şi vijelii valabile marţi pentru mai multe judeţe din ţară, potrivit Administraţiei Naţionale de Meteorologie.
Concret, între orele 12.15 şi 13.30, se află sub Cod galben de furtuni judeţul Buzău, unde se vor semnala frecvente descărcări electrice, averse ce vor cumula local 20 - 25 de litri pe metrul pătrat, intensificări de scurtă durată ale vântului, grindină de dimensiuni mici. 
Între orele 12.10 - 13.30 se află sub Cod galben de ploi şi vijelii judeţele Bacău şi Vrancea, unde se vor semnala, pe lângă frecvente descărcări electrice, şi intensificări de scurtă durată ale vântului. 
Între orele 12.05 - 13.00, se va afla sub Cod galben de ploi şi vijelii judeţul Constanţa, cu localităţile Negru Vodă, 23 August, Limanu, Albeşti, Pecineaga, Costineşti şi Mangalia. 

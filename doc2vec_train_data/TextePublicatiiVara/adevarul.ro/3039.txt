13 iunie 2018, 17:18
Nimeni nu credea că Alifantis, Andrieş, Baniciu şi Vintilă vor cânta împreună minunatele lor piese al căror diapazon va să fie prietenia. Au trecut 15 ani de când au cântat în premieră la Bucureşti, la Circul Globus de atunci. Era în 31 martie 2003.
Vineri începe la Galaţi „Danube Rock Festival”. Vor urca pe scenă şi v...
„În anii din urmă, unii au spus să prescurtăm, ca aşa e acu’: în loc de «femei» să-i spunem F.M.I. Noi am învins! Ei au rămas cu Fondul Monetar Internaţional şi noi cu … FEMEILE (la concert)“, spun artiştii.
În anul în curs, un prim spectacol a fost la Bucureşti, pe 23 martie, tot la Circ – acum Circul Metropolitan. A fost ziua lui Mircea Vintilă. „Ciocu e mitic (accentul se pune pe prima silabă!)“, glumesc ei pe această temă.
În 31 mai au fost la Sala Polivalentă de la Brăila, de ziua lui Alifantis.
La finalul finalului lunii iulie, adică 31, vor urca pe scenă la Timişoara, că e ziua bănăţeanului Mircea Baniciu „et rien d’autre”.
„În octombrie, pe 13, vom fi la Braşov pentru a-l serba pe vulturul Carpaţilor, Alexandru Andrieş“, promit muzicienii.
Concertul din Timişoara va avea loc la Sala Capitol a Filarmonicii Banatul pe 31 iulie la ora 19:30.
Aşadar, „vă ordon, treceţi Bega!“
Evident, pentru că bănăţanul e cumpătat, trebuie spus că:
biletele nu se scumpesc, dar nici nu se ieftinesc .
şi pe scaun şi în picioare costă la fel.
biletele, cele de 140 lei, precum şi cele de 180 lei se găsesc pe www.entertix.ro , www.myticket.ro , reţeaua hipermarketurilor Carrefour, librăriile Cărtureşti şi la casieria Teatrului Naţional Timişoara.

12 iunie 2018, 10:36
Intrarea se va face pe bază de bilet care se poate procura în mod gratuit, în limita numărului de locuri disponibile pe Stadionul Eugen Popescu - 5000 de locuri conform omologării FRF.
Efective de jandarmi dâmboviţeni şi din cadrul Grupării de Jandarmi Mobile Ploieşti vor asigura măsurile de ordine şi siguranţă publică pe timpul desfăşurării meciului de fotbal de baraj pentru promovarea în Liga I, dintre echipele Chindia Târgovişte sau FC Voluntari.
Returul care le va trimite în Liga I pe Chindia Târgovişte sau FC Voluntari se va disputa miercuri, 13 iunie, începând cu ora 17.30, pe Stadionul “Eugen Popescu” din municipiul Târgovişte.
„Jandarmii vor fi prezenţi în zona imediată şi apropiată locului de desfăşurare a partidei pentru prevenirea şi combaterea faptelor care pot conduce la tulburarea ordinii publice înainte, pe timpul şi după terminarea  meciului. Pentru a evita aglomeraţia în jurul punctului de intrare în stadion, recomandăm spectatorilor să vină la meci începând cu ora de deschidere a porţii de acces şi să aibă un comportament civilizat pe timpul afluirii/defluirii. Jandarmeria recomandă tuturor spectatorilor să nu se implice în incidente şi să dea dovadă de spirit de fairplay, delimitându-se de orice formă de violenţă verbală sau fizică ce ar putea conduce la tulburarea ordinii publice”, se arată într-un comunicat al IJJ Dâmboviţa. 
Formaţia FC Voluntari a învins, sâmbătă, pe teren propriu, cu scorul de 1-0, echipa Chindia Târgovişte, în prima manşă a barajului de menţinere/promovare în Liga I. Ionuţ Balaur a marcat unicul gol al partidei cu 11 minute înainte de final, când a primit o pasă la marginea carului de la Costin Lazăr şi a şutat din prima fără nicio şansă pentru portarul advers.
FC Voluntari joacă pe o primă de 30.000 de euro barajul pentru supravieţuirea în Liga I. De cealaltă parte, oficialii de la Chindiai nu au precizat care va fi suma pe care jucătorii o vor primi în caz de calificare. 
Chindia mai va juca returul acasă, pe Eugen Popescu.  "Noi venim cu dorinţa de performanţă, venim cu avantajul tinereţii şi sperăm să-i facem fericiţi pe suporteri" a adăugat Nicolae Croitorul, antrenorul de la Chindia.
ULTIMELE DETALII ÎNAINTEA MECIULUI
Intrarea se va face pe bază de bilet care se poate procura în mod gratuit, în limita numărului de locuri disponibile pe Stadionul Eugen Popescu - 5000 de locuri conform omologării FRF.
Biletele pot fi ridicate de la sediul clubului, din strada Justiţiei, nr. 3, în ziua de miercuri, 13.06.2018, începând cu ora 8.00.  Fiecare persoană poate achiziţiona cel mult 4 bilete.

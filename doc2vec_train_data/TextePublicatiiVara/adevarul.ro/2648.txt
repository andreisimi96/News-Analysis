Avocaţi: Un nou miliard se încearcă a fi transferat în răspunderea lui...
„În ciuda speculaţiilor şi a unor campanii de manipulare, alegerile s-au desfăşurat democratic şi corect, iar o dovadă este inclusiv faptul că primar a devenit un reprezentant al opoziţiei. Vă amintiţi cât de multe manipulări au existat în această campanie electorală că alegerile vor fi fraudate, în ambele tururi tema asta a fost una principală. S-a dovedit că nu a fost aşa şi că totul a fost doar minciună şi victimizare”, a afirmat Vlad Plahotniuc într-un interviu pentru Tribuna .
Potrivit lui, alegerile din Chişinău ar fi dat un semnal că Chişinăul „merge mai departe pe calea proeuropeană”. 
„Ce ţară cu aspiraţii proeuropene mai eram noi cu un socialist primar şi un socialist preşedinte al ţării? PDM a subliniat şi pe parcursul campaniei electorale acest aspect, faptul că e vital să nu câştige socialiştii alegerile din Chişinău”, a menţionat democratul.
El a adăugat că PDM a demonstrat „cât de falsă este teza statului capturat”. 
„Cum poţi să vorbeşti despre un stat capturat, când alegerile prezidenţiale sunt câştigate de opoziţia de stânga, iar cele pentru Chişinău de opoziţia de dreapta? Rezultatul alegerilor din capitală aduce mai mult echilibru în stat, opoziţia de dreapta are acum ocazia să treacă de la vorbe la fapte, să demonstreze de ce e capabilă. Astăzi nu există un singur pol al puterii în Republica Moldova, fiindcă vedem că ea este deţinută în mod fragmentar de principalele forţe politice din ţară”, a încheiat Plahotniuc.

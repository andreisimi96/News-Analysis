11 iunie 2018, 18:29
Claudiu Manda      Foto: Eduard Enea
În timpul dezbaterilor la Codul Administrativ, senatorul PSD Claudiu Manda, partenerul de viaţă al Olguţei Vasilescu, a jignit-o pe senatoarea USR Florina Presadă, amintind un episod suburban care l-a avut ca protagonist pe colegul său de partid Tit Brăiloiu.  Nu este pentru prima dată când Manda foloseşte un limbaj grobian.
Claudiu Manda: Avem un exemplu cu 34 de persoane prinse pe un mandat. ...
Florina Presadă a susţinut că noul Cod administrativ este este un proiect foarte costisitor pentru români.
“După amendamentele adoptate în Comisia specială pentru Codul administrativ, am aflat că este şi un proiect foarte costisitor pentru români, pentru că ne costă pensiile speciale pentru primari o sută şi ceva de milioane de euro anual pentru cei care au avut minim un mandat. Nimic din toate acestea nu ar fi fost posibil dacă cei chemaţi să ia aceste decizii nu ar fi avut de plătit pe cei care slujesc aparatului de partid. Cum ar fi fost posibil un miting ca cel din weekend?”, a spus Presadă.
În replică, preşedintele de şedinţă, senatorul PSD Claudiu Manda, i-a tăiat microfonul senatoarei USR Florina Presadă şi a făcut referire la o expresie jignitoare pe care deputatul PSD Liviu Brăiloiu i-a adresat-o acesteia într-o şedinţă din plenul Camerei Deputaţilor, în decembrie 2017.
“Rugămintea colegilor era să vă adresez rugămintea de a cere scuze PSD-ului pentru jigniri. Nu cred că o să o faceţi, motiv pentru care rămâne cum a spus domnul Brăiloiu. Vă rog să mergeţi în bancă”, a spus Claudiu Manda.
În şedinţa de plen din 21 decembrie 2017, senatorul PSD Liviu Brăilou a jignit-o grosolan pe Florina Presadă. ”Prinţeso, sugi p…”, i-a spus Brăiloiu, când senatoarea USR i-a dat drept cadou de sărbători un exemplar din ”Ferma animalelor”, de George Orwell.
Ulterior, Presadă i-a spus lui Manda: “Avem o problemă că nu aveţi bun simţ. Aveţi foarte multe senzaţii, când ar trebui să aveţi certitudini”.

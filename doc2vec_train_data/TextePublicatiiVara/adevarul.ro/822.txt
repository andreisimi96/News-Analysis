2 iunie 2018, 17:28
Echipa României poate câştiga grupa din preliminariile Campionatului European 2018, a declarat, sâmbătă, la Buzău, în cadrul unei conferinţe de presă, antrenorul secund al naţionalei feminine de handbal, Horaţiu Paşca. Sala ”Romeo Iamandi” din Buzău va găzdui duminică, de la ora 18.30, partida România - Portugalia din preliminariile Euro 2018, cu o etapă înainte de final, echipa României situându-se pe primul loc.
Moarte suspectă la Cochirleanca. Un bătrân a fost găsit fără suflare l...
Echipa României are şansa de a câştiga grupa din preliminariile Campionatului European 2018, lucru care nu s-a mai întâmplat de multă vreme, dar meciul cu Portugalia, programat duminică, nu este dinainte câştigat, a spus Horaţiu Paşca.
Potrivit acestuia, fetele vor fi concentrate, indiferent cine este în teren, pentru a câştiga şi ultimul meci din grupă, pentru că Portugalia începe să conteze din ce în ce mai mult pe scena handbalului internaţional, este o echipă în formare, o echipă care-şi doreşte foarte multe, a jucat bine împotriva Rusiei, a jucat bine împotriva Austriei şi trebuie să fim foarte concentraţi.
Duminică, de la ora 18,30, la Sala ”Romeo Iamandi” din Buzău va avea loc partida România - Portugalia din preliminariile Euro 2018, cu o etapă înainte de final, echipa României situându-se pe primul loc.
Primele două clasate din cele şapte grupe preliminare şi o echipă de pe locul 3 cu cea mai bună linie de clasament se califică la turneul final Campionatului European, programat în Franţa, între 29 noiembrie-16 decembrie 2018. România şi-a asigurat calificarea la Euro 2018 după victoria obţinută joi seara la Innsbruck, 28-25 cu Austria.

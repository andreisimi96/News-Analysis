MUM Button – butonul prin care o anunţi pe mama că ai ajuns cu bine ac...
Mobilizarea pentru o lume mai bună şi Accesul la artă şi cultură sunt cele două domenii sub care Fundaţia Groupe Renault România va activa în viitor.
Groupe Renault Romania priveşte spre viitor, spre generaţiile care vor accentua semnalul schimbărilor, oricare ar fi domeniul de activitate. Dacă astăzi, odată cu lansarea Fundaţiei noastre, am ales să vă conectăm la mediul înconjurător, la problematica acestuia, în viitor vă vom detalia proiecte care susţin şi direcţiile noastre strategice de responsabilitate socială corporativă. Până la sfârşitul anului 2019, alături de partenerii noştri de la Plantăm fapte bune în România, vom susţine cu material săditor plantarea a  30.000 de copăcei la nivel naţional. 
Numărul acestora nu a fost ales întâmplător. Anul trecut, graţie programului REMAT, au fost vândute aproape 30.000 de vehicule noi, care respectă normele de protecţie a mediului. Acestui demers i se adaugă trei iniţiative de voluntariat intern, la Bucureşti, Mioveni şi Titu, a declarat Antoine Doucerain, preşedintele Fundaţiei Groupe Renault România şi director general Groupe Renault România.
Fundaţia Groupe Renault România are drept obiectiv pe termen lung să consolideze angajamentul companiei, prezentă de 19 ani în România, susţinând iniţiative în sprijinul societăţii, în două domenii principale care sunt parte a angajamentelor Groupe Renault, de mulţi ani:
MOBILIZE, cu două teme: Incluziunea prin Educaţie, Diversitate, Întreprinderi sociale şi Mobilitatea sustenabilă prin Protecţia mediului şi Siguranţa rutieră.
ACCES LA ARTĂ ŞI CULTURĂ prin intermediul Artei cinematografice, Artei contemporane şi Culturii franceze
Până la sfârşitul anului 2019, Groupe Renault România va susţine cu material săditor acţiunile de împădurire organizate de Plantăm fapte bune în România - plantarea unor copăcei pe terenuri forestiere cu probleme (terenuri agricole degradate, cu risc de alunecare, supuse fenomenului deşertificării) sau pe terenuri din interiorul oraşelor.
Fundaţia Groupe Renault România s-a lansat astăzi, 11 iunie. La evenimentul de lansare au luat parte Antoine Doucerain, director general Groupe Renault România, Oliver Faust, director Responsabilitate Socială Corporativă Groupe Renault, Cornel Brezuică, preşedinte Administraţia Fondului pentru Mediu, Marin Toma, preşedinte Asociaţia Ecoassist,  reprezentant legal al Plantăm fapte bune în România,  Paulina Anastasiu, director Grădina Botanică, dar şi angajaţi.  Totodată, în cadrul lansării a fost anunţat şi Consiliul director al Fundaţiei. Invitaţii au avut parte de surprize. Au participat la un atelier de realizare butaşi de plante şi îngrijirea florilor de interior, sustinut de Eugenia Niţă, inginer horticultor al Grădinii Botanice. Apoi au vizitat colţul verde al Fundaţiei Groupe Renault România, unde compania a donat arbuşti din specii rare.
Despre Plantăm fapte bune în România
Este o iniţiativă naţională de împădurire bazată pe voluntariat, lansată în 2011. Din 2011 şi până în prezent, 31.869 voluntari au plantat şi îngrijit 664.328 copăcei pe un total de 207  hectare de terenuri publice neproductive în 22 de judeţe din România. În 2013, iniţiativa a primit Înaltul Patronaj al Alteţei Sale Regale Principesa Margareta a României, iar de-a lungul anilor i s-au acordat nouă distincţii din partea comunităţii. Reprezentantul legal al iniţiativei este Asociaţia EcoAssist din Bucureşti.

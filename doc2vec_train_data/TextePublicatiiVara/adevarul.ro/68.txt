27 mai 2018, 07:11
Lucrarile la Podul Centenarului
Lucrările la Podul Centenarului sunt în plină desfăşurare. Muncitorii au turnat radierul piciorului de pe malul stâng al Crişului. Este vorba de prima parte a fundaţiei.
9 greşeli pe care le facem când spălăm haine. Cum trebuie introduse că...
"Prima parte a culeelor, constând în coloane forate cu diametrul de 1,5 m şi lungimea de 20 m, a fost finalizată pe ambele maluri. Etapa a II-a constă în radierul culeii de pe malul stâng, care se află în acest moment în execuţie. Aici vor intra aproximativ 340 mc de beton, turnarea durând cca 12 ore. Lungimea radierului va fi de 18 m, lăţimea de 5,75 m şi înălţimea de 3,20 m", a precizat inginerul Vlad Moldovan de la firma Proconst Group SRL.
Următoarea etapă presupune turnarea picioarelor podului de pe malul stâng.
Construcţia Podului Centenarului este realizată de către asocierea SC Freyrom SA - SC Procons Group SRL - SC Aquacons SRL - SC Electro Excel Green Consulting SRL, preţul ofertat fiind de 9,64 milioane de lei fără TVA.
Municipalitatea are în plan inaugurarea Podului Centenarului în data de 1 decembrie 2018, la împlinirea a 100 de ani de la înfăptuirea Marii Uniri.
Podul Centenarului va fi prevăzut cu două benzi de circulaţie, câte o bandă pe sens de mers, va avea o lungime de 84,7 metri şi o lăţime de 18,6 metri. Acesta va fi iluminat cu becuri LED şi va fi flancat de două sensuri giratorii pe ambele maluri ale Crişului Repede. Trotuarele vor avea o lăţime de 3 metri şi vor include şi câte o pistă pentru biciclişti. Valoarea lucrărilor este estimată la suma de 2,5 milioane euro, inclusiv TVA.
Acesta va crea un culoar de circulaţie care va atrage traficul de pe podurile Ferdinand şi Decebal, având şi rolul de a descongestiona traficul pe străzile adiacente.
„Podul Centenarului” este unul dintre proiectele dedicate împlinirii a 100 de ani de la înfăptuirea Marii Uniri.

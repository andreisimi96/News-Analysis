13 iunie 2018, 10:29
Fotbalistul de la Dinamo a fost transferat la Călăraşi FOTO Facebook/AFC Dunărea
Mijlocaşul central de la Dinamo Bucureşti se alătură echipei de fotbal de pe malul Borcei. În prezenţa Anei Maria Prodan, fotbalistul a semnat contractul cu AFc Dunărea Călăraşi.
Aproximativ 70 de angajatori, verificaţi de inspectorii ITM, în ultima...
Anunţul a fost făcut pe Facebook. "Încă un transfer de Liga1! Mijlocaşul central de la Dinamo Bucureşti, Aitor Monroy Rueda a semnat astăzi cu echipa noastră!", a anunţat pe pagina de socializare AFC Dunărea Călăraşi, echipă promovată recent în Liga 1 de fotbal. 
Născut pe 18 octombrie 1987, în Spania, Aitor Rueda Monroy şi-a început cariera la academia de juniori a clubului Atletico Madrid şi a mai evoluat pentru UD Logrones, Ceahlăul Piatra Neamţ, CFR Cluj, Sheriff Tiraspol şi Maccabi Petah Tikva.
59 de meciuri are Monroy în Segunda Division B, a treia ligă a campionatului spaniol, pentru echipele Atletico Madrid "B" şi UD Logrones, în perioada 2007-2011. 86 de partide şi un gol a adunat Monroy în Liga 1 pentru Ceahlăul Piatra Neamţ (2011-2013) şi CFR Cluj (2014). 4 jocuri are Monroy în cupele europene. A fost titular la CFR Cluj în tururile preliminare Europa League, în 2014, în duelurile cu Jagodina şi Dinamo Minsk în dublă manşă.
52 de jocuri în prima ligă a campionatului din Israel, între 2015 şi 2017, a evoluat Monroy pentru Maccabi Petah Tikva. În prima jumătate a anului 2015 a jucat pentru Sheriff Tiraspol cu care a câştigat Cupa Moldovei.

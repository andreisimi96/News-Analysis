2 iunie 2018, 08:58
Reprezentativa Turciei, antrenată de Mircea Lucescu, a remizat, vineri, scor 2-2, cu selecţionata Tunisiei, calificată la Cupa Mondială, într-un meci amical disputat la Geneva.
„Ne trezim dimineaţa singure pe paturi ciudate de hotel“. Adversara Si...
Turcia a deschis scorul prin Cenk Tosun, în minutul 54, din penalti, dar a fost egalată două minute mai târziu, când a înscris Anice Badri.
În minutul 60, autorul primului gol, Cenk Tosun, a fost eliminat după ce s-a enervat din cauza unor cuvinte care i-au fost adresate din tribună. Tunisienii au înscris din nou în minutul 79, prin Ferjani Sassi, iar turcul Caglar Soyuncu a stabilit scorul final, 2-2, în minutul 90.
Naţionala Turciei va mai disputa un meci amical, marţi, la Moscova, cu selecţionata Rusiei. Turcia va evolua în toamnă în Liga Naţiunilor, competiţie în care va întâlni Rusia şi Suedia.
Pentru Tunisia urmează un amical cu Spania, la 9 iunie, la Krasnodar, iar apoi participarea la Cupa Mondială, unde va evolua în grupa G, cu Belgia, Panama şi Anglia.

7 iunie 2018, 14:13
Mai multe judeţe din ţară se află joi sub Cod galben de ploi şi vijelii, anunţă Administraţia Naţională de Meteorologie.
Concret, se află sub Cod galben de vreme rea între orele 14.05 - 15.15 judeţul Alba, unde se vor semnala frecvente descărcări electrice, averse de ploaie, grindină de mici dimensiuni şi intensificări de scurtă durată. 
Între orele 14.00 - 15.00 au fost sub avertizare judeţele Cluj, Sălaj, Satu Mare, în timp ce sub Cod portocaliu se află 13.55 - 14.30 judeţul Sălaj. 
Judeţele Bihor, Hunedoara, Caraş-Severin sunt sub Cod galben între orele 13.50 - 14.30. 
Judeţul Cluj se află sub Cod galben între orele 13.40 - 15.00, unde se vor semnala frecvente descărcări electrice, ploi cu caracter de aversă ce vor depăşi local 20 - 25 de litri pe metru pătrat, intensificări de scurtă durată şi gindină de mici dimensiuni. 

FOTO Membrii PSD Alba au pornit cu „entuziasm“ spre mitingul din Bucur...
Locuitorii din zonă spun că, deşi proiectul de lărgire a Prelungirii Ghencea este început "pe hârtie’" de peste 12 ani, încă nu au fost demarate lucrările în zonă, în pofida promisiunilor făcute de autorităţi începând cu anul 2013, inclusiv de primarul Gabriela Firea în campania electorală din 2016.
Marşul de protest - la care au luat parte aproximativ 50 de oameni -  a început după ora 10.00 Ansamblului Rezidenţial Primăvara, participanţii mergând pe carosabil până la Centura Capitalei.
Oamenii, care au avut bannere cu mesaje prin care cer începerea lucrărilor pentru supralărgirea bulevardului Prelungirea Ghencea, au scandat "Ne-aţi promis infrastructură, dar a fost o făcătură".
Este cel de-al zecelea protest organizat în ultimii cinci ani de Asociaţia Iniţiativa Prelungirea Ghencea şi Grupul civic Iniţiativa Domneşti.
Locuitorii din zonă sunt nemulţumiţi că, deşi proiectul de lărgire al Prelungirii Ghencea este început "pe hârtie" de peste 12 ani, încă nu au fost demarate lucrările în zonă, în pofida promisiunilor făcute de autorităţi începând cu anul 2013, inclusiv de primarul Gabriela Firea în campania electorală din 2016.
"Încă de anul trecut, primarul Capitalei a anunţat că urmează realizarea unui nou Studiu de Fezabilitate şi a unui nou Plan de Urbanism Zonal al sectorului 6 pentru proiectul supralărgirii. Din păcate, astăzi aceste demersuri nici măcar nu au început iar Primăria capitalei nu a iniţiat nicio dezbatere publică asupra viitorului profil al străzii deşi cetăţenii au cerut de nenumărate ori acest lucru. Cât despre Pasajul Domneşti, recent, la un an de la semnarea contractului de execuţie abia au fost finalizate exproprierile şi demolările construcţiilor afectate de proiect dar C.N.A.I.R. a anunţat că lucrările efective nu vor începe anul acesta", spun organizatorii protestului.
De asemenea, ei atrag atenţia asupra pericolului rutier în care se circulă de 12 ani în această zonă dintre strada Valea Oltului şi Şoseaua de Centură, zonă în care sunt autorizate în continuare ansambluri rezidenţiale de blocuri şi case.
"Trotuarele înguste realizate anul trecut de Primăria capitalei se opresc la jumătatea străzii, sunt obstrucţionate de stâlpii indicatoarelor de circulaţie, iar lipsa benzilor unice RATB duce frecvent la blocarea în trafic a autobuzelor. La orele de vârf, oamenii ajung să parcurgă o bucată de 5 kilometri în aproape o oră, cu autobuzul sau cu maşina proprie. Mersul cu bicicleta este un sport extrem având în vedere circulaţia intensă la orice oră a tirurilor şi camioanelor. Ca ultimă soluţie pentru urgentarea lucrărilor, cetăţenii intenţionează să propună Primăriei Capitalei schimbarea numelui străzii Prelungirea Ghencea în Bulevardul Primar Gabriela Firea, sperând că astfel modernizarea străzii va fi urgentată în cinstea doamnei primar al Capitalei", adaugă organizatorii protestului.

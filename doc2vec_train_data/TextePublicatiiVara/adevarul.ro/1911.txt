7 iunie 2018, 13:02
Setea, un simptom al diabetului.
Medicii ne recomandă să bem în fiecare zi aproximativ doi litri de apă. Ştim că deshidratarea poate provoca mai multe probleme şi dezechilibre în organism, însă ce facem când bem apă şi totuşi ne este sete în continuare?
Se pare că există mai multe cauze pentru care resimţim senzaţia permanentă de sete, inclusiv:
Alimentaţie bogată în sare
Principalul motiv pentru care ne confruntăm cu sete este excesul de sare din alimentaţie. Nu o dată ţi s-a întâmplat să îţi fie foarte sete după ce ai mâncat ceva sărat, nu-i aşa?  Sarea provoacă reţinerea lichidelor în celule, lucru care împiedică creierul să trimită semnale că are nevoie de mai multă apă şi de aceea îţi este sete în continuare. Tot ce poţi face este să reduci cantitatea de sare consumată. În schimb, bea câtă apa are nevoie corpul.
Plimbare/sport de dimineaţă
Persoanele care se plimbă sau fac sport dimineaţa simt nevoia de mai multă apă pe parcursul zilei. în timpul mersului/antrenamentului fizic sunt pierdute fluide prin transpiraţie, şi dacă ele nu sunt înlocuite, creşte riscul de deshidratare. Ascultă-ţi cu atenţie corpul. 

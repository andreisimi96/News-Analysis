27 mai 2018, 10:11
Un tânăr de 23 de ani, care locuieşte fără forme legale la Sebeş, a fost condamnat la închisoare cu suspendare pentru tâlhărie calificată. Magistraţii de la Judecătoria Sebeş i-au acordat circumstanţe atenuante pentru că a recunoscut fapta, deşi inculpatul a acţionat agresiv atunci câd şi-a atacat victima.
FOTO VIDEO Rupere de nori la Aiud. Mai multe străzi au fost inundate ş...
Infracţiunea a avut loc în 21 ianuarie 2018, noaptea, în jurul orelor 02.00. ”Cunoscând că victima este o persoană  în vârstă şi locuieşte singură, inculpatul  Potlog Eugen Ionuţ a escaladat poarta metalică şi a pătruns în interiorul curţii imobilului, după care în interiorul camerei unde dormea. Inculpatul s-a urcat în pat peste persoana vătămată, după care i-a pus mâinile la gură ameninţând-o cu moartea (comprimând nasul şi gura) pentru a-i da toţi banii pe care îi are”, se afirmă în moditvarea deciziei de la Judecătoria Sebeş. 
Victima înspăimântată de frică, mai ales că este o persoană cu dizabilităţi, a luat din apropierea patului, din poşetă, suma de 6.300 lei şi un carnet de muncă pe numele mamei acesteia şi le-a dat inculpatului. Tânărul a plecat şi a aruncat carnetul de muncă într-un coş de gunoi, după care a cheltuit cea mai mare parte a sumei de bani pe băuturi alcoolice, ţigări şi lăutari, într-un club din oraş.
Poliţiştii l-au identificat în aceeaşi noapte, dar au mai găsit asupra lui doar suma de 490 de lei. Instanţa de fond l-a condamnat pe inculpat la 2 ani şi 2 luni de închisoare, pedeapsă suspendată sub supraveghere pe o perioadă de 2 ani. De asemenea, Potlog Eugen Ionuţ va trebui să efectueze 80 de zile de muncă în folosul comnităţii la Primăria Sebeş şi să plătească părţii civile suma de 5.903 lei. Intanţa a mai constatat încetată de drept măsura arestului la domiciliu. Decizia a fost contestată la Curtea de Apel Alba Iulia, unde va avea loc un prim termen al procesului în 20 iunie 2018.

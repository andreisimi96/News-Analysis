8 iunie 2018, 07:33
Jurnalistul Cristian Tudor Popescu a comentat finala de la Roland Garros de anul trecut şi va face acelaşi lucru şi anul acesta.
Un fost mare campion anunţă hegemonia Simonei Halep în tenisul feminin...
CTP a dezvăluit la Digi24 un schimb de mesaje pe care l-a avut cu Simona Halep după ce aceasta a fost învinsă anul trecut la Paris, de Jelena Ostapenko. „Simona să ştiţi că a suferit groaznic după finala de anul trecut, nimeni nu ştie, poate doar apropiaţii săi să ştie cât a suferit. Îmi amintesc că i-am dat un mesaj şi i-am spus: O să-ţi treacă în trei zile durerea asta. Şi după vreo trei săptămâni mi-a răspuns: N-a trecut. Deloc”, a povestit CTP.
Simona Halep va juca mâine a treia finală de la roland Garros, după cele pierdute în 2014 şi 2017. 

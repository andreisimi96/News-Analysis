6 iunie 2018, 15:08
Macheta Monumentului Unirii de la Alba Iulia
Ministerul Culturii a semnat miercuri, 6 iunie, contractul pentru realizarea Monumentului Marii Uniri de la 1 Decembrie 1918 din Alba Iulia, în valoare de peste 10 milioane de lei.
Cum au reuşit oficialii să piardă proiectul monumentului Marii Uniri, ...
Contarctul a fost semnat de ministrul George Ivaşcu, respectiv de sculptorul Mihai Buculei, cel care va realiza monumentul. Potrivit documentului, autorul îşi asumă că monumentul va fi realizat, amplasat şi finalizat până cel târziu la 26 noiembrie 2018, la timp pentru festivităţile prin care se vor marca 100 de ani de la Marea Unire, la 1 decembrie 2018.
Monumentul va avea o înălţime de 22 de metri şi o greutate de 1.350 de tone. Preţul contractului este de 10.209.700 lei, TVA inclus. Va fi reprezentat de patru cruci unite în partea superioară, care vor reprezenta simbolic cele patru provincii româneşti care care s-au regăsit într-o singură ţară la 1 Decembrie 1918. Piatra specială din acre va fi realizat ar urma să fie adusă din Bulgaria. 
„La începutul primăverii, Ministerul Culturii şi Identităţii Naţionale a fost acuzat, pe nedrept, că a pierdut contractul pentru realizarea acestui monument. O informaţie falsă, având în vedere că nu puteam pierde ceva ce nu exista. Problema realizării Monumentului Marii Uniri din Alba Iulia, veche de 25 de ani, pentru că încă din 1993 sculptorul Mihai Buculei a câştigat concursul pentru realizarea acestui monument, a fost deblocată astăzi prin semnarea  contractului, potrivit căruia, aşa cum şi-a asumat autorul, la 1 decembrie, la Alba Iulia, ne vom putea bucura de acest monument. Am dovedit, aşadar, că dacă avem suficientă determinare, putem găsi soluţii pentru orice problemă, chiar şi pentru cele <<istorice>>”, a declarat, miercuri, ministrul George Ivaşcu.
Ministerul a mai pecizat că se vor monitoriza etapele de execuţie ale contractului şi se va oferi orice sprijin legal necesar, atât autorului, cât şi autorităţilor locale, astfel încât termenul de finalizare a monumentului să fie respectat, pentru ca acesta să poată fi inclus în planul manifestărilor ce vor avea loc la 1 Decembrie în oraşul-simbol al Marii Uniri, Alba-Iulia.
Alte 8,5 milioane de lei au fost alocate Primăriei Alba Iulia pentru modernizarea zonei unde va fi ridicat monumentul. Proiectul administraţiei locale prevede reconfigurarea totală a Parcului Unirii şi construirea unui Pod al Marii Uniri, care să facă legătura între monument şi Catedrala Încoronării, unde au fost încoronaţi în 1922 regii Ferdinand şi Maria. Podul va avea o lungime de 150 metri şi o lăţime de 6 metri şi va fi construit din metal, iar partea de călcare va fi din lemn tehnic, iar pe margini va avea două culoare de sticlă.
Epopea comandorului Dan Valentin Vizanty, eroul din război condamnat la închisoare de comunişti. Doborârea a 24 de avioane în 12 minute
Un preot vrea să strămute o biserică de lemn monument istoric din Alba Iulia şi să construiască una zidită. Luat la întrebări de credincioşi, a chemat poliţia

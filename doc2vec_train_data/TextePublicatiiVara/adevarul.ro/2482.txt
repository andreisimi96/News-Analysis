Dragnea, avertisment pe tema plângerii penale pe numele lui Dăncilă: S...
Înnorările vor fi accentuate şi se vor semnala averse, descărcări electrice şi intensificări de scurtă durată ale vântului ce pot lua aspect de furtună. Luni, vremea va fi călduroasă în regiunile sudice şi în general instabilă în cele vestice, centrale, nordice, nord-estice şi în zona montană.
Conform Administraţiei Naţionale de Meteorologie(ANM), vor fi înnorări temporar accentuate şi se vor semnala averse, descărcări electrice şi intensificări de scurtă durată ale vântului în Banat, Crişana, Transilvania, Maramureş, precum şi la deal şi la munte, iar local şi în Oltenia şi Moldova. Ploile vor avea şi caracter torenţial, iar izolat cantităţile de apă vor fi mai însemnate şi va cădea grindină.
În restul teritoriului cerul va fi variabil şi probabilitatea pentru astfel de fenomene va fi redusă. Temperaturile maxime se vor situa, în general, între 24 şi 33 de grade, iar cele minime vor fi cuprinse între 12 şi 21 de grade.
Instabilitate în nord
Vremea va fi călduroasă, marţi, în mare parte din ţară, iar în jumătatea de nord, precum şi în zonele de deal şi de munte, va fi şi în general instabilă. În Crişana, Maramureş, Transilvania şi zona montană, local în Banat, Oltenia, Moldova şi izolat în Muntenia, vor fi înnorări temporar accentuate, averse, descărcări electrice şi intensificări de scurtă durată ale vântului. În restul teritoriului, cerul va fi variabil. Temperaturile maxime se vor încadra, în general, între 25 şi 33 de grade, iar cele minime între 12 şi 21 de grade.
Miercuri, 34 de grade
Şi miercuri se menţine instabilitatea, iar mercurul în termometre va urca până la 34 de grade. Vremea va fi în general instabilă, iar în sudul, estul şi centrul ţării va fi şi călduroasă. Cerul va avea înnorări temporar accentuate şi vor fi averse, descărcări electrice şi intensificări de scurtă durată ale vântului, pe arii mai extinse în jumătatea de vest a ţării şi local, mai ales după-amiaza şi noaptea, în rest. Temperaturile maxime se vor încadra, în general, între 25 şi 34 de grade, iar cele minime vor fi cuprinse între 15 şi 21 de grade, mai scăzute în depresiuni, spre 10...12 grade.
Conform ANM,  la sfârşitul săptămânii, valorile termice se vor situa în jurul normelor perioadei din prima zi a intervalului, apoi vremea se va încălzi din nou. Local şi temporar vor fi manifestări de instabilitate atmosferică în majoritatea regiunilor, mai ales în primele zile.

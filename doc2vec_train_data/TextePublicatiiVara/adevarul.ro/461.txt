30 mai 2018, 10:42
Un angajat al Inspectoratului Naţional de Patrulare, Batalionul Sud, a denunţat la CNA un motociclist care ar fi încercat să-l corupă. Şoferul ar fi promis 50 de dolari SUA omului legii, pentru a nu fi documentat pentru conducerea mijlocului de transport fără număr de înmatriculare, în lipsa categoriei necesare în permisul de conducere şi fără cască de protecţie.
Acesta ar fi refuzat să oprească la somaţia poliţistului, creând dificultăţi în trafic.
În scurt timp, motociclistul a fost prins în flagrant delict de ofiţerii şi procurorii anticorupţie, în momentul în care oferea 800 de lei poliţistului de patrulare.
Pe numele bănuitului a fost iniţiată o urmărire penală pentru corupere activă. Dacă va fi găsit vinovat, el riscă până la 6 ani de închisoare cu amendă în mărime de până la 4.000 unităţi convenţionale.
0 (0 voturi)

13 iunie 2018, 14:53
Au mai rămas doar două zile în care tinerii cu domiciliul sau reşedinţa în judeţul Mehedinţi se pot înscrie la sediul ISU Drobeta pentru admiterea la Şcoala de Subofiţeri de Pompieri şi Protecţie Civilă "Pavel Zăgănescu" Boldeşti.
Se fac recrutări pentru admiterea în instituţiile de învăţământ ale Mi...
Pentru sesiunea de admitere ce se va desfăşura în perioada 24 august – 04 septembrie 2018, sunt scoase la concurs 290 de locuri pentru subofiţeri şi maiştri militari, dintre care 265 le revin subofiţerilor de pompieri şi protecţie civilă - două pentru candidaţii de etnie romă, iar 25 de locuri sunt alocate maiştrilor militari auto. Durata de şcolarizare este de doar un an.
Anterior susţinerii concursului de admitere, care va consta în promovarea un test grilă la disciplina “matematică”, candidaţii declaraţi „apt” psihologic şi medical trebuie să treacă de contravizita medicală şi să parcurgă un traseu practic-aplicativ într-un timp de maxim 1 min şi 5 sec.
Cererile de înscriere trebuie depuse, personal, de către candidaţii cu domiciliul sau reşedinţa înscrisă în cartea de identitate în judeţul Mehedinţi la ISU Drobeta, până la data de 15 iunie 2018, iar dosarul de recrutare până la data de 27 iulie 2018.
Atât cererile de înscriere, cât şi dosarele de recrutare se depun la sediul Inspectoratului pentru Situaţii de Urgenţă „Drobeta” al Judeţului Mehedinţi, pe strada Portului, nr. 2, în fiecare zi lucrătoare, între orele 08.00-16.00.
Informaţiile complete privind admiterea sunt postate la sediul inspectoratului, dar şi pe site-ul instituţiei la adresa www.isumehedinti.ro, secţiunea Despre noi – Organizare -Carieră.
Cei interesaţi pot obţine detalii suplimentare şi la Serviciul Resurse Umane din cadrul ISU “Drobeta, telefon 0252/311212.

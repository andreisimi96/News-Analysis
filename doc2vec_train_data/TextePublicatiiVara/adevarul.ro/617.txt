Cum arată noile tabele electronice de informare din Gara de Nord
31 mai 2018, 17:05
Noul afişaj electronic din Gara de Nord FOTO CFR Infrastructura
Noul sistem electronic de informare din Gara de Nord Bucureşti este funcţional, începând de astăzi, a anunţat joi compania care administrează reţeaua de căi ferate din România, CFR SA.
CFR SA: Au fost montate panouri electronice în Gara de Nord pentru inf...
Noile tabele înlocuiesc sistemul vechi care avea un sistem clasic de afişare şi care făcea ca informaţiile să fie greu de citit noaptea.
Astfel, Gara de Nord dispune începând de astăzi de un sistem electronic de informare a publicului, format din 36 de panouri electronice cu LED şi 17 monitoare TV montate în birourile de informaţii pentru călători.
Acestea sunt montate la intrarile în gară, în holul caselor de bilete, în sălile de aşteptare şi în birourile de informaţii şi oferă informaţii referitoare la ora de sosire/plecare a trenurilor, ruta de circulaţie, minute întârziere sau linia de garare.
Cum sunt dispuse panourile:
♦ 28 de panouri afişaj exterior - montate la intrarea şi la mijlocul peroanelor, cele 14 panouri montate la mijlocul peroanelor oferind informaţii faţă/verso
♦ 6 panouri tip LCD Matriceal cu ceas analogic şi 12 rânduri - montate la intrările dinspre Griviţa, Dinicu Golescu, în faţa Biroului Central de Informaţii, în holul caselor de bilete clasa I şi clasa a II-a
♦ 2 panouri tip LCD Matriceal cu ceas analogic şi 6 rânduri - montate la intrarea din zona Coloane
♦ 17 monitoare TV la birourile de informaţii - biroul central de informaţii/biroul de informaţii clasa a II-a/biroul Relaţii cu Publicul - la casele de bilete clasa a II-a şi în sălile de aşteptare clasa I şi a II-a.
Lucrările au fost executate de firma ISAF, având termen de finalizare luna iunie 2018. Valoarea contractului s-a ridicat la 1,7 milioane lei, iar sursa financiară a fost din fondurile proprii ale CFR SA.
FOTO CFR Infrastructura

13 iunie 2018, 21:23
Inspectoratul de Poliţie al Judeţului Buzău are un nou adjunct, pentru o perioadă de o jumătate de an. Este vorba despre comandantul Poliţiei Municipale Râmnicu Sărat, comisarul-şef Valentin Dorin Mirică.
Acesta a devenit începând cu data de 11 iunie, cel de al doilea adjunct al inspectorului şef, comisarul şef Laurenţiu Pantazi, alături de comisarul şef Octavian Constantin. Postul ocupat de comisarul-şef Valentin Dorin Mirică era liber de mai bine de un an de zile, după ieşirea la pensie a comisarului şef Gheorghe Roman. 
”Prin dispoziţia inspectorului general al Poliţiei Române, cu data de 11 iunie a.c., comisarul-şef de poliţie Mirică Valentin Dorin a fost împuternicit să îndeplinească, pe o perioadă de maximum 6 luni, atribuţiile funcţiei de adjunct al şefului Inspectoratului de Poliţie Judeţean Buzău”, se arată într-un comunicat al IPJ Buzău.

8 iunie 2018, 10:33
Ştrandul din Parcul Tineretului va fi deschis sâmbătă, fără festivitate de inaugurare aşa cum se organiza în alţi ani. Cele două bazine de înot au fost deja umplute cu apă şi sunt gata să-i primească pe buzoieni.
Complexul aflat în administrarea Urbis Serv va fi deschis zilnic în intervalul orar 08.00-22.00. 
Preţul unui bilet este de 7 lei pentru adulţi şi de 3 lei pentru elevi. Ştrandul mai dispune de terenuri pentru practicarea sportului în aer liber şi de spaţii de joacă pentru copii.
Terasele vor fi şi ele deschise sâmbătă şi sunt pregătite să ofere o atmosferă relaxantă şi răcoroasă, unde buzoienii îşi pot potoli setea cu o băutură rece, servită la umbra castanilor.

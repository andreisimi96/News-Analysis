Un cunoscut actor britanic a leşinat pe un aeroport din România
Pentru ca spectatorii să aibă parte de cea mai frumoasă experienţă, organizatorii îi roagă să citească şi să respecte următorul regulament. 
Porţile se deschid la orele 17.00. Accesul în zona de concert (Parcarea C din cadrul Romexpo- intrare din Bd. Expoziţiei) se face pe baza biletului achiziţionat de pe www.eventim.ro sau din reţeaua Eventim, ori a invitaţiei. Accesul este permis pe baza biletului valid, unei singure persoane, o singură dată. Biletul de intrare îşi pierde valabilitatea în momentul părăsirii perimetrului spaţiului concertului. Pentru siguranţa publicului şi buna desfăşurare a evenimentului, participanţii sunt rugaţi să se supună controlului corporal amănunţit şi controlului bagajelor, la cererea agenţilor de securitate. În caz de ploaie, vă recomandăm folosirea pelerinelor de ploaie. Accesul cu umbrele este strict interzis în incinta locaţiei. Nu este permis accesul cu brichete, băuturi îmbuteliate, obiecte contondente, stroboscop, făclii, torţe, artificii, petarde, arme, curele metalice, aparate foto/video profesionale, caşti de motor, biciclete, trotinete, hoverboard, bagaje voluminoase (măsura ideală pe bagaj este A4). În incinta zonei de concert spectatorii vor avea la dispoziţie băuturi răcoritoare şi alcoolice şi apă în zona barurilor şi produse alimentare/gustări în zona de Food Trucks. Pentru eficientizarea accesului la bar, toate produsele vor fi comercializate în baza unor jetoane ce vor putea fi procurate de la punctele special amenajate în locaţie, distribuite în toate zonele de concert.
În cazul neutilizarii lor pe durata concertului, acestea vor putea fi răscumparate  în aceeaşi seară, de la casieriile din incintă, până în ora 23:30. Este interzis consumul de substanţe periculoase, toxice sau halucinogene în incinta locaţiei concertului.
Copiii sub 5 ani beneficiază de intrare gratuită.
În deschiderea mega show-ul uneia dintre trupele care fac  parte din istoria rock-ului mondial, vor cânta Compact B cu invitatul special Leo Iorga şi Salamandra.

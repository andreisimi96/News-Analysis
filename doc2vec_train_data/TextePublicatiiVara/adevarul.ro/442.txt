30 mai 2018, 06:01
FOTO Guliver / Getty Images / Lintao Zhang
Presa de stat din China a criticat un anunţ din partea SUA în privinţa unor restricţii ale companiilor chineze, declarând miercuri că Beijingul este gata să se lupte dacă Washingtonul va încerca să reia un război comercial, relatează Reuters.
Trump: China „a fost prinsă în flagrant” permiţând exportul de petrol ...
Statele Unite au declarat marţi că ameninţarea de a impune taxe la importurile din China în valoare de 50 de miliarde de dolari este încă în picioare şi că le vor pune în aplicare dacă Beijingul nu va găsi o soluţie în privinţa furtului de proprietăţi intelectuale americane.
Ministerul comerţului din China a reacţionat aspru şi a declarat că a fost surprins de anunţ, văzându-l contrar consensului la care ambele ţări au ajuns recent.
Agenţia de ştiri a statului, Xingua, a declarat că China speră că Statele Unite  nu vor acţiona impulsiv şi că este pregătită să lupte pentru a-şi proteja propriile interese.
„Atitudinea Chinei, ca întotdeauna, este: nu vrem să luptăm, dar în acelaşi timp nu ne este frică să luptăm”, se arată într-un comentariu al lui Yu Jiaxin, jurnalist de la Xinhua.
„China va continua să susţină consultări pragmatice cu delegţia Statelor unite şi speră ca SUA vor acţiona în conformitate cu spiritul declaraţiei comune”, a mai subliniat acesta din  urmă.
Într-o altă  notă, tabloidul chinez Global Times a declraat că Statele Unite suferă de „amăgire” şi a avertizat că „renegarea comerţului vor lăsa Statele Unite să danseze singure”.

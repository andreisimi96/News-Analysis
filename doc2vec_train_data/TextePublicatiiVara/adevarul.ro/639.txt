31 mai 2018, 17:44
Încep asfaltările de vară pe drumurile judeţene. Autorităţile Buzăului anunţă că în acest an, fondurile alocate vor ajunge pentru asfaltarea a 60 de kilometri de drumuri din toate zonele judeţului. Va fi asfaltat inclusiv un tronson de 10 kilometri înspre Vulcanii Noroioşi.
”Nu vor fi porţiuni de câte 500 de metri sau un kilometru, ci bucăţi mari de la 5 kilometri în sus. Unde ne vom duce, terminăm lucrarea, n-o mai împărţim pe mai mulţi ani. Am semnat zilele trecute noul contract, va fi tot pe trei ani, de acum până în 2021, asfaltări de vară”, a declarat Petre Emanoil Neagu, preledintele CJ Buzău. 
Presedintele Consiliului Judetean, Petre Emanoil Neagu, a menţionat drumurile din judet care vor beneficia de covor asfaltic. 
„La Berca se vor asfalta 10 kilometri înspre Vulcanii Noroioşi, e obligatoriu, e obiectiv turistic. De asemenea, vom asfalta de la Berca înspre Mănăstirea Răteşti. Vom face apoi restul de drum de la Padina spre Ruşeţu. La câmp vom continua de unde am rămas anul trecut în zona Scutelnici. Vom face Găgeni – Vintileanca şi Istriţa de Jos – Breaza. În zona Râmnicu Sărat vom asfalta de la Mărgăriteşti – Murgeşti – Livada – Rm. Sărat. În partea cealaltă a judeţului vom asfalta de la Cislău înspre Vălenii de Munte şi tot acolo, înspre Buda Crăciuneşti şi judeţul Prahova”, a declarat Petre Emanoil Neagu.

Actorul Victor Rebengiuc, invitat de onoare la Iaşi, la ediţia din acest an a Serilor Filmului Românesc
6 iunie 2018, 09:45
Actorul Victor Rebengiuc, invitat special la SFR 2018 FOTO Facebook
Pe 6 iunie începe la Iaşi cea de-a noua ediţie a Festivalului Serile Filmului Românesc. Cinefilii sunt invitaţi şi în 2018 la un maraton cinematografic care are în prim-plan filmul românesc.
Amintirile lui Lucian Pintilie despre Victor Rebengiuc. „Iubirea şi re...
În perioada 6-10 iunie 2018, la Iaşi se va desfăşura cea de-a noua ediţie a Festivalului Serile Filmului Românesc (SFR). 
Important de ştiut pentru cinefili este faptul că această ediţie îi este dedicată actorului Victor Rebengiuc şi că vor avea ocazia să se întâlnească cu actori şi regizori apreciaţi.
De asemnea, SFR 2018 propune  filme româneşti, documentare, scurtmetraje şi premiere, concerte româneşti, precum şi noi evenimente-concept.
Deschiderea oficială a Festivalului va avea loc miercuri, 6 iunie, în Piaţa Unirii, acolo unde va fi proiectat filmul "Moromeţii".
Seara de Gală SFR va fi deschisă de Irina Margareta-Nistor (Ambasadorul SFR) şi actorul Victor Rebengiuc, invitatul special al evenimentului.
În 2018, sectiunile propuse publicului de către echipa de organizatori a SFR sunt: Secţiunea "Retrospectiva Victor Rebengiuc", Secţiunea "Premieră", Secţiunea "Documentar", Secţiunea "Elisabeta Bostan", Secţiunea "Documentar AGERPRES", Secţiunea "Scurtmetraj", Secţiunea "Cele mai bune filme româneşti ale anului 2017/2018".
Printre reperele SFR 2018 se numără: lansare de carte "Proud to be Romanian",  proiecţiile filmelor "De ce trag clopotele, Mitică?", "Medalia de Onoare", "Scurtcircuit ", "Independenţa României", "România Neîmblânzită", "Ana, mon amour", "Un pas în urma serafimilor".
Detaliile legate de programul festivalului şi rezervările sunt disponibile pe  www.festivalsfr.ro  şi pe pagina de facebook a evenimentului.
Festivalul Serile Filmului Românesc este iniţiat de Asociaţia Studenţilor Jurnalişti din Iaşi, pentru a atrage atenţia asupra situaţiei marelui ecran pentru filmul românesc. Festivalul a dezvoltat, de-a lungul timpului, parteneriate, iniţiative culturale şi alte proiecte dedicate filmului românesc.
Iniţiat în 2010, continuat timp de opt ani cu retrospective, invitaţi şi parteneri din lumea cinematografiei româneşti, Festivalul Serile Filmului Românesc a ajuns să fie recunoscut la nivel naţional de instituţiile reprezentative din mediul cultural. 
La momentul lansării, festivalul SFR era unicul cu acest profil din ţară, dedicat în exclusivitate filmului românesc şi a reuşit, de-a lungul anilor, să transforme capitala Moldovei într-un pol al cinematografiei româneşti.
„Din 2010, ne place să promovăm filmul românesc din toate timpurile, iar personalităţile care au fost la festival de-a lungul timpului ne confirmă faptul că iniţiativa noastră contează, că publicul vrea să vadă film românesc pe marele ecran şi că putem merge cu încredere mai departe", spun cei din echipa SFR.
Mai puteţi citi:

10 iunie 2018, 17:04
Militari ruşi la parada din Piaţa Roşie
Antrenamentele brutale şi marşurile însoţite de cântece patriotice nu mai definesc, se pare, în ultimii ani armata rusă. Soldaţii mărşăluiesc acum cântând melodii din serialul de animaţie SpongeBob (Pantaloni Pătraţi) sau hituri internaţionale.
Serghei Lavrov a anunţat că Rusia nu va reveni în G8. G20, considerat ...
Tinerii ruşi nu se prea înghesuie să se înroleze în armată şi din cauza poveştilor cunoscuţilor despre experienţele traumatizante prin care au trecut în timpul serviciului militar. Armata rusă era celebră prin cultura sa agresivă. Durata serviciului militar este de 12 luni, iar instrucţia  durează 12 săptâmani şi este vestită pentru brutalitatea ei. 
Mult timp, antrenamentele au fost  mult timp similare cu cele de pe timpul Uniunii Sovietice, dar decâţiva ani s-au mai schimbat lucrurile: atmosfera este mai destinsă, oamenii au un simţ al umorului şi o imaginaţie bogată. 
Pe Youtube au fost urcate filmuleţe haioase de la antrenamente, cu soldaţi mărşăluind cântând melodii din serialul de animaţie american SpongeBob (Pantaloni Pătraţi), creat în 1999 de Stephen Hillenburg sau interpretând piesa Barbie Girl. 
Aptitudinile fizice ale soldaţilor trebuie să se încadreze în următoarele bareme: 3 km de alergare trebuie executat în cel mult 12,4 minute, un marş de 10 km în mai puţin de 56 de minute, 100 m alergare de viteză în 14,4 secunde, iar cei înrolaţi de mai puţin de 6 luni trebuie să execute cel puţin 12 flotări, conform cercetărilor efectuate de armata SUA.

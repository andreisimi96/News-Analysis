Conceptul grafic, prezentat în prima imagine lansată, a fost inspirat din banda desenată originală a creatorului personajelor, Charles Addams
Veste bună pentru fanii Familiei Addams. Un nou film de animaţie este în pregătire la Hollywood, cu Charlize Theron şi Oscar Isaac în distribuţie.
Ce-şi dorea să devină Morticia din „Familia Addams“ când era mică
În anii ’90, serialul „Familia Addams“ s-a bucurat de un mare succes şi i-a adus actriţei Anjelica Huston două nominalizări la Globurile de Aur pentru interpretarea îndrăgitei Moticia. Acum, compania de producţie Metro-Goldwyn-Mayer pregăteşte un nou film de animaţie care readuce în atenţia fanilor aventurile  macabrei familii. Producţia va ajunge pe marele ecran în octombrie 2019, arată  Cinemagia.ro .
Potrivit Variety.com , Charlize Theron a fost aleasă pentru rolul de voce al Morticiei, în vreme ce Oscar Isaac îi va da glas lui Gomez. Alte voci cunoscute din film vor fi Chloë Grace Moretz (Wednesday), Bette Midler (Grandmama) şi Allison Janney (Margaux Needler). Greg Tiernan şi Conrad Vernon vor regiza, după un scenariu de Matt Lieberman. 
Oscar Isaac, Charlize Theron şi Chloë Grace Moretz vor da voce persoanjelor principale 
Conform sinopsis-ului, animaţia va fi „o comedie de acţiune ce va spune povestea membrilor familiei Addams, ale căror vieţi încep să fie serios afectate odată ce sunt puşi faţă în faţă cu şireata gazdă a unui reality-show, în vreme ce se pregătesc de o mare reuniune de familie, pentru a sărbători un eveniment major, în stilul caracteristic clanului Addams“.
După cum a declarat unul dintre regizori – Conrad Vernon – conceptul grafic, prezentat în prima imagine lansată, a fost inspirat din banda desenată originală a creatorului personajelor, Charles Addams, publicată în The New Yorker între 1938 şi 1988.
„Familia Addams“ a avut parte de numeroase ecranizări atât pentru marile, cât şi pentru micile ecrane.
Filme: „Halloween cu noua familia Addams“ (1977), „Familia Addams“ (1991), „Familia Addams: Values“ (1993), „Familia Addams: Reunion“ (1998).
Seriale de televiziune: „Familia Addams“ (1964-1966), „Noua Familie Addams“ (1998-1999).
Seriale de animaţie: „Familia Addams“ (1973-1975), „Familia Addams“ (1992–1993).

31 mai 2018, 10:46
Asfaltarea străzii Liliacului a fost finalizată recent FOTo Facebook/Andrei Klein
Autorităţile locale au anunţat că s-a finalizat asfaltarea pe strada Liliacului. A fost scoasă piatra de râu, a fost completată structura cu piatră spartă, apoi s-a asfaltat pe o suprafaţă de 1.337 mp. Totodată au fost reabilitate şi trotuarele, valoarea lucrărilor ridicandu-se la 131.052,74 lei fără TVA.
Ziua Mondială fără Tutun, marcată pe 31 mai. Ţigările ucid la nivel gl...
În timpul lucrărilor, s-a luat decizia înlocuirii reţelei de canalizare pe o porţiune de 60 ml. “Privitor la lucrările de asfaltare care se derulează în municipiul Călăraşi, în aceasta perioadă, vă mai putem anunţa faptul că o echipă a Serviciului Public Pavaje Spaţii Verzi finalizează asfaltarea pe Miron Costin, după ce, în acelaşi cartier Cărămidari, au fost asfaltate Eremia Grigorescu şi Ecaterina Teodoroiu. Această echipă se va muta, imediat, în cartierul din spatele Farfuriei, pe străzile Cireşilor, Unirii, Oituz şi Speranţei. O altă echipă a Serviciului Public Pavaje Spaţii Verzi se află în acest moment la reparaţii, fiind prezentă în zona blocurilor I 1- I 2”,  au anunţat reprezentanţii Primăriei.

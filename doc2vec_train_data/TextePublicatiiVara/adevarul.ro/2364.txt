10 iunie 2018, 08:52
Poliţişti alergând după un funcţionar public băut FOTO Ziarul de Iaşi
Un funcţionar public din Primăria Iaşi, Gabriel Ghergheşanu, a fost prins sâmbătă noapte băut la volan, după ce a ajuns cu maşina în şanţ.
Managerul Institutului de Boli Cardiovasculare din Iaşi, Grigore Tinic...
Gabriel Ghergheşanu, angajat pe funcţia de consilier în cadrul Primăriei Iaşi, a fost implicat într-un incident rutier, sâmbătă noapte. Potrivit ziaruldeiasi.ro , funcţionarul public a ajuns în atenţia Poliţiei după ce maşina pe care o conducea pe strada Fantanilor din localitatea Vlădiceni s-a oprit în şanţ, iar ceilalţi şoferi au sunat la 112.
Testul de la locul incidentului a arătat o alcoolemie de 5,36 mg/l alcool pur în aerul expirat. Angajatul Primăriei a refuzat să fie transportat la spital pentru a-i fi recoltate probe de sânge. Ulterior, în sediul Poliţiei Rutiere, bărbatul a încercat să fugă, fiind însă prins imediat de oamenii legii.
Pe numele său a fost deschis un dosar penal pentru conducere sub influenţa alcoolului şi refuz de recoltare a probelor biologice.
*Sursa VIDEO Ziarul de Iaşi
Ghergheşanu nu este la primul incident. În ianuarie 2017, în timpul programului, acesta a intrat în conflict verbal şi fizic cu un alt coleg, fiind nevoie de intervenţia Ambulanţei.
Soţia lui Ghergheşanu lucrează în aceeaşi instituţie şi este şef serviciu buget.

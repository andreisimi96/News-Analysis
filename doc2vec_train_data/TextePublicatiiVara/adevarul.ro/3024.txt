13 iunie 2018, 15:56
Buna oxigenare este benefică pentru întreg organismul, deci şi pentru vedere.
O vedere mai bună? De ajutor în aceste caz sunt şi exerciţiile simple pe care le poţi realiza uşor de câteva ori pe zi la tine acasă. Îţi spunem pas cu pas cum să procedezi!
Clipeşte ori de câte ori simţi nevoia
Clipitul poate să păstreze o vedere bună. Acest lucru ajută la lubrifierea şi curăţarea ochiului. Clipim în mod normal, la fiecare 5- 6 secunde, dar atunci când ne concentrăm la un ecran sau pentru a citi un text, ochiul devine fix. Ţine minte că privirea fixă este inamicul ochilor. Fă-ţi un obicei de a clipi în mod regulat când eşti în faţa unui monitor.
O bună respiraţie, de ajutor la nivel ocular
Buna oxigenare este benefică pentru întreg organismul, deci şi pentru vedere. Inspiră adânc şi expiră uşor. De ce este benefică respiraţia corectă? Oxigenul ajunge la retină prin reţeaua vasculară retiniană.
Conturează cu privirea obiectele din jur
Un exerciţiu util pe care să îl faci în mod regulat, pentru a permite mişcarea ochiului: imaginează-ţi că ai un creion cu care trebuie să faci contrul unor obiecte. Este un exerciţiu simplu, iar obiectul pe care trebuie să îl încercuieşti cu privirea poate fi aproape sau la distanţă. Este un exerciţiu care ajută la îmbunătăţirea vederii centrale.

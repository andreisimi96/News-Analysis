Pompierii voluntari de pe malul Borcei, în competiţie pe 9 iunie
Pe 7 iunie, aproape 11.000 de poliţişti au acţionat, la nivel naţional, pentru prevenirea faptelor antisociale şi menţinerea ordinii şi siguranţei publice.  Au fost organizate 350 de acţiuni şi s-a intervenit la peste 3.092 de evenimente, dintre care 2.550 au fost sesizate prin 112. În urma activităţilor, au fost constatate 847 de infracţiuni, 170 de persoane fiind surprinse în flagrant delict. 
De asemenea, au fost depistate 18 persoane urmărite naţional sau internaţional, iar în cauzele instrumentate au fost dispuse 126 de măsuri preventive. Totodată, pentru neregulile constatate, poliţiştii au aplicat 10.975 de sancţiuni contravenţionale, în valoare de peste 2.862.995 de lei şi au confiscat bunuri în valoare de aproape 234.132 de lei.
Poliţiştii rutieri au desfăşurat activităţi pentru creşterea siguranţei în trafic, fiind constatate 157 de infracţiuni la regimul circulaţiei pe drumurile publice. Au fost reţinute 507 permise de conducere şi au fost retrase 228 de certificate de înmatriculare.

6 iunie 2018, 14:27
Tinerii trebuie să se înscrie în baza de date a AJOFM Ialomiţa în maximum 60 de zile de la absolvire FOTO Adevărul
Având în vedere ca anul şcolar 2017-2018 este aproape de final, Agenţia Judeţeană pentru Ocuparea Forţei de Muncă Ialomiţa aminteşte absolvenţilor promoţiei 2018 că pot beneficia de serviciile oferite de instituţie şi de asistenţă personalizată în vederea facilitării accesului pe piaţa muncii.
Cercetat penal după ce a provocat un accident rutier. Bărbatul avea o ...
De asemenea, în scopul integrării pe piaţa muncii, absolvenţii pot participa gratuit la programele de formare profesională. În situaţia în care integrarea pe piaţa muncii nu a fost posibilă, pot beneficia de indemnizaţie de şomaj cu condiţia să se prezinte la AJOFM Ialomiţa în termen de 60 de zile de la data absolvirii, în vederea înregistrării în baza de date ca persoană aflată în căutarea unui loc de muncă.  Data absolvirii studiilor este data de întâi a lunii următoare celei înscrise în diplomă sau, după caz, în certificatul de studii, dacă în cuprinsul acestora nu se specifică, în mod expres, o altă dată de absolvire.
Neprezentarea la Agenţie pentru a fi luat în evidenţă  în termen de 60 de zile de la data absolvirii studiilor duce la decăderea din dreptul de a beneficia de indemnizaţie de şomaj. Cuantumul indemnizaţiei de şomaj acordată absolvenţilor este de 250 lei/lună, indemnizaţie ce se acordă pe o perioadă de 6 luni.
În situaţia în care absolvenţii nu se prezintă în termenul de 60 de zile de la data absolvirii au dreptul să se înregistreze oricând ca persoane aflate în căutarea unui loc de muncă şi beneficiază de toate serviciile oferite de AJOFM Ialomiţa, însă pierd dreptul la indemnizaţie de şomaj. Pentru orice relaţii referitoare la serviciile oferite de AJOFM Ialomiţa sau legate de dreptul la indemnizaţie de şomaj, doritorii se pot adresa Agenţiei Locale Slobozia cu sediul în str. Matei Basarab, bl. F1, parter, tel. 0243230224 sau la punctele de lucru din Urziceni, Ţăndărei şi Feteşti.

6 iunie 2018, 21:21
Un bărbat în vârstă de 31 de ani din oraşul prahovean Comarnic a fost grav rănit, suferind arsuri pe mai bine de jumătate din suprafaţa corpului, după ce a încercat să stingă un incendiu izbucnit la o conductă de gaze care trece pe sub două gospodării.
BMW-ul unei doctoriţe, distrus de flăcări: „Eu o să îmi iau alta mai f...
Potrivit purtătorului de cuvânt al ISU Prahova, Raluca Vasiloae, un incendiu a izbucnit miercuri seară, 6 iunie, la o conductă de gaze care trece pe sub două gospodării din oraşul Comarnic. Flăcările au fost atât de puternice încât au ajuns la doi metri înălţime.
Proprietarul uneia dintre case a încercat să stingă singur focul, însă a fost grav rănit. Bărbatul de 31 de ani a suferit arsuri de gradele trei, patru şi cinci pe 55% din suprafaţa corpului.
Pompierii au intervenit şi au reuşit să stingă focul înainte că acesta să se propage la locuinţe. Bărbatul rănit a fost transportat la Unitatea de Primiri Urgenţe a Spitalului Judeţean Ploieşti. Pompierii nu au stabilit cauza incendiului.

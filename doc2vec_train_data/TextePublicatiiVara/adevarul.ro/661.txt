Giuseppe Conte, noul premier al Italiei FOTO EPA-EFE
Noul guvern al Italiei îşi începe activitatea de astăzi, după ce Mişcarea 5 Stele, antisistem, şi Liga, de extrema dreaptă, au format o coaliţie, iar preşedintele Sergio Mattarella a acceptat lista miniştrilor prezentată de premierul desemnat Giuseppe Conte.
Italia: Noi negocieri Liga-M5S în vederea deblocării crizei politice.....
Avocatul Conte a renunţat acum patru zile la formarea guvernului, după ce preşedintele a respins nominalizarea lui Paolo Savona la Ministerul Economiei. În locul lui Conte a fost nominalizat Carlo Cottarelli, care ar fi trebuit să formeze un executiv de tehnocraţi, însă eforturile sale au eşuat. Cotarelli a renunţat joi seară la nominalizare.
Conform BBC, după o nouă întâlnire cu Mattarella, Conte a confirmat nominalizarea profesorului de economie Giovanni Tria, pentru Ministerul Economiei, iar Savona, respins de preşedintele italian, se va regăsi totuşi în guvern, dar într-o altă funcţie.
Liderul M5S Luigi Di Maio şi liderul Ligii Matteo Salvini au anunţat, într-o scurtă declaraţie comună: „Au fost întrunite toate condiţiile pentru un Guvern M5S-Liga“.
De altfel, Salvini va deţine postul de ministru de Interne în viitorul cabinet, poziţie din care a promis o atitudine mai dură referitoare la migraţie.
Lista Guvernului este următoarea, conform BBC:
Ministru de Interne şi viceprim-ministru - Matteo Salvini (Liga)
Ministru al Industriei şi viceprim-ministru -  Luigi Di Maio (M5S)
Ministru de Externe - Enzo Moavero Milanesi (independent, ex-ministru al Afacerilor Europene)
Giovanni Tria - Ministerul Economiei
Ministerul Apărării - Elisabetta Trenta (M5S)
Ministerul Justiţiei - Alfonso Bonafede (M5S)
Ministerul Sănătăţii - Giulia Grillo (M5S)
Ministerul pentru Afaceri Europene - Paolo Savona (independent)
Subsecretar al prim-ministrului: Giancarlo Giorgetti (Liga)
Ministerul pentru probleme Parlamentare - Riccardo Fraccaro (M5S)
Ministerul Agriculturii -  Gian Marco Centinaio (Liga)
Ministerul Infrastructurii - Danilo Toninelli (M5S)
Ministerul Educaţiei - Marco Bussetti (Liga)
Ministerul Culturii - Alberto Bonisoli (M5S)
Ministerul Mediului - Sergio Costa (M5S)
Ministerul Afacerilor Regionale - Erika Stefani (Liga)
Ministerul pentru Familie - Lorenzo Fontana (Liga)

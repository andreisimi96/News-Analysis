Cele două partide de astăzi din sferturile Roland Garros au început simultan, de la ora 15.00, însă un meci s-a terminat repede, fiind, practic, fără istoric.
Serena, făcută mincinoasă: Un fost jucător de tenis a explicat de ce W...
Revenirea spectaculoasă a Mariei Şarapova (30 WTA) la forma bună pe care o avea înaintea suspendării pentru dopaj s-a încheiat în sferturile de la Roland Garros.
Rusoaica de 30 de ani a avansat până în această fază, profitând şi de retragerea Serenei Williams (451 WTA) în optimi. Aşa cum s-a întâmplat şi cu adversara ei de astăzi, Garbine Muguruza (3 WTA), cea care n-a mai apucat să joace cu Tsurenko (39 WTA).
La duelul direct, Muguruza a dominat cap-coadă. În primul set, s-a dus la 4-0, înainte de a se impune cu 6-2. În setul doi, echilibrul s-a rupt la 1-1, iar Muguruza a câştigat cu 6-1.
În semifinale, Muguruza va întâlni învingătoarea meciului Halep (1 WTA) – Kerber (12 WTA).

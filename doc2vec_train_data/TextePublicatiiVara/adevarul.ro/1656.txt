6 iunie 2018, 15:39
Consolierii locali au votat miercuri bugetele proiectelor şi cota de participare a municipiului FOTO Primăria Zalău
Patru unităţi de învăţământ din municipiu vor fi reabilitate termic în cadrul unor proiecte cu finanţare europeană, au decis miercuri, 6 iunie, consilierii locali.
Iohannis, forţat să promulge legea prin care încetează interdicţiile a...
Liceul Ortodox "Sfântul Nicolae", Liceul cu Program Sportiv "Avram Iancu", Liceul de Artă "Ioan Sima" şi Liceul Reformat "Wesselenyi" din Zalău au fost cuprinse într-un amplu program de reabilitare termică, valoarea totală a investiţiilor ce urmează să fie realizate depăşind 26 milioane de lei. Circa 10 milioane de lei reprezintă partea de cofinanţare de la bugetul municipiului.
Proiectele vizează, printre altele, înlocuirea ferestrelor de lemn cu cele din PVC, refacerea finisajelor interioare şi exterioare, a acoperişului, modernizarea grupurilor sanitare, termoizolaţii. Cea mai mare investiţie, de 12 milioane de lei, va fi făcută la LPS "Avram Iancu", 40% din sumă urmând să fie asigurată de la bugetul local.
"Sunt investiţii foarte costisitoare, contribuţia de la bugetul local fiind mult mai consistentă decât în cazul proiectelor de reabilitare termică a blocurilor de locuinţe. Dacă la blocuri asigurăm 25-30% din sumă, în cazul acestor patru şcoli, contribuţia noastră urcă la aproape 40%. Sper să găsim resursa financiară necesară în buget, în caz contrar va fi nevoie de un împrumut pentru a le cofinanţa", a declarat primarul Ionel Ciunt.
Proiectele vor fi finanţate în cadrul Programului Operaţional Regional 2014-2020, Axa 3.1 - Sprijinirea eficienţei energetice, a gestionării inteligente a energiei şi a utilizării energiei din surse regenerabile în infrastructurile publice, inclusiv în clădirile publice şi in sectorul locuinţelor.
Proiectele au parcurs toate etapele de evaluare, în prezent fiind demarată etapa precontractuală. Perioada estimată pentru semnarea contractelor este septembrie 2018, lucrările urmând a fi demarate în 2019.
Vă mai recomandăm:

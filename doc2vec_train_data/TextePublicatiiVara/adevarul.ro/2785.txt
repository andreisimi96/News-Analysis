12 iunie 2018, 16:18
Partidul Socialiştilor vine cu iniţiativa de a micşora de două ori impozitele şi accizele pentru benzină şi motorină, „pentru a oferi un sprijin populaţiei şi producătorilor autohtoni în această perioadă dificilă”.
Încă două tentative de mituire a poliţiştilor, denunţate la CNA
„Agenţia Naţională pentru Reglementare în Energetică a adoptat încă o decizie antisocială, majorând astfel preţurile pentru benzină şi motorină. Acest lucru va declanşa şi creşterea preţurilor pentru produsele de primă necesitate, produse alimentare şi va avea un impact nefast asupra sferei transportului şi agriculturii din ţara noastră”, se menţionează într-un comunicat de presă al PSRM, citat de IPN.
Potrivit socialiştilor, această iniţiativă vine să stimuleze reanimarea economiei naţionale – de la sistemul de transport (călători şi mărfuri), până la agricultură şi industrie, producerea în Moldova a mărfurilor competitive.
Agenţia Naţională pentru Reglementare în Energetică a anunţat preţurile plafon de comercializare a produselor petroliere principale pentru perioada 13-26 iunie. Astfel, în următoarele două săptămâni, preţul plafon la benzină este de 19,49 lei/litru, ceea ce reprezintă cu 34 de bani mai mult decât în prezent, iar la motorină – 17,41 lei/litru, ceea ce constituie o majorare cu 32 de bani.

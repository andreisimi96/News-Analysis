5 iunie 2018, 18:58
FOTO Forţele Aeriene Regale
Militarii britanici dislocaţi în România au fost vizitaţi, în prima zi a lunii iunie, de şeful Statului major al Forţelor Regale.
Halep înfruntă America: Ştim cu cine se poate duela Simona, dacă va aj...
Şeful Statului Major al Forţelor Aeriene Regale, Air Chief Marshal Sir Stephen Hillier, a vizitat personalul Forţelor Aeriene Regale (RAF) dislocat în România pentru a întreprinde misiunea de Poliţie Aeriană Consolidată NATO.
Air Chief Marshal (ACM) Hillier a vizitat 135 Expeditionary Air Wing (EAW), o unitate formată din personal militar cu program întreg şi de rezervă RAF şi 4 aeronave Typhoon, aflată în prezent la Baza Aeriană Mihail Kogalniceanu.
Unitatea britanică este dislocată pentru a efectua poliţie aeriană deasupra regiunii Mării Negre, alături de aeronava MiG21-LanceR a Forţelor Aeriene Române. Wing Commander Ball a fost cel care i-a prezentat Şefului Statului Major al Forţelor Aeriene Regale (CAS) sediul EAW, după care, şeful aviaţiei britanice a vorbit cu personalul 135 EAW despre implicarea lor în misiune şi experienţele lor.
„Mă bucur că am vorbit faţă în faţă cu şeful Statului Major al Forţelor Aeriene Regale. Am avut emoţii înainte de a începe forumul, dar până la final m-am simţit confortabil, împărtăşind opiniile mele despre detaşament şi explicând provocările de zi cu zi ale unui tehnician de informaţie şi comunicare în tehnologie ", a spus Darcy Pugh, tehnician de comunicare în spaţiul cibernetic 135EAW.
La acest eveniment a fost prezent şi şeful Statului Major al Forţelor Aeriene Române, generalul Viorel Pană, precum şi reprezentanţi militari ai Forţelor Aeriene Române şi al Armatei Statelor Unite, care se află de asemenea în România.
•    Forţele Aeriene Regale s-au detaşat în România făcând parte din misiunea NATO de poliţie aeriană întărită, unde statele membre vor asista  flota de avioane rapide ale Forţelor Aeriene Române. România este echipată cu MiG-21 LanceR si avionul F-16 construit de americani.
•    Escadrila 2 cu sediul la RAF Lossiemouth este una din cele două staţii de Alertă de Reacţie Rapidă din Regatul Unit şi una din primele unităti fixe în serviciu ale Royal Flying Corps.
•    Escadrila 2 a efectuat misiuni de Alertă de Reactie Rapidă în Estonia, ca parte a Poliţiei Aeriane Baltice.
•    Typhoon-ul este o aeronavă de luptă extrem de agilă, multilaterală, folosită în toate operaţiunile curente ale Forţelor Aeriene Regale, capabilă de detaşament pentru întregul spectru de operaţiuni aeriene, inclusiv poliţie aeriană, sprijin pentru pace şi pentru conflict de intensitate ridicată.
Pe aceeaşi temă:

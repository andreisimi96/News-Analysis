11 iunie 2018, 12:49
Imagini cu un alt tir rămas în pană, pe Valea Oltului, Foto: Adevărul
Circulaţia pe DN 7 / E 81, în judeţul Vâlcea este blocată din dimineaţa zilei de luni, 11 iunie, în apropiere de Râmnicu Vâlcea. Un TIR a rămas în pană la marginea drumului.
Victorie mare pentru Lucian Răduţ la etapa de viteză în coastă de la P...
Pe Valea Oltului, la Bujoreni, kilometrul 183, în judeţul Vâlcea, traficul a fost paralizat din cauza unui tir.
Potrivit Poliţiei Vâlcea, camionul a făcut o pană şi nu a mai putut să iasă de pe şosea, îngreunând circulaţia pe una din cele mai tranzitate artere din România, care face legătura între Oltenia şi Ardeal. 
„Se intervine în acest moment pentru a scoate tirul de pe carosabil”, a declarat purtătorul de cuvânt al Inspectoratului Judeţean de Poliţie Vâlcea, Sandra Bălteanu.
Vom reveni cu amănunte.
0 (0 voturi)

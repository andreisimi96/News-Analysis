11 iunie 2018, 16:50
Preşedintele rus Vladimir Putin FOTO EPA
Cancelarul german Angela Merkel a comentat declaraţiile preşedintelui american Donald Trump cu privire la revenirea la formatul G8, cu reintroducerea Rusiei în club.
Putin este pregătit pentru o întâlnire cu Donald Trump imediat ce Wash...
Merkel spune că Trump a fost întrebat în marja G7 de ce a făcut această propunere, dar răspunsul liderului de la Casa Albă nu i-a convins pe partenerii săi din clubul primelor şapte state industrializate ale lumii.
Întrebată dacă propunerea preşedintelui american are şanse de realizare, şefa Guvernului german a declarat: „Îmi imaginez că Rusia se va întoarce. Dar, înainte de toate, aşteptăm progrese în implementarea Acordurilor de la Minsk“.
Rusia a fost exclusă din G8 în 2014, după anexarea peninsulei Crimeea.
Preşedintele rus Vladimir Putin a fost zgârcit în comentarii pe marginea subiectului deschis de Donald Trump, spunând doar că Rusia nu a ieşit niciodată din G8.
În schimb, liderul de la Kremlin a criticat declaraţiile făcute despre Rusia în marja summitului G7 din Canada, comparându-le cu o „pălăvrăgeală nefondată“.
El a admis totodată că vrea să se întâlnească cu Donald Trump.
Un summit Putin-Trump ar fi în pregătire şi ar putea avea loc la Viena, conform unor surse apropiate dosarului.

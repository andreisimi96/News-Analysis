Medicii epidemiologi avertizează despre riscul sporit de infectare cu ...
Pentru a-şi găsi un loc de muncă, de cele mai dese ori tinerii apelează la familie, apoi la instituţiile de învăţământ. De asemenea, aceştia se adresează la Agenţia Naţională pentru Ocuparea Forţei de Muncă, la centre de resurse pentru tineret  sau la ONG-uri.
Rugaţi să menţioneze problemele cu care se confruntă pe piaţa muncii, respondenţii au punctat: salariul insuficient, lipsa dorinţei din partea angajatorului de a angaja tineri fără experienţă, condiţii de muncă nefavorabile, discriminarea etc.
În opinia tinerilor, printre măsurile de facilitare a angajării tinerilor în câmpul muncii ar fi stimularea agenţilor economici care iau la muncă persoane tinere, dar şi acordarea facilitaţilor pentru iniţierea afacerilor. De asemenea, s-a menţionat: afişarea mai multor anunţuri cu posturi vacante, parteneriate stabilite între instituţiile de învăţământ şi angajatori etc.
Respondenţii la sondaj au mai amintit printre probleme şi accesul limitat la studii, posibilităţile limitate de afirmare a tinerilor în Moldova, migraţia peste hotare şi, nu în ultimul rând, nivelul scăzut de informare cu privire la sănătatea reproductivă, dar şi criminalitatea în rândul tinerilor din localitatea natală.
Petru Grecu, co-preşedinte al Consiliului Municipal de Tineret, a declarat că în cadrul acestei conferinţe sunt abordate problemele şi succesele din cadrul activităţii consiliilor raionale şi municipale de tineret. Sunt puse în discuţie dificultăţile şi sunt identificate soluţii.
Sondajul a fost realizat pe un eşantion de 1108 tineri cu vârsta cuprins între 14 şi 35 de ani.

După ce mama şi bunicile i-au murit de cancer, Annette Larkin s-a decis să-şi schimbe radical stilul alimentar. Acum, la 75 de ani, are o sănătate perfectă şi pare că sfidează trecerea timpului.
Topul alimentelor care accelerează metabolismul şi topesc grăsimea
Hippocrates, tatăl medicinei moderne, a susţinut că „rolul principal al medicului este acela de a dezvolta rezistenţa naturală a corpului pentru a depăşi dezechilibrul metabolic şi pentru a restabili sănătatea şi armonia organismului“. După ce cancerul a revendicat vieţile mamei, bunicii şi mătuşilor unei femei din Florida, aceasta a decis în 1985 să devină vegetariană, scrie behealty.com
Annette Larkin îşi cultivă propriile legume organice, singurele ingrediente din meniul său. Grădina este bogată în legume de tot felul, verdeţuri şi fructe de pădure. Iubeşte să mănânce castraveţi, salată şi, mai ales, iarbă de grâu. Femeia mănâncă numai alimente crude, cultivate în propria curte şi udate cu apă de ploaie.
Rezultatul: La vârsta de 75 de ani, se bucură de o sănătate perfectă, iar pielea ei este netedă şi fără riduri.
„Sunt energică şi vibrantă, nu mă trezesc niciodată mai târziu de 5.30 dimineaţa şi sunt mereu gata de acţiune“, a spus Annette.
Larkins a publicat cărţi, broşuri, un DVD şi a apărut în multe emisiuni de televiziune pentru a-şi împărtăşi povestea. Spune că grădina ei este „fântâna tinereţii“.
Annette Larkins evită complet toate alimentele procesate cu grăsimi trans, conservanţi, organisme modificate genetic, zaharuri rafinate şi substanţe chimice şi se bazează pe consumul de alimente vii.
„E o persoană extraordinară. Este plină de energie şi nu are linişte toată ziua. Scrie cărţi, îşi face propriile haine, îngrijeşte grădina, vorbeste trei limbi. Este uimitoare“, a spus soţul femeii.

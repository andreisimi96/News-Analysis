Criminalul din Cochirleanca, arestat preventiv pentru 30 de zile
7 iunie 2018, 12:18
Bărbatul de 61 de ani, din Cochirleanca, principalul suspect într-un caz de omor, a primit mandat de arestare preventive pentru 30 de zile. Acesta şi-a ucis în bătaie un consătean cu 14 ani mai în vârstă, după care i-a mutat cadavrul din curte pe mijlocul drumului.
VIDEO Fermă de lângă Buzău, distrusă de un incendiu. Zeci de animale a...
O crimă oribila a îngrozit comunitatea din Cochirleanca, la sfârşitul săptămânii trecute. Un bătrân de 75 de ani a fost omorât în bătaie de către un consătean. Suspectul a fost reţinut de poliţişti imediat după comiterea faptei. 
Bătrânul venea acasă de la vie când a fost invitat de către vecinul său la el în curte să stea de vorbă. 
Nu se ştie de la ce s-a iscat un conflict între cei doi, însă bătrânul şi-a dat ultima suflare după ce a fost lovit de mai multe ori cu o bâtă.
Vecinii au auzit gălăgie în curtea bărbatului, dar nu şi-au imaginat nicio clipă că acolo se petrece o nenorocire.
Imediat după comiterea faptei, suspectul l-a târât pe bătrân pe stradă, unde l-a abandonat. A fost găsit de alţi săteni care au dat alarma.
Suspectul de crimă a fost găsit de poliţişti în curtea sa. A fost ridicat şi dus la secţie pentru declaraţii. Acesta a primit mandat de arestare preventive pentru 30 de zile.

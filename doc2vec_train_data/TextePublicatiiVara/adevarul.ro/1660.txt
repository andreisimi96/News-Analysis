20 septembrie 2016. Liviu Dragnea îi ura lui Ponta să scape de „abuzuri“. Doi ani mai târziu liderul PSD consideră că Ponta e un „şobolan“ şi un „muncinos patologic“. FOTO Facebook Dragnea
Preşedintele PSD, Liviu Dragnea, l-a numit, miercuri, „şobolan“ pe fostul premier Victor Ponta, după ce acesta a susţinut că Mihai Tudose şi Eugen Teodorovici s-au apus înfiinţării Fondului Suveran de Investiţii.
Dragnea neagă că Darius Vâlcov va fi numit în conducerea Fondului Suve...
Întrebat cum comentează faptul că Victor Ponta a afirmat că fostul premier Mihai Tudose s-a opus acestui proiect, iar ministrul de Finanţe a considerat înfiinţarea Fondului „o prostie“, liderul PSD a spus că nu comentează declaraţiile „unui şobolan”, iar ţara nu poate fi condusă după „minciunile unor mincinoşi patologici".
„Sincer, în general, nu vreau să comentez ce spun şobolanii. E foarte simplu. Domnul Mihai Tudose nu se putea opune pentru că era unul dintre cei care a avut această idee, în vara anului 2016, iar domnul Teodorovici aştept să văd ce spune în legătură cu acest proiect de lege. Dacă ne luăm după ce spune un şobolan că spun alţii, ar urma să închidem ţara. Nu poţi să conduci ţara după minciunile unor mincinoşi patologici”, a afirmat Liviu Dragnea, citat de News.ro. 

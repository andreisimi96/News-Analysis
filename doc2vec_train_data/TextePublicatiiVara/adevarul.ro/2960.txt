13 iunie 2018, 13:36
Absolvenţii clasei a VIII-a au susţinut, miercuri, cea de-a doua probă a Evaluării Naţionale, la Matematică, primele rezultate urmând să le fie comunicate în 19 iunie.
Ponta a stârnit aplauze în plenul Camerei Deputaţilor: „Nu mă huiduiţi...
Evaluarea Naţională a continuat miercuri, 13 iunie, cu proba scrisă la Matematică. Examenul  a început la ora 9, fiind înregistraţi 176 de absenţi şi un prim eliminat. Candidatul, absolvent al Şcolii Gimnaziale nr. 1 Pustă, a fost prins cu telefonul asupra lui, după ce i-a sunat dispozitivul. Conform Metodologiei, tentativa de fraudă este sancţionată cu acordarea notei 1 la proba respectivă şi cu eliminarea din sala de examen.
Potrivit Inspectoratului Şcolar Judeţean Sălaj, în cele 56 de centre de examen au fost testaţi la Matematică 1.764 de elevi, din totalul celor 1.931 de candidaţi înscrişi. Ultima probă, cea la Limba şi literatura maternă, se va desfăşura joi, 14 iunie. Ca şi anul trecut, lucrările absolvenţilor sălăjeni vor fi transportate şi evaluate în alt judeţ, aşa cum s-a procedat, pentru prima dată, la Examenul de Bacalaureat Naţional din 2015. La rândul său, judeţul Sălaj va prelua şi corecta lucrări dintr-un judeţ învecinat. Primele rezultate vor fi afişate, în data de 19 iunie, când vor fi depuse şi eventualele contestaţii. Rezultatele finale, după soluţionarea contestaţiilor, vor fi publicate în 23 iunie.
Vă mai recomandăm:

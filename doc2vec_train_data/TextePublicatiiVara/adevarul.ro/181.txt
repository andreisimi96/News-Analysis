28 mai 2018, 10:54
Claudiu Gorgan îşi doreşte ca pe viitor să stabilescă un nou record pentru România, care în prezent e de 215 km - foto: arhiva Claudiu Gorgan
Claudiu a făcut parte din prima echipă de Ultra Maraton pe care o are România, reuşind să ocupe cu echipa locul 11.
Cum să îţi dezvolţi rezistenţa la alergare pe distanţe din ce în ce ma...
România a avut în acest an prilejul să organizeze Campionatul European de Ultra Atletism şi totodată să aibă şi prima echipă reprezentativă pentru proba de alergare. Din echipa de Ultra Maraton a făcut parte şi sătmăreanul Claudiu Gorgan, care a prins un loc în selecţionata României după o cursă de calificare în care a alergat 175 km în 24 de ore.
Performanţa sa de la Campionatul European de 24 de ore este un record personal, reuşind să alerge 191,44 km în cele 24 de ore de concurs, clasându-se pe locul 51 la individual şi pe locul 11 cu echipa României, dintr-un total de 30 de ţări şi peste 180 de sportivi.
„Mulţumesc lui Dumnezeu că am reuşit să termin cursa "întreg", fără probleme. A fost o experienţă şi o aventură dură, cu o cursă foarte grea şi caniculară. Sunt fericit însă că la final mi-am câştigat o nouă poreclă în lumea Ultra Maratoniştilor: " Fast Runner ". Asta din cauza celor întâmplate pe parcursul a 24 de ore, şi mai ales noaptea când alergam ca la primii 10 km”, afirmă Claudiu Gorgan.
Acesta şi-a dorit să bată recordul României, de 215 km alergaţi în 24 de ore, şi deşi nu a reuşit de această dată şi-a promis, atât lui cât şi iubitorilor acestui sport că va mai încerca de câte ori va avea ocazia să fie recordmanul României la această probă.

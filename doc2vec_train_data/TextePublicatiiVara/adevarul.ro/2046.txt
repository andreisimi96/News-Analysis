„Regina Serelor“, Maria Schutz, „Şuţa“ lui Cătălin Voicu, vrea să scape din spatele gratiilor şi a cerut să fie eliberată condiţionat. Are de executat 13 ani şi 8 luni de închisoare
8 iunie 2018, 07:41
Maria Schutz vrea să scape de închisoare şi a cerut să fie eliberată condiţionat
Maria Schutz, fostul manager al serelor Oradea şi Codlea, a fost condamnată în anul 2015 de Curtea de Apel Oradea la 10 ani de închisoare cu executare pentru o fraudă de 13 milioane de euro. „Regina Serelor“ a mai primit o lovitură, iar un an mai târziu a mai fost condamnată la 6 ani de închisoare într-un alt dosar privind fraudarea fondurilor europene.
Lovitura dată de procurorii DNA: câţi ani va sta după gratii un fost ş...
„Reginei Serelor“ din Craiova a intrat în anul 2002 puternic în afaceri în domeniul agriculturii, însă ulterior a început să aibă problem cu legea. Prima condamnare la închisoare a obţinută pentru falimentarea Serelor Codlea şi societăţii Orser. Procurorii DNA au stabilit în anul 2007, că inculpata, manager al mai multor societăţi agricole din judeţele Dolj, Bihor şi Braşov, cu sprijinul lui Popa Corneliu şi Ciobanu Mihai, a indus în eroare Agenţia Domeniilor Statului cu ocazia încheierii şi derulării contractelor de privatizare a societăţilor comerciale ORSER SA Oradea şi SERE CODLEA SA Braşov. Valoarea prejudiciului a fost stabilită la 13 milioane de euro.    
Stenogramele cu Mircea Geoană
Numele Mariei Schutz şi al lui Mircea Geoană sunt menţionate în stenogramele interceptărilor convorbirilor dintre Cătălin Voicu şi Alexandru Mazăre, în legătură cu intermedierea unei întâlniri între Voicu şi Schutz. Voicu ar fi intervenit în dosarul vicepreşedintelui PSD Dolj, Maria Schutz, trimisă în judecată de DNA.
"Băga-mi-aş p... în Geoană şi cu toţi americanii lui, care ni i-a adus la Curtea Supremă, că mulţi au dosare. Şi cu toate golăncile, cu şeful organizaţiei PSD de la Dolj (Maria Schutz - n.r.). Şuţa aia cu serele, cu tot...", spunea Voicu într-o conversaţie cu Alexandru Mazăre.
Condamnată în alt dosar
Maria Schutz a fost trimisă în anul 2014 în judecată de procurorii DNA-Craiova pentru fraudarea fondurilor europene. În acelaşi dosar mai sunt ceretate alte trei personae. A fost condamantă la 6 ani de închisoare, iar instanţa a contopit cele două condamnări, rezultând o pedeapsă de 13 ani şi opt luni de închisoare.
Maria Schutz în calitate de administrator la SC IZAMAR SRL l-a determinat cu intenţie, pe inculpatul  Ionică Bădoi să semneze, în calitate de administrator al S.C. IZAMAR S.R.L., cererea de plată pe suprafaţă şi declaraţiile de suprafaţă aferente, pe care ulterior le-a înregistrat şi depus la APIA – Centrul Judeţean Dolj, cunoscând că acestea nu reflectau realitatea. „Concret, 2.000 ha din suprafaţa totală de 3.943,93 ha. înscrisă în cererea de plată nu se aflau în exploatarea S.C. IZAMAR S.R.L., nefiind deţinute cu titlu valabil de aceasta. În continuare, inculpata Maria Schutz a determinat-o pe fina sa, Mihaela Bunciu, inspector superior în cadrul APIA – Centrul Judeţean Dolj, să îşi îndeplinească în mod defectuos atribuţiile de serviciu, nerespectând în mod repetat prevederile înscrise în Manualul de instrucţiuni generale aferente Sistemului Integrat de Administrare şi Control (IACS)“, se arată în comunicatul DNA.
A fost modificat sistemul informatic
Mihaela Bunciu a fost nevoită să modifice în sistemul informatic, suprafeţele declarate de societate prin cererea de plată, întrucât existau existau diferenţe între suprafeţele declarate. Astfel au fost diminunate unele parcele, astfel încât suprafaţa declarată să coincidă cu suprafaţa determinată şi, prin urmare să fie emisă o decizie fără sancţiuni. Inspectorul superior din cadrul APIA a accesat aplicaţia electronică folosind parolele de autentificare ale unora dintre colegii săi.  „După ce s-a asigurat că sistemul informatic nu mai poate detecta erori sancţionabile, la data de 20.07.2008, inculpata Mihaela Bunciu a listat formularul P1 – Raport de control administrativ, prin care se atesta că datele referitoare la dosarul fermierului S.C. IZAMAR S.R.L. nu prezintă erori în sistemul informatics. Ulterior, dosarul a fost preluat de inculpatul Cercel Dan Alexandru, desemnat cu efectuarea celui de-al doilea control administrativ, care a confirmat, acţiunile executate cu încălcarea reglementărilor legale de către inculpata Bunciu Mihaela, fără să fi verificat corespondenţa dintre valorile suprafeţelor menţionate ca declarate de fermier cu cele consemnate de acesta în declaraţia ataşată cererii de plată“, se mai arată în comunicatul DNA.
Procurorii DNA au stabilit că, societatea S.C. IZAMAR S.R.L. a unor fonduri europene în sumă de 919.473,61 lei (echivalentul a 274.953 euro), din care 655.377,82 lei (echivalentul a 195.980 euro) a reprezentat plată SAPS – FEGA, iar 264.095,79 lei (echivalentul a 78.973 euro) a reprezentat o plată FEADR. 
Maria Schutz a formulat în februarie 2018 la a formulat la Judecătoria Craiova o cerere de eliberare condiţionată, dar a fost respinsă. Inculpata a contestat decizia, iar Tribunalul Dolj a stabilit un nou termen pe data de 5 iulie.    

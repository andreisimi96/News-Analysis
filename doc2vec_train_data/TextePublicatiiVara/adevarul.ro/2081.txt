Adevărul Live, ora 14.00. Ce se va alege de proiectul european? Cât va mai rezista şi în ce formulă?
8 iunie 2018, 10:25
Cristian Diaconescu, invitat la Adevărul Live. FOTO Eduard Enea
Tensiunile în spaţiul euroatlantic au atins un nivel extrem de înalt. În Europa, populiştii şi extrema dreaptă din Italia câştigă alegerile şi formează guvernul, extrema dreaptă mai câştigând astfel o ţară după victoria din Austria. Aceasta este oare următoarea direcţie prioritară pe care o vom vedea impunându-se în Europa următorilor ani?
Claudiu Manda: Avem un exemplu cu 34 de persoane prinse pe un mandat. ...
Care va fi, în acest context, relaţia cu Rusia, pe care Germania, Franţa, Italia şi Austria o doresc recalibrată în sensul a ceea ce nu demult afirma Jean Claude Juncker, preşedintele Comisiei Europene, care vorbea despre nevoia de a recunoaşte faptul că, fără Rusia, nu poate exista o discuţie viabilă despre securitatea europeană? Câteva întrebări care trebuie să ne intereseze foarte tare, pentru că dezbaterea nu este deloc teoretică, ci priveşte evenimente în curs care ne pot afecta profund în viitorul imediat. Acestea sunt temele şi întrebările la care încercăm să dăm un răspuns în emisiunea de pe Adevărul LIVE începând cu ora 14.00, invitatul jurnalistului Cristian Unteanu fiind Cristian Diaconescu, fost ministru de Externe al României.

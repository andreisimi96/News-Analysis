13 iunie 2018, 17:50
Jandarmii au găsit un „joint” şi două ciuperci. FOTO: Jandarmeria Cluj
Jandarmii clujeni au identificat, marţi seara, în centrul oraşului un tânăr care avea asupra lui două ţigări „confecţionate artizanal susceptibile de a avea efecte psihoactive”. S-a întâmplat la câteva zile după un incident similar: asupra a trei tineri au fost găsite un borcan care  conţinea „două ciuperci sub formă vegetală de culoare deschisă şi un joint rulat, susceptibile de a avea efecte psihoactive”.
Avertisment venit de la Banca Mondială: Peste 80% din şcolile din medi...
Primul incident s-a petrecut marţi, în jurul  orei  21.00, în zona străzii Regele Ferdinand, unde un echipaj de jandarmerie a identificat un tânăr care „avea asupra sa două ţigări confecţionate artizanal, dintre care una consumată parţial, susceptibile de a avea efecte psihoactive. Tânărului, R.F., de 29 ani, i-au  fost întocmite actele de constatare a faptei. Documentele şi substanţele descoperite asupra acestuia au fost înaintate D.I.I.C.O.T. Cluj-Napoca în vederea continuării cercetărilor.
Cu „jointu”l în pădure 
Sâmbătă, 9 iunie a.c., în jurul orei 18.00, un echipaj de jandarmerie care se afla în misiune de asigurare a ordinii şi siguranţei publice în zona Pădurii Hoia-Baciu, „au identificat trei tineri cu vârste cuprinse între 25-30 de ani asupra cărora au fost găsite un borcan care  conţinea muguri de substanţă vegetală de culoare verde-maroniu, două ciuperci sub formă vegetală de culoare deschisă şi un joint rulat, susceptibile de a avea efecte psihoactive, respectiv două mărunţitori şi două cutii de foiţă”, se arată într-un comunicat. 
Documentele şi substanţele descoperite asupra acestora au fost înaintate D.I.I.C.O.T. Cluj-Napoca, în vederea continuării cercetărilor.

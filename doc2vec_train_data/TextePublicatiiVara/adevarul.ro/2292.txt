9 iunie 2018, 18:19
Simona Halep este doar al treilea român care câştigă un titlu de Grand Slam, în probele de simplu. Cu această performanţă, ea devine, incontestabil, cea mai bună jucătoare română din toate timpurile, întrecând-o pe managerul ei, Virginia Ruzici.
Năstase merge pe victoria lui Halep astăzi: De ce crede că lui Stephen...
Campioană la Roland Garros, Simona Halep a intrat în istoria tenisului românesc. Până la Halep, doar Ilie Năstase şi Virginia Ruzici au mai reuşit să câştige un titlu de Grand Slam la simplu. Nasty a fst campion la US Open în 1972 şi la Roland Garros în 1973.
Virginia Ruzici a câştigat Roland Garrosul în urmă cu 40 de ani, în 1978.
Aşadar, Simona Halep a egalat performanţa Vrginiei Ruzici, dar ţinând cont că are peste 30 de săptămâni ca lider mondial şi de faptul că are mai multe titluri WTA în palmares (17 faţă de 12), se poate spune fără nicio îndoială că Simona Halep este cea mai bună jucătoare din România din toate timpurile.  De altfel, Virginia Ruzici nu a urcat niciodată mai mult de locul al optulea în carieră. 

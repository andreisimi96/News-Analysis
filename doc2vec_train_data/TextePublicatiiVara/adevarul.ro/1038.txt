Prinşi în trafic de poliţişti, deşi aveau permisele suspendate. Ce pedepse riscă conducătorii auto
4 iunie 2018, 20:32
Foto: arhivă Adevărul
Doi tineri, de 21 şi 27 de ani, sunt cercetaţi pentru conducere a unui vehicul fără permis de conducere, după ce au decis să se urce la volan, deşi nu mai aveau dreptul de a conduce autovehicule.
VIDEO Două TIR-uri, implicate într-un accident pe DN1A. Unul dintre şo...
Pe 3 iunie, poliţiştii au depistat doi conducători auto, aflaţi în trafic la volanul autoturismului, deşi aveau suspendat dreptul de a conduce.
”Este vorba despre un bărbat de 27 ani, care a condus autoturismul pe raza comunei Smârdan, deşi avea permisul de conducere suspendat din data de 22.05.2018 şi despre un tânăr de 21 ani care a fost depistat la volanul autoturismului, pe raza aceleiaşi localităţi, având suspendat dreptul de a conduce, în perioada 11.04.2018 – 09.06.2018”, a declarat comisarul şef Gabriela Costin, purtătorul de cuvânt al Inspectoratului de Poliţie Judeţean Galaţi.
În ambele cazuri, poliţiştii au deschis dosare penale pentru conducere a unui vehicul fără permis de conducere. Conform legii, fapta se pedepseşte cu închisoare de la 6 luni la 3 ani sau cu amendă.

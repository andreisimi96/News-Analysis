VIDEO Protest spontan faţă de demolarea Cinematografului Gaudeamus. An...
Diplomatul american a menţionat că un exemplu relevant de implicare a publicului este desemnarea a 2% din impozitul pe venit plătit statului, procedură iniţiată anul trecut. Astfel, peste 50 de mii de moldoveni au putut să direcţioneze câteva milioane de lei unor cauze importante pentru ei ca cetăţeni. Ambasadorul are convingerea că această cifră va creşte în fiecare an, pentru că fiecare cetăţean e conştient de această ocazie de a dona.
„Piatra de temelie a oricărei societăţi democratice este participarea civică. Acum cinci ani, Guvernul american a iniţiat programul „Parteneriate pentru o societate civilă durabilă în Moldova” pentru a încuraja moldovenii să se implice mai mult în tot ce ţine de îmbunătăţirea ţării”, a notat ambasadorul. James Pettit şi-a exprimat speranţa că şi Parlamentul va continua să colaboreze cu societatea civilă în vederea îmbunătăţirii mediului în care ONG-urile să poată funcţiona.
Diplomatul american a încurajat toţi moldoveni să se implice în proiectele din localităţile lor, fie prin activităţi de voluntariat, fie prin înfiinţarea propriului ONG, fie prin donarea unor sume de bani unor cauze importante pentru ei şi familiile lor. Nu trebuie să uităm că un viitor mai bun pentru cetăţeni e posibil doar prin participare şi prin colaborare, a conchis ambasadorul SUA la Chişinău.

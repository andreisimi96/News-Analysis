4 iunie 2018, 14:42
Baschet 3x3 la Galaţi
Dacă meciurile de baschet 3x3 sunt un sprint de 10 minute, Superbet Galaţi Streetball a fost un adevărat maraton de două zile, cu peste 200 de participanţi, 98 de meciuri, 16 ore de competiţie şi un moment cu adevărat unic.
Prima reacţie a Simonei Halep, după victoria fulger cu Elise Mertens...
Maratonista Alina Tecuţ, participantă la Jocurile Olimpice de la Sydney, a reuşit un slam-dunk cu sprijinul lui Adrian Guţoaia, fostul component al naţionalei de baschet a României.
Invitată specială la Superbet Galaţi Streetball, atleta care are în palmares 9 maratoane câştigate a demonstrat că se descurcă de minune şi cu mingea de baschet şi le-a urat jucătorilor de baschet 3x3 să ajungă să reprezinte România la Jocurile Olimpice, aşa cum a facut-o la rândul ei în carieră.
Baschetul 3x3 a fost anul trecut inclus pe lista disciplinelor olimpice şi îşi va face debutul la ediţia Tokyo 2020, iar naţionalele României vor lupta anul viitor pentru calificare.
Adrian Guţoaia, alături de coechipierii săi din echipa Autohtonii, s-a impus alături la categoria Open Masculin, încasând un cec în valoare de 4500 de lei şi premii oferite de Nike.
Evenimentul care a avut loc în week-end la Shopping City Galaţi a fost o adevărată sărbătoare a baschetului pentru toate vârstele, de la 7-8 ani, până la cei de peste 40 de ani. Au fost dueluri aprige, unele decise în ultimele secunde de aruncări miraculoase, iar în fazele finale ale competiţiei au fost nu mai puţin de opt meciuri decise la o singură posesie.
La Open Feminin s-a impus Sepsi Sf. Gheorghe, cu fosta campioană europeană la baschet 3x3 Andra Haas în componenţă, alături de o legendă a baschetului românesc, Svetlana Drăguşin.
Spectatorii au avut parte de numeroase concursuri cu premii, cel mai râvnit fiind un drive test cu un BMW X4 oferit de APAN Motors
Echipa Nişte Necunoscuţi a bifat cea de-a doua victorie consecutivă în Sport Arena Streetball Tour 2018, în timp ce Leii Bucureşti au dominat categoriile copiilor, impunându-se la Baby, Mini şi U14.

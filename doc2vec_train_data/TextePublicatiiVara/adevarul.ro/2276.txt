9 iunie 2018, 14:51
Gara Constanţa FOTO Călin Gavrilaş
Filiala Constanţa a PSD trebuie să trimită la mitingul de astăzi peste 7.000 de persoane. Mobilizarea a început în urmă cu câteva zile.
Desaga PSD cu merinde pentru miting: un pacheţel cu mâncare şi o sticl...
Aproximativ 2.000 de oameni s-au prezentat, conform programului, în Gara Constanţa sâmbătă, 9 mai, în jurul prânzului. De aici au plecat spre Bucureşti cu trenul, autocarul sau mijloace proprii. Primarii PSD au fost responsabili de asigurarea mijloacelor de transport şi de mobilizarea oamenilor.
Două trenuri au fost închiriate de PSD şi puse la dispoziţia celor care merg la mitingul din piaţa Victoriei. Reprezentanţii organizaţiei judeţene au declarat că nu ştiu cât a costat închirierea trenurilor deoare ele au fost plătite de la centru. De asemenea, oficialii spun că din judeţul Constanţa ar trebui să praticipe la evenimentul din Bucureşti aproximativ 7.500 de persoane, cele mai multe plecînd cu autocarele.
Fiecare mitingist are pregătit un pacheţel cu mâncare şi o sticlă de apă pe care le primeşte din partea partidului.
Pe peron, oamenii spun că merg să protesteze împotriva abuzurilor justiţiei, preşedintelui şi procurorului şef al DNA.
Felix Stroe, preşedintele PSD Constanţa a transmis, prin intermediul unui comunicat de presă, că nu s-au exercitat nici un fel de presiuni asupra vreunui salariat pentru a participa la acest miting. Mai mult, preşedintele PSD i-a îndemnat pe cei care susţin că au fost obligaţi să se deplaseze la Bucureşti să se adreseze organelor judiciare.
Pe aceeaşi temă:

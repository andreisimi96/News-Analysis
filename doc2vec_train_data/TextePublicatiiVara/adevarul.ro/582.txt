31 mai 2018, 12:52
FOTO IPJ Constanţa
Echipajele de pe două ambulanţe au ajuns la faţa locului pentru a acorda îngrijiri medicale. Una dintre victime a fost resuscitată zeci de minute.
VIDEO Soarta misterioasei cetăţi dacice de la poalele Sarmizegetusei R...
Un accident grav s-a produs joi, 31 mai, pe şoseaua ce leagă Constanţa de Negru Vodă, la ieşirea din localitatea Topraisar. Din primele informaţii, explozia unei anvelope ar fi cauza producerii acestuia.
„La data de 31 mai, în jurul orei 11.30, o femeie, de 35 de ani, a condus un autoturism pe DN 38, dinspre Constanţa către Negru Vodă şi, ajungând  la ieşirea din localitatea Topraisar, din cauza unei explozii a anvelopei dreapta spate, a pierdut  controlul asupra direcţiei de mers, pătrunzând pe contrasens şi intrând în coliziune cu un autoturism, condus de un  bărbat, de 32 ani”, a transmis IPJ Constanţa.
Două echipaje ale Serviciului Judeţean de Ambulanţă au ajuns la faţa locului unde au găsit patru victime. Una dintre ele era în stop cardio-respirator, iar după efectuarea protocolului de resuscitare, inima persoanei a început să bată.
Celelelte victime aveau fracturi de membre sau contuzii. Toate cele patru persoane rănite în accident au fost transportate la spital.
Pe aceeaşi temă:

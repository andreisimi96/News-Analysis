6 iunie 2018, 09:39
Încă 43 de localităţi din Moldova vor avea acces la fibra optică. Investiţia se va ridica la 45 de milioane de lei. Astfel, toate localităţile din ţară vor fi acoperite cu fibră optică, transmite IPN.
Vladimir Voronin: Nu l-am votat pe Andrei Năstase. Nu are nicio perspe...
Programul de dezvoltare a reţelelor de bandă largă prevede că, până în 2020, toate localităţile din Republica Moldova vor fi conectate la reţelele în bandă largă cu viteza de cel puţin 30 Mbps. Totodată, va spori până la 60 la sută numărul gospodăriilor cu acces la Internet de mare viteză.
„Trebuie să scoatem în evidenţă că este vorba de reţele mobile,  obiectivul acestui program este să ajungem în fiecare localitate cu fibra optică, întrucât există localităţi unde nu este rentabil pentru operatori sa activeze şi această susţinere va fi acordată prin intermediul acestui program”, a subliniat prim-ministrul Pavel Filip, al şedinţa Guvernului din 5 iunie.
Potrivit autorităţilor, implementarea programului va creşte accesul populaţiei la servicii electronice avansate, va spori eficienţa administraţiei publice şi va facilita interacţiunea dintre guvern-industrie şi societatea civilă. Totodată, va fi redus decalajul dintre zona rurală şi cea urbană.
Potrivit datelor Agenţiei Naţionale pentru Reglementare în Comunicaţii Electronice şi Tehnologia Informaţiei, în prezent 49 la sută din gospodării au acces la Internet în bandă largă.

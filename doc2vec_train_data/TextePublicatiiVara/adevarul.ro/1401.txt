5 iunie 2018, 17:18
O platformă online care pune la dispoziţia angajaţilor materiale pentru dezvoltare profesională precum studii, articole, sondaje, resurse umane şi date despre piaţa locurilor de muncă, a realizat un top al celor mai bune salarii, pe domenii de activitate.
Potrivit topului realizat de platforma Undelucram.ro, bazat pe opiniile şi evaluările a mai mult de 70.000 de angajaţi, companiile care oferă cele mai bune salarii sunt ING Romania, HP Inc, EY Romania, Microsoft Romania, Honeywell Romania, Lidl şi Orange. 
Alături de remuneraţii competitive, companiile rămân în top şi atunci când vine vorba de oportunităţile de dezvoltare profesională. Concluziile reies din datele şi voturile publicate de angajaţii companiilor pe platforma online Undelucam.ro. 
Şi pe parcursul anului 2018, angajaţii români au evaluat companiile pentru care lucrează. Dintre cei peste 70.000 de utilizatori ai platformei Undelucram.ro, cei mai mulţi dintre ei evaluează ofertele salariale, mediul de lucru, managementul şi oportunităţile de dezvoltare în carieră.
Peste 5.000 de companii şi-au creat un brand de angajator pe Undelucram.ro şi comunică direct cu membrii comunităţii online, angajaţi şi candidaţi ai companiilor. Brand-urile active pe platformă au posibilitatea de a răspunde nemulţumirilor angajaţilor, de a crea o microcomunitate în jurul companiei şi de a-şi promova cultura organizaţională în rândul potenţialilor angajaţi.
Topul angajatorilor care oferă cele mai bune salarii şi oportunităţi de dezvoltare profesională este un clasament făcut public anual de cea mai mare comunitate online a angajaţilor din România.
“În general, top-urile care se fac despre piaţa muncii şi angajatorii din România, agregă toate informaţiile şi alcătuiesc un top general, la final de an. Avem foarte mulţi utilizatori activi care evaluează companiile la care lucrează şi credem că este important să luăm pulsul despre piaţa muncii periodic. Cu atât mai mult cu cât marile companii concurează, de multe ori, pe aceiaşi candidaţi şi este important pentru ele să ştie cum se poziţionează faţă de concurenţă. Salariile sunt, încă, unul dintre elementele cheie atunci când un candidat decide unde să lucreze, alături de oportunităţile de creştere în carieră.” - a precizat Costin Tudor, fondatorul platformei Undelucram.ro.
Metodologia alcătuirii top-urilor
Topul a fost alcătuit pe baza unui indice obţinut din media notelor acordate angajatorilor de către utilizatori (angajaţi sau foşti angajaţi) şi numărul de evaluări. Peste 50.000 de evaluări ale companiilor din România au fost publicate până în prezent pe Undelucram.ro.
Topul ia în calcul exclusiv notele şi părerile exprimate de utilizatorii înregistraţi ai platformei Undelucram.ro pana la data de 1 iunie 2018.
Topul angajatorilor care oferă cele mai multe oportunităţi de dezvoltare

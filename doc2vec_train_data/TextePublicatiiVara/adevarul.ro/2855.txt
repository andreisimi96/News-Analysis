Secţia pentru procurori a CSM ar urma să pronunţe miercuri o decizie î...
Specialiştii susţin că cireşele cu viermi pot fi mâncate, iar apariţia acestora se datorează faptului că nu au fost tratate cu prea multe pesticide.
Cireşele bune de consum sunt cele de un roşu strălucitor şi cele purpurii. Cu cât nuanţa de roşu este mai închisă, cu atât cireşele vor avea un gust mai dulce. Pe de altă parte, dacă sunt prea coapte, s-ar putea ca fructele să aibă deja viermi în ele.
“Cireşele trebuie să fie ferme la atingere, curate, netede, fără urme de mucegai şi fără zone putrezite. Codiţele  trebuie să fie verzi şi intacte. Pentru a scoate viermii din cireşe trebuie să le scoatem sâmburii şi după aceea le punem într-un castron cu apă rece. Viermii vor ieşi la suprafaţă, iar cireşele vor fi numai bune de mâncat”, ne-a explicat tanti Maria Popa.
Până să se coacă cireşele, o insectă zburătoare, denumită musca cireşelor, îşi depună ouăle pe fructe. Când viermii ies din ou, intră în fruct de la coadă şi se hrănesc cu pulpa cireşelor.
Cireşele de mai nu prea au viermi pentru că ouăle depuse de muscă de cireşe încă nu au eclozat sau sunt prea mici ca să îi vedem. Cu trecerea timpului, abudenţa viermilor este mai mare.
Musca cireşelor se numără printre speciile familiei Tephrididae şi reprezintă cel mai important dăunător în ceea ce priveşte cultivarea cireşilor.

Preşedintele Klaus Iohannis a vorbit marţi despre mitingul pe care PSD a anunţat că îl va organiza pe 9 iunie împotriva abuzurilor şi pentru respectarea statului de drept. Acesta a declart că în nicio democraţie un miting de protest nu poate fi asociat cu puterea, „PSD având în acest moment Parlamentul, Guvernul şi toate resursele pentru a rezolva orice problemă”.
Klaus Iohannis, declaraţii după decizia CCR privind revocarea şefei DN...
Preşedintele României, Klaus Iohannis, a vorbit marţi despre mitingul pe care PSD îl va organiza pe 9 iunie pentru susţinerea democraţiei şi împotriva abuzului. Acesta a explicat că mitingul este o formă de protest care în orice democraţie este asociat cu opoziţia, nu cu puterea. 
„Mitingurile sunt o formă de protest şi protestul se asociază în mod normal într-o democraţie cu opoziţia. Nicio societate normală un miting de protest nu se asociază cu puterea. Cei de la putere au Guvernul, Parlamentul, au toate resursele pentru a rezolva orice problemă. Organizarea unui miting este o abordare caraghioasă şi pur populistă”, a precizat Klaus Iohannis. 
Întrebat dacă se teme de o suspendare în urma pronunţării asupra deciziei CCR de revocare din funcţie a Laurei Codruţa Kovesi, Iohannis a declarat că nu există niciun motiv pentru o astfel de acţiune.
„Apropo de suspendare, am văzut că opinia publică s-a preocupat mult de acest subiect. Eu nu sunt preocupat de ea. Nu există niciun motiv de suspendare şi nu mi-e teamă”, a conchis preşedintele României.

S-a „trezit“ managerul de comunicare al lui Halep: Prima informaţie ut...
Ion Ţiriac e un manager formidabil şi acum îşi foloseşte influenţa şi experienţa pentru ca Simona Halep să aibă cele mai bune condiţii din toate punctele de vedere.
Chiar dacă au trecut câteva luni, abia acum s-au aflat detalii despre modul în care omul de afaceri s-a implicat în încheierea contractului prin care Nike o sponsorizează pe Halep. Culisele cazului au fost povestite de Dumitru Hărădău, directorul turneului de tenis de la Bucureşti, într-o intervenţie la Digi Sport.
Ce a povestit Hărădău?
*Halep este aşa de bună pentru că are cea mai bună echipă din lume în spatele ei. Şi Ion Ţiriac face parte din echipa ei. Fără Ţiriac, Halep nu făcea contract în valoare de două milioane de euro cu Nike!
*Ştiţi cum s-a întâmplat? Ţiriac a trimis un avion particular în Statele Unite ale Americii pentru a-i aduce la Bucureşti pe reprezentanţii de la Nike. Întâlnirea a avut loc la „Stejarii“ (n.r. - club sportiv aflat în zona de nord a Capitalei). Au intrat ăia acolo, nu ştiau pe unde sunt, au rămas impresionaţi de ce au văzut, după care Ţiriac le-a explicat: „Băi, fraţilor, dacă pierdeţi ocazia asta, alta nu veţi mai avea“. Ăia semnau orice! Apoi, s-au întors în America cu acelaşi avion privat.
*Credeţi că se putea face un contract, chiar şi pentru Simona, dacă nu era Ţiriac? Acelaşi om care a făcut contractele pentru Boris Becker şi pentru alţii, şi care a fost şi este cel mai bun din lume. 
*Halep are în spate cea mai bună echipă, dar cel mai important rol îl are Ţiriac. Toate aceste lucruri influenţează performanţa şi trebuie să ţii cont de ele.

FOTO EPA EFE
Conform unor surse apropiate acestui demers, Washingtonul plănuieşte organizarea unui summit între preşedintele american Donald Trump şi liderul rus Vladimir Putin, relatează The Wall Street Journal.
Kremlinul susţine că Trump a sugerat că un eventual summit Rusia-SUA a...
La întâlnire ar urma să fie abordate teme precum Siria, Ucraina şi controlul armelor nucleare. 
Un oficial al administraţiei Trump a declarat vineri că Jon Huntsman, ambasadorul  Statelor Unite în Rusia, se află la Washington pentru coordonarea unei posibile întâlniri.
Summitul ar fi a treia întrevedere dintre cei doi lideri, celelalte două având loc cu ocazia summitului G20 din iulie 2017 şi summitului din Vietnam tot de anul trecut.
La acest moment, nu se cunosc alte detalii în legătură cu acest demers.
În iulie 2017, preşedintele american Donald Trump şi omologul său rus Vladimir Putin au avut o întâlnire care a durat mai bine de două ore, la summitul G20 de la Hamburg.Trump şi Putin şi-au dat mâna şi au zâmbit presei, în prima parte a întâlnirii, la care au avut acces şi jurnaliştii.
„Cred că merge foarte bine. Am avut nişte discuţii foarte, foarte bune. Discutăm acum şi, bineînţeles, acest lucru va continua“, a spus Trump, sugerând că se vor „întâmpla multe lucruri pozitive pentru Rusia, pentru Statele Unite şi pentru toţi cei vizaţi“, conform news.ro.
„Este o onoare să fiu alături de dumneavoastră“, a încheiat Trump, dând mâna cu Putin şi învitându-l să spună câteva cuvinte.
„Sunt încântat să vă întâlnesc personal şi sper că reuniunea noastră va da rezultate“, a răspuns liderul de la Kremlin.
Cei doi lideri s-au întâlnit în prezenţa ministrului rus de Externe Serghei Lavrov şi a secretarului american de Stat Rex Tillerson.
Conflictul sirian şi acţiunile Rusiei în Ucraina au fost principalele subiecte de discuţie evocate de cele două părţi.

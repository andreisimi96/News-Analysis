Un adolescent de 17 ani s-a ales cu dosar penal pentru trei infracţiuni. Poliţiştii l-au depistat în trafic
4 iunie 2018, 20:07
Foto: arhivă Adevărul
Un puşti de 17 ani este cercetat pentru conducere a unui vehicul neînmatriculat, conducere a unui vehicul cu număr fals de înmatriculare şi conducere a unui vehicul fără permis de conducere.
A provocat un accident de circulaţie soldat cu două victime, după ce a...
Pe 3 iunie, poliţiştii postului de Poliţie Rediu au oprit în trafic, pe D.J. 255, un autoturism condus de un tânăr de 17 ani, din comuna Costache Negri.
”În urma verificărilor efectuate, poliţiştii au constatat că tânărul nu posedă permis de conducere pentru nicio categorie de vehicule iar autoturismul pe care-l conduce nu este înmatriculat, plăcuţele cu numere  aplicate acestuia, aparţinând altei maşini”, a declarat comisarul şef Gabriela Costin, purtătorul de cuvânt al Inspectoratului de Poliţie Judeţean Galaţi.
Poliţiştii au deschis un dosar penal în acest caz pentru conducere a unui vehicul neînmatriculat, conducere a unui vehicul cu număr fals de înmatriculare şi conducere a unui vehicul fără permis de conducere.

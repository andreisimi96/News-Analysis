1 iunie 2018, 20:11
Şcoala 124 în flăcări. FOTO Captură ISU
Şcoala Nr. 124 din Sectorul 5 al Capitalei, care a ars la începutul acestei săptămâni, a luat foc din cauza reţelei electrice vechi, potrivit pompierilor, citaţi de Digi24. Clădirea fusese reabilitată, dar instalaţia electrică nu a fost schimbată.
Sute de copii ar fi putut să treacă printr-o nouă tragedie precum Cole...
„Reţeaua electrică a şcolii ar fi trebuit să fie înlocuită în totalitate în anul 2001, dar acest lucru nu s-a întâmplat. Potrivit ISU, au fost făcute câteva improvizaţii, deoarece nu au fost înlocuite toate cablurile electrice cu unele noi. Cablurile vechi ar fi cedat şi astfel ar fi izbucnit incendiul care a distrus şcoala 124. Toate clasele au ars în întregime, iar pompierii au avut nevoie de mai multe ore pentru a stinge flăcările“, potrivit Digi24 .  
De asemenea, Şcoala 124 nu avea autorizaţie de securitate la incendiu, conform ISU. La începutul anului şcolar, în septembrie 2017, ISU anunţa că nicio şcoală din sectorul 5 nu are astfel de autorizaţie. 
Elevii Şcolii nr.124 vor fi relocaţi la alte unităţi de învăţământ, a declarat, luni, purtătorul de cuvânt al Inspectoratului Şcolar Bucureşti, Marian Banu. Mai exact, copiii din clasele pregătitoare vor fi relocaţi la Grădiniţa nr.35, cei din clasele I-IV vor învăţa la Şcoala nr.126, iar elevii de gimnaziu la Şcoala nr.143.

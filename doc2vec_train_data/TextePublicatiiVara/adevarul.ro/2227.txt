Deşi producţia ultimului sezon din „Game of Thrones” se apropie de final, HBO a confirmat astăzi că din cinci proiecte în curs a aprobat pilotul dintr-un prequel al seriei, care se va concentra pe evenimente care au avut loc cu câteva mii de ani înaintea acţiunii din seria actuală, scrie Rolling Stones.
Serialul „Game of Thrones“ va primi un trofeu special BAFTA
„Doar un lucru este sigur: de la secretele îngrozitoare ale istoriei din Westeros până la adevărata origine a «White Walkers», misterele Estului până la cei care au rămas în legendele familiei Stark...nu este o poveste pe care ne putem imagina că o ştim”, se arată în descrierea proiectului al celor de la HBO.
Potrivit The Verge, datorită universului şi istoriei vaste care înconjoară Westeros, există mai multe direcţii în care ar putea să meargă acţiunea şi răsturnările de situaţie. Deocamdată se ştie că seria nu va acoperi evenimente precum rebeliunea lui Robert, războiul dintre Ned Stard şi Robert Baratheon sau dominaţia lui Aegon Targaryen, care a avut loc cu câteva secole înainte.
The Hollywood Reporter scrie că „proiectul urmăreşte lumea din epoca de aur a eroilor şi a drumului acestora din urmă către întuneric”. Primele teorii spun că povestea ar putea urma originea lui „The Night King”, a cărui domnie a pus capăt „Erei Eroilor” şi a inaugurat o epocă cunoscută drept „Noaptea ce Lungă”(n.red.: „The Long Night”). Un alt fir narativ pe care seria l-ar putea urma este şi construcţia zidului care desparte Cele Şapte Regate de sălbăticie, originile Casei Lannister şi Ironborn sau apariţia eroului legendar Azor Ahai. 
Totuşi, deocamdată nu există nicio asigurare că pilotul va conduce la o serie şi cel mai probabil aceasta nu va apărea decât după cel puţin un an, odată cu încheierea „Game of Thrones”.

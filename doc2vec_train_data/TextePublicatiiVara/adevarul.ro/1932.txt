7 iunie 2018, 14:26
Donald Trump, alături de soţia sa Melania, Mike Pence şi Mike Pompeo la o şedinţă a FEMA FOTO Captură YouTube
Aflaţi într-o şedinţă la Agenţia Federală pentru Situaţii de Urgenţă (FEMA), preşedintele american Donald Trump şi vicepreşedintele său Mike Pence au fost protagoniştii unui moment hilar.
„Bucătăria“ summit-ului Trump-Kim, negociată dur INFOGRAFIE
Însoţit de Mike Pence şi soţia sa Melania, Trump a condus miercuri o şedinţă a FEMA.
La un moment dat, liderul de la Casa Albă a luat inexplicabil sticla cu apă aflată în faţa sa şi a pus-o pe podea. Aflat alături, Mike Pence s-a conformat şi a făcut imediat acelaşi gest.
Momentul a fost surprins de o cameră de filmat şi a devenit viral pe reţelele sociale.
„Fără ezitare din partea lui Pence“, a comentat un utilizator de Reddit, insinuând o subordonare fidelă a vicepreşedintelui faţă de preşedinte.
„E ca şi acum au repetat“, a scris un alt utilizator de Reddit.

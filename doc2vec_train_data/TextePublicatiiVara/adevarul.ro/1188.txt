5 iunie 2018, 08:03
Trei tineri au fost reţinuţi în urma unui jaf la o benzinărie Petrom. Hoţii au acţionat mână în mână cu un angajat, care a „uitat” deschisă uşa camerei în care se afla seiful. Cu ajutorul camerelor de supraveghere, hoţii au fost prinşi în timp record.
VIDEO Spărgător de locuinţe, reţinut în Bucureşti, în timp ce avea asu...
Poliţiştii din Lugoj au avut nevoie de mai puţin de 24 de ore pentru a-i prinde pe autorii unui jaf de proporţii, dat la benzinăria Petrom de pe strada Caransebeşului din localitate. În noaptea de duminică spre luni, un tânăr ajutat de doi complici care „au stat de şase” a pătruns în camera în care se afla seiful şi a furat aproape 160.000 de lei. Totul s-a petrecut cu complicitatea unui angajat al benzinăriei care „a uitat” deschisă uşa de la camera în care se afla seiful şi i-a oferit hoţului codul de acces în seif.
Potrivit lugojinfo.ro, după ce au analizat cu atenţie camerele de supraveghere, poliţştii şi-au dat seama cum s-au derulat lucrurile, iar în mai puţin de 24 de ore hoţii au fost prinşi. Unul dintre autorii jafului a fost prins tocmai la Oradea, descoperindu-se că imediat după jaf şi-a cumpărat cu banii furaţi o maşină. Cei trei tineri implicaţi în jaf au fost reţinuţi, urmând să fie prezentaţi instanţei cu propunerea de arestare preventivă.

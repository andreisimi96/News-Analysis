29 mai 2018, 13:28
Miliardarul francez Serge Dassault, proprietarul Grupului Dassault şi al cotidianului Le Figaro, a murit luni, la vârsta de 93 de ani, informează BFMTV.com. Serge Dassault a făcut stop cardiac la sediul Grupului aeronautic Dassault. Medicii nu l-au putut resuscita.
Halep „vibrează“ la Paris: Simona a făcut ultimele declaraţii înainte ...
”Familia Dassault anunţă cu durere decesul domunului Serge Dassault astăzi, 28 mai 2018, după-amiaza, la biroul său din Rond-Point des Champs-Élysées Marcel-Dassault, în urma unei deficienţe cardiace, la vârsta de 93 de ani. Familia şi grupul Dassault vor comunica ulterior modul în care i se va aduce omagiu domnului Serge Dassault”, se arată în comunicat.
Serge Dassault urma să fie judecat săptămâna viitoare în apel, într-un caz de spălare de bani şi fraudă fiscală, după ce a fost condamnat în februarie 2017 la o suspendare timp de cinci ani a drepturilor electorale şi la plata unei amenzi în valoare de două milioane de euro.
Conform clasamentului realizat de revista Forbes, Serge Dassault era al patrulea cel mai bogat om de Franţa şi al 57-lea la nivel mondial, având o avere estimată la 19 miliarde de euro.
Serge Dassault, născut pe 4 aprilie 1925 în Paris, a fost şi politician, fiind primar în Corbeil-Essonnes, senator şi consilier guvernamental. 
Fiul său, Marcel Dassault a devenit, în 1987, preşedinte-director general al Dassault Industries, care s-a transformat ulterior în Groupe Dassault.

6 iunie 2018, 07:31
Evenimentul va beneficia de prezenţa reprezentanţilor Universităţii Politehnica din Bucureşti şi elevilor de la Palatul Copiilor.
Facultatea de Inginerie Electrică, Electronică şi Tehnologia Informaţiei, din cadrul Universităţii “Valahia” din Târgovişte, împreună cu Societatea de Robotică din România, filiala Târgovişte, organizează miercuri, "Rotonda Facultăţilor de Inginerie" - a XI-a ediţie a Concursului tematic ştiinţific studenţesc "Roboţi în acţiune".
Evenimentul are loc începând cu ora 12:00, în Campusul universitar, Corp A, parter. La cocnrus participă studenţi sau echipe de studenţi şi elevi, care îşi expun realizările practice în domeniile roboticii, mecatronicii, automaticii şi informaticii. 
La această ediţie a concursului se vor vizualiza aplicaţii tehnice realizate în cadrul facultăţii, cum ar fi sortătoare prin control dimensional sau analizoare de culoare, sisteme automate de vopsire, sisteme automatizate de spălare, o dronă controlată prin WI-FI, simulări de Roboţi Industriali, utilizarea Realităţii Augmentate în diferite aplicaţii inginereşti, precum şi un vehicul autonom ghidat prin “forţa gândului”.
Evenimentul va beneficia de prezenţa reprezentanţilor Universităţii Politehnica din Bucureşti şi elevilor de la Palatul Copiilor.

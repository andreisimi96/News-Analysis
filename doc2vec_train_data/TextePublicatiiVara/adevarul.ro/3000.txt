13 iunie 2018, 15:19
Marea a scos la ţărm cadavrul militarului
Trupul militarului dispărut duminică, 10 iunie, în zona plajei Corbu, a adus de valuri pe plaja din dreptul localităţii Vadu, la nord de Capu Midia.
Militar din Dej, aflat la Poligonul Capu Midia, absent nejustificat de...
Caporalul clasa a III-a Petru Cosma făcea parte dintr-un detaşament al Batalionului 55 Apărare Antiaeriană „Someş” din Dej, dislocat în perioada 4-15 iunie la Centrul Naţional de Instruire pentru Apărare Antiaeriană de la Capu Midia, pentru activităţi de instruire cu trageri de luptă.
Caporalul Petru Cosma avea 47 de ani, era angajat al M.Ap.N. din anul 1997 şi a participat la două misiuni în teatrele de operaţii (în anul 2003 în Afganistan şi în anul 2006 în Irak). Era căsătorit şi avea doi copii.
„Împrejurările decesului sunt cercetate, conform legii, de către Parchetul militar. Conducerea Ministerului Apărării Naţionale prezintă condoleanţe şi este alături de familia îndoliată, se arară într-un comunicat de presă al Ministerului Apărării Naţionale.
Surprinzător este faptul că militarul a fost declarat luni, 11 iunie, în jurul orei 19.00, absent nejustificat de la unitate, aşa cum au transmis reprezentanţii Forţelor Aeriene Române, urmând ca miercuri să fie dat dezertor. Duminică, Petru Cosma se afla alături de ceilalţi colegi pe plajă. În momentul în care un copil a dispărut , probabil, spun martorii, militarul a încercat să îl salveze, însă a fost luat şi el de valuri şi s-a înecat. 
În acastă vară, şase persoane şi-au pierdut viaţa în apele Mării Negre.
Reprezentanţii ISU Constanţa au demarat o campanie de presă pentru a limita numărul victimelor. 
„Fiţi responsabili pentru vieţile voastre!!!
De la începutul lunii mai până în prezent şase persoane, dintre care doi minori, şi-au pierdut viaţa în apele Mării Negre si două persoane in lacuri de pe raza judeţului Constanţa!!! 
Respectaţi indicatiile salvamarilor, a administratorilor de plajă şi, nu în ultimul rând, respectaţi semnificaţia steagurilor arborate pe plajă! 
O secundă contează pentru a vă salva viaţa!“

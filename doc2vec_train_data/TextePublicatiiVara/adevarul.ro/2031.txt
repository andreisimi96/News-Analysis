Leanne Ward mănâncă de şase ori pe zi
Dieteticianul Leanne Ward (28 de ani) a dezvăluit dieta care te ajută să pierzi în greutate fără a face mari sacrificii, dar şi câteva trucuri simple pentru o viaţă sănătoasă.
Cum împiedicăm apariţia senzaţiei de foame şi poftele alimentare, conf...
În general, dietele sunt foarte restrictive, însă celebra dieteticiană Leanne Ward se mândreşte cu un corp suplu şi susţine că a descoperit o metodă prin care poţi da jos kilogramele nedorite şi în acelaşi timp să nu te abţii de la alimentele preferate.
Potrivit specialistei, cel mai important lucru pe care trebuie să-l facem dacă vrem să scăpăm de grăsime este să avem o dietă curată, dar bogată şi variată. „Varietatea este esenţială când vine vorba de eliminarea grăsimii. Organismul uman este incredibil de inteligent şi are capacitatea de a se adapta rapid oricărei rutine“, a declarat Ward pentru Femail Mail Online .
Dieteticianul recomandă abordarea 80/20 – ceea ce înseamnă să mâncăm sănătos 80% din timp şi să ne facem poftele în proporţie de 20%.
Leanne Ward a dezvăluit şi dieta exactă care a funcţionat de minune în cazul ei:
Masa 1: avocado pisat cu roşii, brânză feta şi lămâie, alături de o cană cu ceai verde.
Masa 2: iaurt grecesc bogat în proteine cu două linguri de granola şi o cafea.
Masa 3: salată cu ton mărunţit, măsline, brânză, salată, morcovi şi roşii. O cană cu ceai negru, dar fără lapte sau zahăr.
Masa 4: o banană şi 12 migdale.
Masa 5: salată cu cous cous şi curry cu legume şi năut.
Masa 6: căpşuni proaspete.
Evident, experta susţine că acestei diete trebuie să i se adauge exerciţiul fizic regulat şi oferă câteva sfaturi pentru o viaţă cu adevărat sănătoasă.
Pregătiţi-vă mesele. Leanne Ward consideră că este deosebit de important să ne pregătim singuri bună parte din preparatele pe care le consumăm pentru a ne asigura că sunt cu adevărat sănătoase
Practicaţi recunoştinţei. „Dacă în fiecare zi eşti recunoscător pentru ceea ce ai, atunci îţi vei da seama că acest lucru este suficient pentru a fi fericit“, spune Ward.
Verbalizaţi-vă obiectivele. „Spuneţi-le celorlalţi ce planuri aveţi, vă va ajuta să fiţi responsabili şi vă va impulsiona să faceţi tot posibilul pentru a le realiza.“
Găsiţi o abordare potrivită şi rămâneţi fidelă acesteia.
Consumaţi legume. Este ideal să mâncăm legume la fiecare masă, dacă este posibil, şi ele ar trebui să ocupe ½ din farfurie.
Oferiţi-vă pauze. Potrivit specialistei, dacă mâncăm o prăjitură sau o îngheţată nu înseamnă automat că vom acumula kilograme, aşa cum nici o salată nu ne garantează sănătatea. Trebuie în schimb să consumăm cât mai multe alimente sănătoase şi să facem sport des. Din când în când ne putem abate de la reguli pentru ceva dulce sau un pahar cu vin.

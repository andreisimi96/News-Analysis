11 iunie 2018, 11:36
Un focar de pestă porcină africană a fost confirmat într-o gospodărie din apropierea localităţii Mereni, raionul Anenii Noi. Maxim Sârbu, şef de secţie în cadrul Direcţiei supraveghere sanitar-veterinară ANSA, a declarat pentru IPN că proprietarul este din Mereni, iar gospodăria în care erau crescuţi porcii se află la aproximativ 1,5 kilometru de localitate.
Chirtoacă, despre cazul „Gaudeamus”: Faptul că demolarea a început ime...
22 de porci din gospodărie au fost afectaţi de virus, dintre care şase au pierit în decurs de 24 de ore, iar ceilalţi au fost nimiciţi.
Pesta africană nu este periculoasă pentru om, dar se răspândeşte repede în rândul animalelor şi provoacă mari pagube materiale agriculturii. Dacă se confirmă virusul, animalele sunt nimicite, iar spaţiile în care au fost ţinuţi porcii, perimetrul alăturat şi ustensilele din gospodărie sunt dezinfectate.
Ultimul caz de pestă porcină africană a fost înregistrat în luna mai în localitatea Tvardiţa, raionul Taraclia.
0 (0 voturi)

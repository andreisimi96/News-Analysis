6 iunie 2018, 13:19
Producătorul american de procesoare a prezentat noua generaţie de chipseturi, însă nu acest lucru a atrat atenţia oamenilor, ci noul vârf de gamă, un procesor cu nu mai puţin de 28 de nuclee.
FOTO Noul laptop de gaming lansat de Razer. Preţ, disponibilitate şi s...
Producătorul american de procesoare a prezentat noua generaţie de chipseturi, însă nu acest lucru a atrat atenţia oamenilor, ci noul vârf de gamă, un procesor cu nu mai puţin de 28 de nuclee.
Dacă cel mai puternic chipset intel prezent pe piaţă în acest moment este un i9 cu 18 nuclee reale şi 36 de nuclee virtuale, se pare că producătorul din Sanata Clara, California s-a autodepăşit în acest an. Nu se cunosc încă foarte multe informaţii despre noul procesor, în afară de faptul că acesta va fi lansat undeva spre finalul anului 2018.
Directorul diviziei de procesoare a Intel a declarat foarte succint că este vorba despre un procesor cu 28 de nuclee, ceea ce înseamnă că va fi, fără probleme, cel mai puternic din lume la momentul lansării. Preţul acestuia va fi şi el unul extrem de piperat, având în vedere că Intel vinde momentan flagshipul i9-7980XE la preţul de 2000 de dolari.
Rmâne de văzut ce vor propune şi rivalii de la AMD, care s-au bucurat de un succes răsunător în 2017, atunci când au lansat gama Ryzen, una recunoscută de specialişti ca fiind foarte bună, la un preţ mai mic decât ceea ce oferă Intel. Momentan, cel mai puternic procesor de la AMD este Ryzen Threadripper, un chipset cu 18 nuclee reale şi 32 de thread-uri.

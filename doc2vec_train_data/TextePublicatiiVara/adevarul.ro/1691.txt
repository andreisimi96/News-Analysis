6 iunie 2018, 16:50
Liderul PSD Cluj, Horia Nasra, are mari aşteptări de la mitingul din Bucureşti. FOTO: Adevărul
Clujenii care vor să participe la mitingul din Capitală se vor deplasa cu maşinile personale, cu trenul sau cu avionul, susţin liderii locali ai PSD, iar unii ar urma să fie îmbarcaţi în autocare.
Şarapova, spulberată la Paris: Rusoaica a fost eliminată, după un meci...
Preşedintele PSD Cluj, Horia Nasra, spune că nu ştie numărul exact al celor care se vor deplasa la Bucureşti pentru a răspunde chemării liderului Liviu Dragnea. „N-aş putea să vă spun exact câte persoane pleacă din Cluj, dar sunt convins că vom fi undeva în media judeţelor din Ardeal. Mă gândesc la 2.000 – 3.000 de oameni, dar nu am o cifră exactă”, a declarat Nasra, pentru „Adevărul”.
Liderul PSD Cluj susţine că le-a recomandat şefilor filialelor locale din judeţ ca la miting să meargă doar membrii partidului, iar dintre aceşti numai cei care şi-au exprimat dorinţa de a pleca la Bucureşti.   Nasra a mai precizat că cei care vor alege să meargă la miting vor suporta costurile deplasării. „Nu mai suntem în anii 90 să mergem pe banii partidului. Cine vrea să meargă îşi va plăti toate cheltuielile. Asta înseamnă bilete de tren sau de avion sau benzina, în cazul în care aleg să se deplaseze cu maşinile proprii. Am înţeles că mai sunt şi unii care vor să închirieze autocare, dar sunt mai puţini. Drumul cu autocarul este foarte lung şi greu, se ajunge la 12-13 ore dacă e traficul aglomerat”, a mai afirmat Horia Nasra.

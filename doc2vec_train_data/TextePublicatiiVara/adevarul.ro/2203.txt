8 iunie 2018, 22:25
Mizerie la patiseria Gix
O patiserie din Constanţa, care livrează produse şi pentru două grădiniţe din Constanţa. a fost închisă de Comisariatul Judeţean pentru Protecţia Consumatorilor.
Reprezentanţii Comisariatului Judeţean pentru Protecţia Consumatorilor Constanţa instituţiei au făcut vineri un control la Patiseria Gix din municipiul Constanţa. 
Comisarii au descoperit mai multe nereguli, printre care depozitarea produselor în condiţii improprii, la temperaturi de peste 27 de grade, procedurile de preparare au loc în condiţii neigienice, nefiind adăpostite de praf şi de muşte, iar ustensilele folosite nu sunt destinate alimentaţiei publice. 
Horia Constantinescu, şeful Comisariatului Judeţean pentru Protecţia Consumatorului a menţionat că această unitate oferă produse de patiserie în baza unui contract pentru două grădiniţe din municipiul Constanţa.
În urma neregulilor constatate, comisarii au decis închiderea temporară a patiseriei până la remedierea deficienţelor. De asemenea, reprezentanţii unităţii au fost invitaţi luni la sediul Comisariatului Judeţean pentru Protecţia Consumatorilor pentru finalizarea actului de control şi stabilirea amenzii.
Pe aceeaşi temă:

6 iunie 2018, 11:33
Un nou exerciţiu pentru alarmarea populaţiei FOTO Adevărul
Un nou exerciţiu de alarmare a populaţiei a avut loc miercuri, începând cu ora 10.00, în Bucureşti şi în toate judeţele ţării, când sirenele au emis semnalul „Alarmă la dezastre”.
Asta presupune iminenţa producerii unor calamităţi cu impact major asupra comunităţilor, arată Inspectoratul pentru Situaţii de Urgenţă (IGSU).
IGSU precizează că, în ţara noastră, există trei tipuri de alarme: alarmă la dezastre (5 sunete), prealarmă aeriană (3 sunete) şi alarmă aeriană (15 sunete).
Începând cu luna august a anului trecut, Inspectoratul General pentru Situaţii de Urgenţă (IGSU) desfăşoară în prima zi de miercuri din fiecare lună exerciţii de alarmare care sunt destinate testării mijloacelor tehnice existente la nivel naţional şi îmbunătăţirii timpului de reacţie al autorităţilor în situaţii speciale de urgenţă.

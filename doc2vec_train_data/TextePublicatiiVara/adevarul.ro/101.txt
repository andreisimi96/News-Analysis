27 mai 2018, 13:15
Bucureştenii, în topul europenilor care se plâng de lipsa de parcuri FOTO Adevărul
Bucureştenii se plasează pe locul patru în topul europenilor nemulţumiţi de lipsa spaţiilor publice: pieţe, bulevarde sau zone pietonale.
Aşa arată cele mai recente statistici publicate de Biroul European de Statistică - Eurostat. 
Concret, în privinţa capitalelor Uniunii Europene, rezultatele arată diferenţe semnificative de satisfacţie, cu niveluri cuprinse între 41% şi 88%. Totuşi, în majoritatea capitalelor, locuitorii sunt în general mulţumiţi de spaţiile publice. 
85% dintre locuitori s-au arătat mulţumiţi foarte mult cu pieţele, bulevardele şi zonele pietonale din oraş, dacă locuiau în Luxemburg şi Viena (88%), Stockholm (87%), Ljubljana (86%) şi Helsinki (85%).
În schimb, doar aproximativ jumătate dintre locuitori au declarat că sunt mulţumiţi de aceleaşi spaţii publice din Valletta (41%), Atena (49%), Roma (55%), Bucureşti şi Nicosia (câte 56%) şi Sofia (58%). 

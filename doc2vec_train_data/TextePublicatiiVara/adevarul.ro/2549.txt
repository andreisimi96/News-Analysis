11 iunie 2018, 12:23
Unul dintre participanţii din Botoşani de la mitingul organizat de PSD a ajuns la spital FOTO Facebook/Doina Federovici
Un participant la mitingul PSD-ului de sâmbătă seara a ajuns la Urgenţe. Acesta ar fi băut vin, rachiu şi ar fi mâncat numai 5 mici toată ziua şi, de la oboseală, a intrat în criză comiţială. A fost luat cu ambulanţa direct din autocarul cu care se întorcea de la Bucureşti.
Dragnea: Ce am organizat sâmbătă în Piaţa Victoriei a fost mitingul mi...
Un participant din Botoşani la mitingul PSD organizat în Piaţa Victoriei din Bucureşti a fost luat cu ambulanţa direct din autocarul pus la dispoziţie pentru simpatizanţi de filiala judeţeană a partidului social-democrat. Protestatarul împotriva ”statului paralel” a intrat în criză comiţială după ce ar fi băut rachiu şi vin în timpul zilei de sâmbătă.
Rachiu, vin şi 5 mici
Bărbatul ajuns la Urgenţe la Spitalul Judeţean ”Mavromati” din Botoşani are 56 de ani şi este un susţinător al PSD din comuna botoşăneană Suharău. Acesta a plecat la Bucureşti cu unul dintre autocarele închiariate de PSD, împreună cu alţi susţinători şi membrii de partid. După o zi obositoare, bărbatului i s-a făcut rău în autobuz la întoarcere, chiar în apropierea municipiului Botoşani. Bărbatul a leşinat şi aproape şi-a înghiţit limba, intrând în criză comiţială. A fost chemată ambulanţa, iar bărbatul a fost preluat direct din autocar şi dus cu ambulanţa la spital. După ce şi-a revenit, a explicat personalului medical că în cursul zilei de sâmbătă a băut vin şi rachiu şi a mâncat doar cinci mici. „A spus că a băut vin, rachiu şi a mâncat cinci mici la miting. Pe drumul de întoarcere a suferit o criză comiţială în autocar. Fiind prima, a fost trimis la consult neurologic, dar şi psihiatric”, a precizat pentru monitorulbt.ro un asistent din cadrul UPU-SMURD. Cel mai probabil bărbatului i s-a făcut rău de la oboseală şi de la alimentaţia precară.
Vă mai recomandăm:
Reacţia primarului social-democrat ameninţat cu excluderea după ce l-a criticat pe Dragnea: „Nu pot accepta să fiu condus de un condamnat penal“

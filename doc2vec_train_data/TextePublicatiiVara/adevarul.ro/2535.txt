11 iunie 2018, 11:33
Alba Iulia are o semnificaţie aparte pentru românii de pretutindeni. În anul Centenarului, lumea este obişnuită să primească invitaţii tradiţionale, dar incursiunea în universul golfului, la Alba, credem că vă va cuceri.
Cel mai mare sondaj internaţional realizat de Ferratum compară obiceiu...
Inaugurat în 2017, resortul de golf va primi peste două luni şi completarea supremă odată cu inagurarea terenului de golf, deschis pentru competiţii locale şi internaţionale.
Pe  o suprafaţă de peste 60 de hectare, clubul de golf este dotat cu tot ce este necesar pentru ca jocul de golf să fie o experienţă unică, iar sejurul la Theodora Golf Club complet şi memorabil.
Localizat în centrul Transilvaniei, Theodora Golf Club beneficiază de facilităţi unice şi servicii premium într-un cadru natural, relaxat şi primitor. Resortul oferă tuturor oaspeţilor, vizitatorilor şi jucătorilor de golf: cazare de 4 stele în cele 15 vile, restaurant internaţional a la carte cu lounge bar şi terasă, salon privat. Sunt disponibile şi o sală de conferinţe şi un pavilion exterior pentru evenimente, piscina exterioară şi pentru cei interesaţi de golf: terenul de 18 cupe, driving range cu 20 de slot-uri şi simulatorul de golf indoor. Resortul beneficiaza si de un Pro Shop cu accesorii şi suveniruri de golf, atat pentru turisti cat si pentru jucatorii profesionisti. Odată ajuns aici, vizitatorul este surprins să constate pe lângă frumuseţea naturală a locului, existenţa unui resort veritabil, în care incursiunea în lumea golfului devine o invitaţie seducătoare la joc, pasiune şi excelenţă.
Profesorii de golf ghidează pe toţi cei interesaţi cu răbdare şi interes, iar în timpul liber, restaurantul The View, cu priveliştea sa unică, asupra întregului teren de golf, completează tabloul unei zile deosebite prin simfonia de gust, stil şi experienţă culinară, asigurată de Executive Chef Florin Matei. Meniul internaţional a la carte conţine preparate diversificate, cu produse proaspete, din surse locale, iar selecţia de băuturi este o surpriză plăcută pentru cunoscători.
”Play like a champion, relax like a pro” este invitaţia de a veni  în acest loc deosebit, unic în România şi pe care îl puteţi descoperi în cele câteva imagini, dar şi direct pe site-ul clubului, theodoragolfclub.ro., sau retelele de socializare.

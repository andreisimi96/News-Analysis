LIVE VIDEO Ministrul Justiţiei, Tudorel Toader, despre când ar trebui pusă în aplicare decizia CCR privind revocarea şefei DNA
7 iunie 2018, 12:05
Ministrul Justiţiei, Tudorel Toader FOTO Inquam Photo/Octav Ganea
Ministrul Justiţiei Tudorel Toader este prezent joi şi vineri în vestul ţării, la Arad şi Timişoara. Joi, ministrul a vizitat Penitenciarul Timişoara şi Curtea de Apel Timişoara.
UPDATE: Tudorel Toader a declarat că nu crede că preşedintele Klaus Iohannis va refuza punerea în aplicare a deciziei CCR. "Nu cred că preşedintele Republicii va da românilor un exemplu de nerespectare a legii fundamentale. Un singur titular a acestei demnitar avem în această ţară. Eu nu cred că poporul român va privy favorabilă o posibilă conduită în care nu cred, de nerespectare de deciziei CCR, de nerespctare a Constituţiei. Puterea vine de la popor şi alegătorii te pot sancţiona. Există şi altă sancţiune mult mai severă, dar pe care eu nici nu vreau să o pronunţ şi care ultima dată s-a aplicat acum şase ani de zile", a declarat Tudorel Toader.   
UPDATE: Tudorel Toader despre momentul din care preşedintele Klaus Iohannis ar trebui să pună în aplicare decizia CCR privind revocarea Laurei Codruţa Kovesi: "Obligaţia respectării deciziei CCR este de la data publicării în Monitorul Oficial". 
Potrivit programului anunţat de Ministerul Justiţiei, Tudorel Toader are astăzi programată o întrevedere cu prefectul judeţului Timiş, Eva Georgeta Adreaş. Tot astăzi, Tudorel Toader a vizitat Curtea de Apel Timişoara şi Penitenciarul Timişoara. Vineri, Tudorel Toader va merge la Arad, unde va avea o întâlnire cu prefectul de Arad, Florentina Horgea. Tot vineri, Tudorel Toader va participa la inaugurarea lucrărilor de modernizare a Palatului de Justiţie din Arad. Tot în cursul zilei de vineri, Tudorel Toader va avea o întâlnire cu judecătorii Tribunalului Arad. 

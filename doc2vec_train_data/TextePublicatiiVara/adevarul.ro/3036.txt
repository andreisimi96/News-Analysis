13 iunie 2018, 16:41
Lecţie deschisă FOTO Alexandra Georgescu
La Clubul Artelor al Palatului Culturii "Teodor Costescu" a avut loc miercuri, 13 iunie, începând cu ora 11,00, o lecţie deschisă cu o grupă de elevi de la Liceul de Artă "I. Şt. Paulian", cu tema "Ia românească în arta universală - Henri Matisse".
Tabloul „Cântecul ciobănaşului”, de Nicolae Grigorescu, va fi repatria...
Henri Matisse (1869 - 1954) este pictorul francez care a făcut celebră ia românească. Matisse desăvârşeşte în aprilie 1940 „La Blouse Roumaine“, după o muncă asiduă de 6 luni şi de un lung proces de simplicare.
“Ne apropiem de Ziua Internaţională a Iei, care va fi pe 24 iunie şi Palatul Culturii Teodor Costescu vine cu o serie de manifestări în întâmpinarea acestei zile. Astfel, astăzi, avem ca invitaţi elevii Liceului de Artă pentru a intra în fabuloasa lume picturii şi a universalităţii iei româneşti”, a precizat Daciela Rotaru, coordonatorul proiectului.
„Ne bucurăm că a fost lansată invitaţia de către Clubul Artelor al Palatului Culturii Teodor Costescu, noi avem o bună colaborare cu acest club, am participat la diferite activităţi organizate aici în decursul anului. Ne bucurăm că s-au perindat mulţi elevi, încercăm să facem nişte activităţi artistice cât mai plăcute atât pentru elevii de la Liceul I.Şt. Paulian, cât şi pentru tinerii severineni, doritori de artă”, a  spus, la rândul său, profesorul Lucian Mareşi de la Liceul de Artă „I.Şt. Paulian”.

7 iunie 2018, 07:30
Simona halep s-a calificat în semifinalele turneului de la Roland Garros şi a reuşit să îşi asigure o sumă de bani, care îi ridică câştigurile financiare la un nivel superior.
Concret, Simona are deja securizaţi 560.000 de euro, echivalentul a 660.108 dolari. Aceşti bani se alătură sumei de 23.494.071 dolari, pe care ea o câştigase de la turneele WTA la care a participat de când se află în circuit. 
Acum, înainte de semifinala cu Muguruza, Simona a depăşit borna celor 24 de milioane de dolari luaţi din tenis, atingând suma de 24.154.179 dolari.
Simona se află pe locul 11 în clasamentul all-time al câştugurilor din WTA, dar dacă va juca finala va urca direct pe locul opt, urmând să le depăşească pe Svetlana Kuzneţova, Kim Clijters şi Martina Hingis.
Calificarea în finala de la Roland Garros este răsplătită cu 1.120.000 euro, iar câştigătoarea trofeului va încasa 2.2 milioane de euro.

27 mai 2018, 23:18
Fostul preşedinte american George H.W. Bush, în vârstă de 93 de ani, a fost internat duminică într-un spital din Maine, acuzând presiune arterială scăzută şi oboseală, a scris pe Twitter un purtător de cuvânt al familiei, citate de Reuters.
Bush va rămâne pentru câteva zile sub observaţie în Centrul de Sănătate, a scris purtătorul de cuvânt, Jim McGrath.
„Fostul preşedinte este conştient şi dinamic şi nu are niciun disconfort", a scris  McGrath pe Twitter.
Bush a fost spitalizat luna trecută în Texas, pentru tratarea unei infecţii şi a stat internat aproape două săptămâni. El a ajuns la spital la o zi după ce a participat la funeraliile soţiei sale Brbara, decedată în 17 aprilie. Cei doi au fost căsătoriţi timp de 73 de ani.
0 (0 voturi)

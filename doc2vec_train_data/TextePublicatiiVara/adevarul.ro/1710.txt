6 iunie 2018, 17:53
Gara Constanţa Foto Sînziana Ionescu
CFR Călători prelungeşte circulaţia unor trenuri, în perioada 11-29 iunie 2018, pentru a face legătura directă între litoral şi Baia Mare, Cluj-Napoca, Timişoara şi Reşiţa.
Prima reacţie a Simonei Halep după ce a urcat în semifinale la Roland ...
Următoarele trenuri vor circula astfel:
- Trenurile IR 1642 Baia Mare (pl. 17.52) / IR 1638 Cluj Napoca  (pl. 19.05)  cu destinaţia Bucureşti Nord (sos. 06:14) îşi vor prelungi mersul până la Constanţa, circulând pe distanţa Bucureşti Nord (pl. 07.25) - Constanţa (sos. 09.39) ca tren IR 12581 (în locul trenului 1581).
- Trenurile IR 1696 Timişoara Nord (pl 22.40) / R 9172 Reşiţa Sud Hm (pl. 22.05) cu destinaţia Bucureşti Nord (sos. 08.26) îşi vor prelungi mersul până la Mangalia, circulând pe distanţa Bucureşti Nord (pl. 09.00) - Constanţa (sos. 11.14) ca tren IR 12583 (în locul trenurilor IR 1583/IR 1985), iar pe distanţa Constanţa (pl 12:20) – Mangalia (sos 13.32) ca tren R 8385.
- Trenurile IR 1641/ IR 1648 / IR 1639 cu plecare din Bucureşti Nord (la ora 21.10) şi au ca destinaţie Bistriţa Nord (sos. 05.26) / Cluj Napoca (sos. 07.43) / Baia Mare (sos. 09.27) vor circula de la Constanţa ca tren IR 12586 Constanţa (pl. 17.00) - Bucureşti Nord ( sos.19.29),  în locul trenului IR 1586 Constanţa - Bucureşti Nord.
- Trenul IR 1695 cu plecare din Bucureşti Nord (la ora 21.20) şi cu destinaţia Timişoara Nord (sos. 06.52) / R 9161 Reşiţa Sud Hm (sos. 07.05) va circula de la Mangalia (pl. 16.07),  pe distanţa Mangalia – Constanţa ca tren R 8390, iar pe distanţa Constanţa (pl. 18.40) - Bucureşti Nord (sos.20.55) ca tren IR 12588,  în locul trenului IR 1588 Constanţa- Bucureşti Nord. 
„Pentru evitarea aglomeraţiei din ziua plecării trenului, recomandăm pasagerilor să-şi procure din timp legitimaţiile de călătorie. Acestea pot fi achiziţionate cu anticipaţie:   online  de pe  www.cfrcalatori.ro ; de la  automatele de vânzare bilete  din gări; de la  automatele ZebraPay ; direct de la casele de bilete din gări şi agenţii de voiaj CFR; de la distribuitori autorizaţi (agenţii de turism)“, transmite CFR.
Studenţii pot călători gratuit conform legii, iar toţi pasagerii pot beneficia de reduceri importante prin alegerea ofertei tarifare potrivite, cu diversele discounturi acordate. Acestea sunt prezentate în detaliu pe  www.cfrcalatori.ro , la secţiunea Trafic intern/ Oferte.
„Înainte de efectuarea călătoriei, recomandăm pasagerilor să se asigure că au achiziţionat bilet pentru evitarea taxării suplimentare în tren şi/sau suportarea costurilor amenzii conform reglementărilor în vigoare. Pentru informaţii actualizate despre circulaţia trenurilor, călătorii sunt rugaţi să consulte pagina de internet a companiei  www.cfrcălători.ro , să ne contacteze la numărul de telefon 021/9521 sau să se adreseze personalului nostru din staţii“, a precizat CFR. 
Pe aceeaşi temă: 

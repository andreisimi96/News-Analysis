Trei maşini au fost implicate într-un accident petrecut pe DN1. O persoană a rămas încarcerată
5 iunie 2018, 12:31
Loganul alb a fost lovit după ce şoferul a virat fără să se asigure către drumul spre Băicoi FOTO Diana F.
Trei autoturisme au fost implicate într-un accident petrecut, marţi, pe DN1. Şoferul unuia dintre autoturismele lovite a rămas încarcerat. Traficul în zona a fost restricţionat pentru câteva zeci de minute.
Trei persoane decedate, dintre care un copil de 7 ani, într-un acciden...
Accidentul s-a petrecut, marţi la orele prânzului, pe DN1, la intersecţia cu drumul judeţean 100 S care duce spre oraşul Băicoi.
Din primele informaţii, şoferul unui Logan de culoare albă, care circula dinspre Câmpina spre Ploieşti a virat brusc la stânga cu intenţia de a merge spre Băicoi. Nu s-a asigurat când a început manevra, astfel că a fost lovit lateral de un autoturism care circula regulamentar dinspre Ploieşti spre Braşov. Cele două autoturisme intate în coliziune au lovit o a treia maşină.
În urm a impactului, patru persoane au fost rănite, dintre care trei uşor. Doar şoferul autoturismului Logan a rămas încarcerat. El a suferit fracturi la ambele picioare şi un traumatism cranian şi a fost transportat la Spitalul Judeţean de Urgenţă Ploieşti.
Celelalte trei victime au fost evaluate din punct de vedere medical de medicii de la SMURD sosiţi la faţa locului.

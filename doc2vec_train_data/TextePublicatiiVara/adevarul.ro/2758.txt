12 iunie 2018, 15:18
Imigrantii incercau sa iasa ilegal din Romania
Zeci de persoane, printre care şase copii, din Irak, Afganistan şi Iran, au fost depistate în timp ce încercau să iasă ilegal din România, ascunşi în remorca unui automarfar.
Iohannis, despre „statul paralel“: Este doar o invenţie a PSD ca să-şi...
32 de persoane au ajuns marţi dimineaţa, la ora 8,30, în Borş, ascunse într-un autocamion înmatriculat în Turcia, care era condus de un cetăţean bulgar, în vârstă de 56 ani.
Conform documentelor de însoţire a mărfii, acesta transporta role de hârtie din Bulgaria pentru o societate comercială din Germania.
La controlul amănunţit asupra mijlocului de transport, poliţiştii de frontieră au descoperit în remorca camionului 21 de bărbaţi, cinci femei şi şase copii, adulţii având vârste cuprinse între 19 şi 40 ani, iar copiii între 1 şi 10 ani, informează sursa citată.
Verificările preliminare au arătat că cei în cauză sunt cetăţeni din Irak, Afganistan şi Iran, înregistraţi ca solicitanţi de azil în România.
"Ca urmare a celor constatate, poliţiştii de frontieră efectuează cercetări pentru a se stabili întreaga activitate infracţională şi identificarea tuturor persoanelor implicate", au precizat reprezentanţii Inspectoratului Teritorial al Poliţiei de Frontieră (ITPF) Oradea.

31 mai 2018, 09:24
Marius Haţegan va fi desemnat vicepreşedinte al CJ Alba
Consiliul Judeţean Alba va desemna joi, 31 mia, un nou vicepreşedinte pe postul rămas liber după decesul fostului consilier judeţean, Alin Cucui. Persoana propusă este Marius Haţegan, secretar general al PNL Alba cu afaceri în domeniul
O depresie puternică ar fi determinat sinuciderea vicepreşedintelui CJ...
Pe ordinea de zi a şedinţei Consiliului Judeţean Alba de joi, 31 mai, se regăseşte şi punctul privind alegerea unui vicepreşedinte ca urmare a încetării premature a mandatului lui Alin Cucui. Liberalii s-au reunit la sfârşitul săptămânii trecute în şedinţa Biroului Permanent Judeţean şi au optat pentru un consilier judeţean care provine din rândul vechiului PDL, potrivit algoritmului de la alegeri. 
Este vorba despre consilierul judeţean Marius Haţegan, care deţine şi funcţia de secretar general al partidului. Haţegan provine din fostul PDL şi este unul dintre cei mai apropiaţi colaboratori ai preşedintelui CJ Alba, Ion Dumitrel.
El s-a situat pe locul trei pe lista PNL pentru CJ Alba la alegererile din 2016, după Ion Dumitrel şi Florin Roman. Marius Haţegan a fost de acord să renunţe la afacerile prospere pe care le deţine pentru a putea accede la scaunul de vicepreşedinte. Potrivit declaraţiei de interese, el are calitatea de administrator/acţionar al firmei SC Oma Grup Instal SRL şi de administrator la SC Adimar Proiect Instal SRL, ambele implicate în contracte cu primării şi autorităţi publice din Alba. 
PNL deţine majoritatea în Consiliul Judeţean, iar alegerea vicepreşedintelui se face cu majoritate simplă. Componenţa acestuia este următoarea PNL – 19 mandate de consilier judeţeni, PSD – 10 mandate de consilieri judeţeni, ALDE – 2 mandate de consilieri judeţeni şi PMP – 2 mandate. 
Marius Hategan este secretar general al PNL şi secretar al comisiei de amenajare a teritoriului, investiţii şi turism din cadrul CJ Alba. Este asociat (33,3%) şi administrator al firmei SC “Oma Grup Instal SRL” (Lucrari de construcţii a proiectelor utilitare pentru fluide)  şi asociat (50%) şi administrator la SC Adimar Proiect Instal SRL (Activităţi de inginerie şi consultanţă tehnică legate de acestea). În ultimii 10 ani, cele două societăţi au avut contracte cu autorităţi publice din Alba şi din alte judeţe în valoare totală de peste 50 de milioane de lei.
Percheziţii DIICOT la fabricile Holzindustrie Schweighofer, Direcţii Silvice şi Gărzi Forestiere într-un dosar cu prejudiciu de 25 de milioane de euro
Primăria Alba Iulia se împrumută cu 100 de milioane de lei pentru a finanţa mai multe obiective de investiţii din oraş

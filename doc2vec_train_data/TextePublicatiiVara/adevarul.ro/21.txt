26 mai 2018, 13:03
Post de radio pirat                                                                           FOTO IPJ Giurgiu
Postul de radio emitea pe frecvenţa 93,1 FM dintr-un sat din apropierea Bucureştiului. Oamenii sunau în direct şi făceau dedicaţii muzicale. Se difuzau chiar şi reclame.
„Remains of the feast“, o expoziţie de bijuterie contemporană, inspira...
Postul de radio pirat a fost descoperit de poliţiştii giurgiuveni în urma unei percheziţii domiciliare la locuinţa unui tânăr din comuna Colibaşi, judeţul Giurgiu.
„Poliţiştii din cadrul Inspectoratului de Poliţie Judeţean Giurgiu, în baza unui mandat emis de Judecătoria Giurgiu au efectuat o percheziţie domiciliară la locuinţa unui bărbat de 32 de ani din comuna Colibaşi, judeţul Giurgiu. Cu ocazia activităţilor efectuate a fost identificat un post de radio pirat care emitea pe frecvenţa FM 93,1”, transmite IPJ Giurgiu.
De asemenea, cu ocazia percheziţiilor, oamenii legii au constatat că locuinţa era racordată ilegal la reţeaua de alimentare cu energie electrică.
Poliţiştii giurgiuveni au ridicat în vederea confiscării, toata aparatura folosită la transmiterea radio ilegală.
Persoana bănuită de săvârşirea infracţiunilor este cercetată pentru transmiterea de programe de radiodifuziune fără licenţa de emisie, radiodifuzarea operelor sau a produselor purtătoare de drepturi de autor, furt de energie electrică prin folosirea de instalaţii clandestine in scopul ocolirii echipamentelor de măsurare
„Cu ocazia descinderii poliţiştii giurgiuveni au constatat că postul de radio emitea efectiv, se primeau telefoane in direct, se făceau dedicaţii, se difuzau reclame, fiind recepţionat atât la nivel local cât şi în municipiul Bucureşti”, mai spun poliţiştii.
Pe aceeaşi temă:

7 iunie 2018, 10:04
Poliţiştii de frontieră au reuşit să identifice şi să reţină în flagrant delict o tânără moldoveancă, bănuită de proxenetism. În timpul reţinerii, aceasta însoţea o altă conaţională pe care reuşiseră să o racoleze de pe reţelele de socializare.
În Chişinău, 20.000 de persoane călătoresc gratuit cu transportul publ...
Tânăra ar fi acţionat conform unui plan bine determinat. Pe reţelele de socializare aceasta identifica tinere şi le îndemna la practicarea prostituţiei în Istanbul, Turcia, convingându-le că activitatea lor va fi bine plătită. 
Pe data de 18 mai curent, pe Aeroportul Internaţional Chişinău a fost creat un filaj al acţiunilor moldovencei, care reuşiseră să identifice o victimă şi împreună urmau să ajungă în Turcia. Persoanele în cauză s-au prezentat la cursa Chişinău-Istanbul şi doar după trecerea formalităţilor de control al frontierei, echipa de anchetă a acţionat şi tânăra, bănuită de proxenetism a fost reţinută.
În cadrul audierilor, tânăra de 23 de ani a relatat în amănunte planul său deconspirat la frontieră, recunoscându-şi vina. Aceasta este locuitoare a satului Tudora, Ştefan-Vodă, şi educă doi copii minori. 
În cazul în care se va dovedi vinovăţia moldovencei, ea riscă pedeapsă cu închisoarea de la 4 la 7 ani.

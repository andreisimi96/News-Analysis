8 iunie 2018, 10:31
Cele mai mari vedete din România vor urca pe scena Alba Fest
Vineri începe, la Alba Iulia, sărbătoarea ”Alba Fest”, la care sunt aşteptaţi să participe în cele trei zile de festival peste 50.000 de persoane.
S-a semnat contractul pentru Monumentul Unirii de la Alba Iulia. Sculp...
Alba Fest 2018 este cel mai important eveniment organizat de Primăria Alba Iulia în acest an. Bugetul festivalului se ridică la suma de 700.000 de lei. 
Potrivit administraţiei locale, “marea unire” a celor mai în vogă artişti din industria muzicală românească va face istorie într-o nouă ediţie. Artiştii cu hit-uri devenite peste noapte „number one” la toate radiourile şi în toate topurile, cei mai văzuţi şi apreciaţi la toate emisiunile TV din România, vin din nou în Transilvania, la Alba Fest – The very Best of The Best.
”Numărătoare inversă a început, doar câteva ore ne despart până la debutul unei noi ediţii a celui mai aşteptat eveniment al anului de la Alba Iulia. Cei care vor alege să petreacă acest sfârşit de săptămână în Cealaltă Capitală vor avea parte de momente memorabile”, mai susţin reprezentanţii administraţiei locale. Sunt aşteptaţi în Cetatea Alba carolina, în cele trei zile de spectacole, peste 50.000 de spectatori.
Pe lângă super concertele pregătite la ceas de seară, cu B.U.G. Mafia, INNA, Andra, Smiley, Carla’s Dreams, Paraziţii, Atonia, Alina Eremia, 3SE, Vanotek, Sore, Alex Velea, Jo, Whats’Up, Fly Project, Nicoleta Nucă, Guess Who, Freestay, Irina Rimes, Feli, Mira şi Lidia Buble, petrecerea va continua şi după spectacol la Stage Summer: Alba Fest Official After Party, când Batalionul de distracţie se mută în curtea Cazarmei Gemina (în spatele scenei de concert).
Ca în fiecare an divertismentul continuă şi după spectacole, iar anul acesta Club Stage va aduce petrecerea mai aproape de scena Alba Fest şi a pregătit 3 zile de distractie la Stage Summer: Alba Fest Official After Party, hosted by: Moving Elements • DJ Paul • ANER,  în 8, 9 şi 10 Iunie, de la ora 23:00, alături de artiştii invitaţi în acest an la Alba Fest. Pregătirile au intrat pe ultima sută de metri, scena festivalului este montată, iar în curtea cazarmei s-a montat  şi cortul care va găzdui petrecerea de după spectacole.
Programul evenimentelor la festivalul ”Alba Fest”
11:00 CEREMONIA DE ABSOLVIRE A PROMOŢIEI 2018 A UNIVERSITĂŢII TEHNICE CLUJ-NAPOCA – EXTENSIA ALBA IULIA
Casa de Cultură a Sindicatelor Alba Iulia
12:00 CEREMONIALUL SCHIMBULUI DE GARDĂ
Garda Cetăţii Alba Carolina / Poarta a IV-a – Poarta a III-a
17:00 ANDRA, VANOTEK, NICOLETA NUCĂ, IRINA RIMES, JO, GUESS WHO, FLY PROJECT, LIDIA BUBLE
Concerte / Scena Piaţa Cetăţii
00:00 AFTER PARTY – BATALIONUL DISTRACŢIEI
Stage Summer / Cazarma militară

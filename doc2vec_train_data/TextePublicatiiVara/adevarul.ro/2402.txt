Fostul primar al Sectorului 5, Marian Vanghelie, a participat sâmbătă seară la mitingul PSD din Piaţa Victoriei. Vanghelie nu îi dă mai mult de o săptămână Laurei Codruţa Kovesi în fruntea DNA.
REPORTAJ. Ce nu s-a văzut la televizor de la mitingul PSD. „Să nu mai ...
„Nu îi dau mai mult de o săptămână doamnei Kovesi. Indiferent de situaţie, eu cred că într-o săptămână va pleca şi va începe să răspundă pentru ce a făcut. Sunt judecători care aşteaptă să dea declaraţii despre dna Kovesi şi cum au fost obligaţi să condamne oameni, care nu meritau să meargă la puşcărie. Vrem un stat de drept real, care să funcţioneze cum a funcţionat 100 de ani în această ţară. Au venit dl Coldea, dna Kovesi, dl Oprea şi dl Maior şi au stricat toate regulile. Nu se poate aşa ceva. Au distrus toată clasa politică, au distrus toţi oamenii de afaceri, au toţi oamenii care erau lideri de opinie în România”, a spus Vanghelie, spunând că toţi trebuie să răspundă pentru ce au făcut în această ţară.
Peste 130.000 de oameni au participat sâmbătă la mitingul PSD din Piaţa Victoriei, care s-a desfăşurat sub sloganul „Vrem prosperitate, NU Securitate! ”, iar filialele partidului au primit instrucţiuni ca participanţii - care sunt aduşi din toată ţara - să vină îmbrăcaţi în bluze albe sau în costume populare, să aibă steguleţe tricolore, să poarte în piept un autocolant cu logo-ul partidului şi să aibă la ei lanterne sau telefoane cu blitz.

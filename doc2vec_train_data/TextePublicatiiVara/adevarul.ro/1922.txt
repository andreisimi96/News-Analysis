Echipamente medicale unice în sud-estul Europei disponibile la Spitalu...
„S-a întâmplat ca pe un mandat de securitate naţională pe care DIPI l-a cerut şi obţinut, să intercepteze un grup de persoane, un preşedinte de CJ şi persoanele din jurul său. Vorbim de minim 34 de persoane. Ne referim la anul 2007. Aşa au aflat că primarii din judeţul respectiv care voiau să aplice pentru fonduri europene, că discutau cu o firmă pentru o strategie a judeţelui. Au discutat cu firma, au aplicat la firmă, s-a făcut strategia, primarii au obţinut cam 11 milioane de euro fiecare pentru Primărie. Toate convorbirile le-au luat şi le-au folosit în alt dosar. Au făcut nişte dosare la vreo 40 de primari. Iniţial erau 70 de primari. Majoritatea erau primari PSD“, a declarat Claudiu Manda.   
De asemenea, şeful Comisiei de control a SRI a declarat că încă nu se poate spune dacă au fost interceptate sau nu peste 6 milioane de persoane, în condiţiile în care unele persoane puteau fi prinse pe mai multe mandate. 
„Se pune întrebarea dacă sunt peste 6 milioane de unici sau mai puţini. Opinia noastră e că au fost peste 6 milioane de persoane interceptate“, a mai spus Manda.  

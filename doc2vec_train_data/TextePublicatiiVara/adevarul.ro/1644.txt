FOTO Clădiri din Iaşi incluse în Ruta Cultural Europeană a construcţii...
Conform publicaţiei citate, Selmayr şi Juncker sunt gata să dea înapoi în privinţa Articolului 7 al Tratatului UE, activat în decembrie de Bruxelles împotriva Poloniei ca urmare a îngrijorărilor privind statul de drept din această ţară, procedură ce ar putea conduce, teoretic, la suspendarea dreptului de vot al Poloniei în cadrul UE.
Întrucât există temeri că această procedură dură de sancţionare ar putea eşua din cauza lipsei de unanimitate în blocul comunitar, cei doi s-ar pronunţa în favoarea negocierilor cu Polonia.
Însă Timmermans îndeamnă Comisia să urmeze o linie dură şi să nu scadă intensitatea presiunilor până în momentul în care Partidul Lege şi Justiţie (PiS) aflat la guvernare în Polonia va abroga modificările aduse legilor justiţiei, modificări care, de altfel, au determinat activarea Articolului 7, considerat „arma nucleară“ instituţională a Bruxelles-ului.
De altfel, la jumătatea lunii trecute, Timmermans declara că nu există nicio şansă ca Articolul 7 să fie retras în etapa actuală. „Am făcut anumite progrese, dar nu suntem în poziţia de a spune că problemele au fost rezolvate“, a spunea el atunci, în contextul unor speculaţii privind oprirea procedurii împotriva Poloniei.
Totuşi, atât Juncker şi Selmayr, cât şi Timmermans îşi doresc acelaşi rezultat, adică respectarea de către Polonia a standardelor UE. 
Dar, a afirmat un oficial european pentru Politico, divergenţele privind modul de abordare scot în evidenţă o altă problemă, care creează frustrare în rândul oficialilor europeni. „UE este, în mare măsură, lipsită de apărare în confruntarea cu democraţiile iliberale“.

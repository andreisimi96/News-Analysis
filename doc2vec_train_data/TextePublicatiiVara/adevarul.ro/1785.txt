Manifestările se vor desfăşura în perioada în perioada 11-13 iunie.
„Vom veni în faţa dumneavoastră cu  expoziţii de pictură, artă decorativă, arta lemnului, ţesături,  spectacole folclorice, spectacole de muzică uşoară, balet, dans modern. Scopul nostru este să ducem mai departe această extraordinară moştenire, să formăm noi generaţii de artişti , să cultivăm dragostea faţă de frumos“,
se arată într-un comunuicat de presă al instituţiei.
În Sala Sporturilor s-a organizat până acum un concurs de dans şi un campionat european de box U 21.
Luni, 11 iunie, începând cu ora 18:00, iubitorii de folclor se vor bucura de recitalurile cursanţilor instituţiei noastre, acompaniaţi  de orchestra Ansamblului Maria Lătăreţu, dirijor Constantin Argint, dar şi de cele ale invitaţilor speciali: Taraful Nuţi şi Vasile Tapotă - Lătăreţu, Cristian Fodor şi Loredana Streche.
Marţi, de la ora 18:00, va avea loc un spectacol susţinut de cursanţii claselor intrumente de suflat, dansuri populare, precum şi  de Fanfara din Novaci.
Miercuri, 13 iunie, de la ora 18:00, iubitorii de muzică uşoară, balet şi  dans modern sunt aşteptaţi la un spectacol artistic plin de culoare. Invitatul special al serii Mircea Vintilă.
Concertele vor avea loc la Sala Sportului, iar intrarea va fi liberă. 
Tot în această perioadă, începând cu ora 17:00,  meşterii populari îşi vor etala produsele  în zona pietonală din centrul oraşului Târgu Jiu, în căsuţele special amenajate pentru ei.

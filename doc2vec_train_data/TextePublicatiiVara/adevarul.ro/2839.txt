Foto: arhivă Adevărul
În urma verificărilor din teren, poliţiştii au constatat peste 500 de abateri de la legislaţia rutieră, reţinând 57 de permise şi certificate de înmatriculare.
Cum s-a ales cu dosar penal pentru trafic de substanţe toxice un şofer...
Zeci de şoferi vor fi pietoni pentru următoarele luni, după ce poliţiştii rutieri din judeţul Brăila au descoperit numeroase nereguli la autovehicule şi încălcări ale legislaţiei rutiere.
”În perioada 4 iunie-11 iunie, poliţiştii rutieri din cadrul Inspectoratului de Poliţie Judeţean Brăila au acţionat pe arterele rutiere din municipiu şi judeţ pentru combaterea producerii accidentelor rutiere grave, precum şi pentru constatarea de contravenţii şi infracţiuni rutiere”, au precizat reprezentanţii Inspectoratului de Poliţie Judeţean Brăila.
În urma verificărilor, au fost constatate 553 de abateri la regimul rutier şi au fost reţinute în vederea suspendării exercitării dreptului de a conduce 43 de permise de conducere auto.
De asemenea, pentru neregulile constatate la autovehicule, poliţiştii au retras 14 certificate de înmatriculare.

8 iunie 2018, 15:48
Poliţistul Dorin Petcu este acuzat că a bătut un bărbat în sediul Poliţiei
Agentul Dorin Petcu a fost chemat pe data de 11 mai  la Parchetul de pe lângă Tribunalul Dolj pentru a fi audiat într-un dosar în care este cercetat pentru purtare abuzivă, şantaj, instigare la lipsire de libertate şi instigare la fals intelectual. Omul legii a fugit de procurori, iar ulterior a fost reţinut şi plasat în arest la domiciliu.
VIDEO Căldură mare, monşer. Un bărbat a făcut baie într-o fântână arte...
Agentul Dorin Petcu ste acuzat că în noaptea de 27 spre 28 iulie 2016, alături de alţi poliţişti ar fi luat pe sus un craiovean şi l-ar fi introdus cu forţa în maşină, dus la sediul Inspectoratului de Poliţie al Judeţului Dolj, l-ar fi bătut şi apoi ameninţat să nu depună plângere. Pe data de 11 mai a fost chemat la Parchetul de pe lângă Tribunalul Dolj la audier, însă a spus că nu vorbeşte decât în prezenţa avocatului său şi că merge la maşină să-şi ia telefonul ca să-l sune. A urcat în autoturism şi s-a făcut nevăzut, iar imediat s-a facut nevăzut. Ulterior a fost reţinut şi plasat în arest la domiciliu.
Omul legii le-a cerut magistraţilor Judecătoriei Craiovei să scape de arestul la domiciliu şi să fie plasat sub control judiciar. Instanţa i-a admis cererea, dar hotărârea nu este definitivă şi procurorii pot face contestaţie, la Tribunalul Dolj.
Ionuţ Boceanu, în vârstă de 36 de ani, din Craiova, a povestit în 2016 că l-a sunat pe un bărbat care îl lovise pe un verişor al său şi i-a cerut să îl lase în pace. Poliţistul Dorin Petcu a aflat imediat şi i-a reproşat victimei că nu trebuia să facă acest lucru. „După ce am vorbit la telefon la aproximativ 20 de minute, au oprit în faţa blocului unde mă aflam patru autoturisme. Au coborât aproximativ 15 persoane, printre care şi poliţistul Dorin Petcu. Mi-a dat două palme şi mi-a reproşat că nu ţin cont de el în oraş şi că l-am sunat pe acel băiat care este al lui. Finul poliţistului Dorin Petcu a scos o sabie şi m-a lovit în umăr, dar nu cu partea care taie. Am aflat că din grupul de persoane care m-au agresat au făcut parte şi poliţişti“, a povestit victima.   

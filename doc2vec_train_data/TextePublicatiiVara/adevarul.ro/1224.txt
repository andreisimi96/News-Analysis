Cristi Danileţ Foto David Muntean
Judecătorul Cristi Danileţ a explicat marţi, printr-o postare pe blogul personal, consecinţele deciziei Curţii de Justiţiei a Uniunii Europene cu privire la căsătoria persoanelor de acelaşi sex, afirmînd că „România rămâne liberă să acorde sau nu dreptul gay-lor de a se căsători, dar nu poate refuza să recunoască căsătoria gay-ilor încheiată în UE”.
VIDEO Decizia Curţii de Justiţie a Uniunii Europene: cuplurile gay căs...
„CJUE, acum câteva minute: Noţiunea "soţ", în sensul dispoziţiilor dreptului Uniunii privind libertatea de şedere a cetăţenilor Uniunii şi a membrilor familiilor lor, cuprinde soţii de acelaşi sex. Cu alte cuvinte: cred că dacă doi gay nu se pot căsători în România (legislaţia nostră interzice), ei se vor putea căsători în UE şi reveni în România unde vor fi recunoscuţi. O să fie cam ca maşinile înmatriculate în Bulgaria: refuzăm să le acordăm drepturi aici?!”, a scris pe pagina de Facebook fostul membru CSM, Cristi Danileţ.
În cauza COMAN şi HAMILTON s-a decis azi de către Curtea Uniunii Europene de la Luxembourg, prin hotărârea nr. 80/2018, că în România trebuie recunoscută calitatea de „soţ” al unei persoane care a încheiat legal o căsătorie într-un stat membru al UE.
„Povestea este următoarea”, continuă Cristi Danileţ pe blogul său, „doi gay, dintre care unul român şi unul american, se căsătoresc în Belgia, stat UE. Vin în România, alt stat membru UE, dar statul nostru nu îi permite americanului să stea mai mult de 3 luni pentru că al nostru Cod Civil nu recunoaşte căsătoriile dintre gay, ca urmare el nu are calitatea de „soţ” potrivit legii româneşti. Cei doi contestă în justiţie şi invocă excepţia de neconstituţionalitate. CCR se codeşte să dea o soluţie evidentă potrivit art. 148 alin. 2 din Constituţie şi cere CJUE să interpreteze legislaţia europeană aplicabilă”.
Consecinţele acestei decizii, explică judecătorul Cristi Danileţ, este că deşi România este liberă să decidă dacă  acordă sau nu dreptul la căsătorie persoanelor de acelaşi sex, ţara noastră nu mai poate refuza recunoaşterea căsătoriei acestora încheiată într-un alt stat de pe teritoriul Uniuniii Europene.
„Prin urmare, România rămâne liberă să acorde sau nu dreptul gay-lor de a se căsători, dar nu poate refuza să recunoască căsătoria gay-ilor încheiată în UE”, a concluzionat Danileţ.

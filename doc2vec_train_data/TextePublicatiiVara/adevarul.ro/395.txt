Astfel, consumatorilor li se recomandă:
1. Să cumpere produse alimentare numai din locuri sau spaţii înregistrate sau autorizate sanitar veterinar şi pentru siguranţa alimentelor, pentru că le oferă garanţia unor produse sigure, care sunt controlate sanitar veterinar şi pentru siguranţa alimentelor şi care sunt depozitate în condiţii corespunzătoare de temperatură şi igienă;
2.Cât mai repede posibil după cumpărare, alimentele de origine animală se fie introduse în frigider, unde se păstrează astfel: carnea refrigerată, laptele, produsele din lapte şi ouăle la o temperatură de refrigerare de preferinţă între 0°C+4°C şi separat în funcţie de categoria de produs, iar carnea congelată la o temperatură cât mai scăzută, respectiv sub -12°C;
3. Să ambaleze separat alimentele care urmează a fi depozitate în frigider şi să le menţină în decursul perioadei de valabilitate, la temperaturile indicate pe ambalaj;
4.  Să păstreze alimentele gătite în recipiente acoperite;
5. Produsele care au fost decongelate să nu se recongeleze, pentru a fi preparate sau consumate ulterior;
6. Să îndepărteze alimentele alterate, care sunt o sursă de contaminare pentru celelalte alimente;
7. Să spele bine fructele şi legumele înainte de a le depozita în frigider şi înainte de a le consuma.
Consumatorii pot sesiza nereguli din domeniul siguranţei alimentelor, apelând gratuit, din orice reţea de telefonie, numărul de telefon al Call Center-ului ANSVSA: 0800 826 787.

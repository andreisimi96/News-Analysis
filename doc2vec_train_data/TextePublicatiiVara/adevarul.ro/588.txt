31 mai 2018, 13:54
Majoritatea parlamentară a respins joi, 31 mai, iniţiativa liberalilor şi a socialiştilor de a include pe ordinea de zi audierea ministrului Economiei, Chiril Gaburici, şi a directorului ANRE, Tudor Copaci, în legătură cu majorarea tarifelor la carburanţi.
VIDEO „Vă aşteptăm cu drag la Sadova”. Dodon invită toţi doritorii în ...
Atât liberalii, cât şi socialiştii au afirmat că majorarea tarifelor la carburanţi va provoca scumpiri în lanţ la un şir de produse alimentare şi servicii de transport.
Lidera PSRM, Zinaida Greceanîi, a declarat că guvernarea nu este deranjată că „vor avea de pătimit atât agricultorii, cât şi mulţi alţi producatori din ţară”.
Socialiştii au solicitat anularea hotărârii ANRE privind majorarea preţurilor la carburanţi.
„Aducem celor de la ANRE la cunoştinţă că urmează să raspundă în faţa statului R. Moldova şi în faţa cetăţenilor. Ei trebuie să servească interesului naţional”, a subliniat deputatul Vlad Bătrâncea în cadrul unei conferinţe de presă.
Democratul Corneliu Dudnic a justificat decizia ANRE prin faptul că preţurile la carburanţi cresc şi în UE.
Agenţia pentru Reglementare în Energetică de la Chişinău (ANRE) a anunţat marţi, 29 mai, preţurile-plafon la produsele petroliere pentru următoarele două săptămâni. Preţul la benzină a crescut cu 64 de bani, iar cel la motorină s-a mărit la fel cu 66 de bani.
În perioada 30 mai - 12 iunie, preţul pentru un litru de benzină Premium-95 nu poate fi mai mare decât 19 lei şi 79 bani, motorina - 17 lei şi 75 bani.

Alegeri Chişinău. Andrei Năstase: Voi elimina din instituţiile Primări...
Ar trebui să încep mesajul meu prin a spune că Republica Moldova se află astăzi la o răscruce şi că turul al doilea al alegerilor pentru primăria Chişinăului va fi decisiv pentru viitorul nostru. Aşa este, doar că, de fapt, nu e nimic nou în ceea ce ni se întâmplă acum. Republica Moldova a fost de fiecare data, la fiecare alegeri parlamentare, prezidenţiale sau pentru primăria Chişinău - „la răscruce””, a declarat Valeriu Munteanu într-o postare video pe Facebook.
Potrivit lui, „este de fapt aceeaşi dilemă pe care am avut-o întotdeauna: ce alegem? Vestul sau Estul, Uniunea Europeană sau Uniunea EuroAsiatică, România noastră sau Rusia lui Putin?”
„Cel puţin până acum, la Chişinău nu a câştigat niciodată Estul retrograd şi cotropitor. Nu trebuie să îl lăsăm să câştige nici de data asta”, a continuat liberalul.
Acesta susţine că alegătorii trebuie să iasă la vot şi să voteze „împotriva candidatului Estului. Împotriva candidatului Binomului Plahotniuc-Dodon, adică împotriva socialistului Ion Ceban”.
„Reduta Chişinău nu trebuie să cadă!”, a mai spus vicepreşedintele PL.

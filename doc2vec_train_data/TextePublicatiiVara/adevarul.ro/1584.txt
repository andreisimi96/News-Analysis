O arădeancă din localitatea Sântana a postat pe Facebook un filmuleţ în care prezintă unei vânzătoare un langoş în care spune că ar fi găsit viermi.
Gheorghe Iancu, şeful Comisariatului Judeţean pentru Protecţia Consumatorilor Arad, a declarat pentru site-ul Aradon că nu a fost primită nicio plângere legată de situaţia de la Sântana, dar că instituţia se sesizează în urma articolului din Aradon şi va acţiona în consecinţă.
Şi Direcţia Sanitar Veterinară şi pentru Siguranţa Alimentelor s-a autosesizat şi va începe o anchetă. De asemenea, Direcţia de Sănătate Publică Arad a declarat, tot pentru Aradon, că urmează să trimită la faţa locului o echipă pentru a face verificări.

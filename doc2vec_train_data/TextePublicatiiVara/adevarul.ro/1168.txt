Google şi Facebook, date în judecată de statul Washington
5 iunie 2018, 12:56
FOTO Marketing Land
Statul american Washington a anunţat luni că dă în judecată giganţii de internet Google şi Facebook, acuzându-i de încălcarea unei legi locale cu privire la publicitatea politică, transmite AFP.
Facebook a încheiat acorduri cu cel puţin 60 de producători de telefoa...
Potrivit legii, entităţile care vând spaţii publicitare pentru mesaje cu caracter politic, ca cei doi giganţi, trebuie „să păstreze informaţiile asupra celor care le achiziţionează“ şi să le facă publice.
Conform procurorului general al statului Washington, Bob Ferguson, Google şi Facebook nu au respectat aceste obligaţii timp de mai mulţi ani.
Candidaţi la alegeri şi grupuri politice au plătit aproximativ 3,4 milioane de dolari pentru publicitate electorală către Facebook şi 1,5 milioane de dolari către Google în ultimii zece ani, subliniază procurorul general din Washington.
Reclamele cu caracter politic sunt frecvente în Statele Unite şi au devenit un subiect sensibil în contextul apariţiei suspiciunilor privind amestecul Rusiei în scrutinul prezidenţial din noiembrie 2016.
Luate în vizor, Facebook şi Google au promis mai multă transparenţă în acest domeniu, inclusiv dezvăluirea finanţatorilor.

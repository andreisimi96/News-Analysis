Interlopul Duţu, care a lovit cu sabia în cap un poliţist, a fost trim...
Poliţistul sucevean Bogdan Bănică a povestit pe pagina sa de Facebook cum a decurs reîntâlnirea cu colegul său Ciprian Sfichi, poliţistul SAS ce a fost lovit cu o sabie în cap de către interlopul Alexandru Huţuleac, în timpul unei percheziţii.
„Intrând pe poarta mare în curtea îngrijită, l-am văzut. Era cu spatele, spijinit într-o cârjă metalică. Am intuit că e el, după statură, chiar dacă ultimele luni şi-au pus amprenta vizibil asupra sa. Când s-a întors cu privirea spre mine, vă mărturisesc, am rămas fără cuvinte. La propriu.
Cip,...atât am putut pronunţa desluşit...
Dănuţ, Ciprian, sau Duţu, cum îl cunosc apropiaţii... Sfichi Ciprian, eroul nostru de la S.A.S. Suceava...cel care a înfruntat moartea şi a reuşit să o învingă...
Am vrut să îl ajut să urce treptele. A refuzat categoric: "Mă descurc, sunt băiat mare!" Şi s-a descurcat! Le-a urcat singurel, fără sprijin.
Am stat la poveşti apoi, cu el, cu familia. Am glumit, luând soarta la mişto. Mai lipsea puţin şi mă încuraja el pe mine: "hai mă, o să fie bine!". Mă uitam în ochii lui şi citeam VIAŢĂ. Exact VIAŢĂ îi citeam în ochi, şi încredere, şi...bucurie. Bucuria de a trăi, conştient fiind că a fost la un pas să dea noroc cu Sf. Petru.
- Cum să le mulţumesc, Bog, celor ce m-au ajutat? Cum le-aş putea mulţumi?
- Fă-te bine, i-am răspuns. Revino lângă noi, în slujba cetăţeanului onest!
Ce vă pot spune e că mă întrerupea mereu cu mulţumiri adresate semenilor ce i-au fost alături. Uneori se oprea şi suspina. Apoi zâmbea şi iar vă mulţumea...VOUĂ! Celor cărora vă mulţumesc şi eu în numele lui.
La plecare m-a strigat, din spatele porţii: "Scrie tu că le mulţumesc din suflet, tuturor! Te rog, nu uita!".
Asta şi fac, RESPECT vouă, cunoscuţi sau străini ce aţi fost lângă el. Ciprian vă iubeşte. Şi Dumnezeu îl iubeşte pe Ciprian, redându-i viaţa!
Şi noi te iubim, Ciprian!”, a povestit Bogdan Bănică.
Agentul şef adjunct de poliţie Ciprian Sfichi şi-a revenit ca prin minune după ce a fost lovit cu sabia în cap de către un interlop din Rădăuţi, în timpul unei percheziţii.
La începutul lunii decembrie a anului trecut, poliţistul Ciprian Sfichi a fost operat de urgenţă la Spitalul de Neurochirurgie din Iaşi, de o echipă formată din zece medici, după ce a fost lovit violent cu sabia în cap de către un interlop al cărei locuinţă urma să o percheziţioneze.
Reamintim că  Dan Ciprian Sfichi a fost internat şi operat la Spitalul de Ne urochirurgie din Iaşi , după ce în dimineaţa zilei de 5 decembrie 2017 a fost rănit cu o sabie, de către un interlop, în timpul unei acţiuni. Bărbatul care l-a rănit se numeşte  Alexandru Huţuleac şi are 28 de ani . 
Huţuleac este cunoscut în zonă pentru implicarea într-un alt dosar, de trafic de droguri. În vara anului trecut, acesta a fost arestat împreună cu mai mulţi indivizi din zona Rădăuţi, după ce ar fi alimentat cu droguri peste 300 de tineri din Suceava.
Alte ştiri pe această temă:

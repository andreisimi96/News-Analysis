7 iunie 2018, 11:50
Foto: Facebook Recrutare MApN
În urma unui protocol de colaborare încheiat cu Centrul Militar Judeţean Vâlcea, Agenţia Judeţeană pentru Ocuparea Forţei de Muncă Vâlcea va promova oferta educaţională a Ministerului Apărării Naţionale. În toată ţara sunt disponibile în total 1.210 posturi.
Curtea Constituţională discută astăzi despre recunoaşterea căsătoriilo...
Pe baza protocolului, AJOFM Vâlcea va face cunoscută ofertă MApN tuturor persoanelor în căutarea unui loc de muncă, va identifica persoanele care îndeplinesc criteriile de vârstă şi studii şi care vor fi cuprinse pentru formarea profesională iniţială a personalului militar în activitate şi  va acorda asistenţă şi sprijin personalului recrutor din cadrul CMJ Vâlcea.
Ministerul Apărării Naţionale oferă în acest an 1210 posturi de soldat/gradat profesionist (SGP) în următoarele judeţe: Alba – 11; Argeş – 6; Arad – 6; Bucureşti – 363; Bacău – 61; Braşov – 28; Bistriţa-Năsăud - 35; Brăila – 66; Botoşani – 5; Buzău – 33; Constanţa – 203; Cluj – 58; Călăraşi – 15; Covasna – 7; Dâmboviţa – 17; Dolj – 12; Galaţi – 12; Giurgiu – 15; Hunedoara – 4; Harghita – 6; lfov – 107; Ialomiţa – 8; Iaşi – 5; Mureş – 5; Neamţ – 3; Olt – 3; Prahova – 17; Sibiu – 3; Satu Mare – 8; Suceava – 2; Tulcea – 45; Timiş – 19; Vrancea – 22.
Se poate opta pentru orice post, indiferent de judeţul de domiciliu. 
În Râmnicu Vâlcea, cei interesaţi trebuie să se adreseze pentru detalii Biroului informare-recrutare din cadrul Centrului Militar Judeţean Vâlcea, aflat în clădirea Căminului Militar de lângă Şcoala „Panait Donici”, parter, camera 17, sau la telefon 0250-739601, int. 189, 312, 0350-424564 ori Centrului Militar Judeţean Vâlcea de pe strada Maior V. Popescu, nr. 8, telefon 0250-733985.
Perioada de recrutare se apropie de final: 21 mai - 15/19 iunie pentru prezentarea candidaţilor la birourile informare-recrutare şi eliberarea adeverinţelor pentru examinarea medicală / depunerea documentelor în vederea finalizării dosarelor de candidat.

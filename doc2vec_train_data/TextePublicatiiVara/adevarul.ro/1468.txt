5 iunie 2018, 22:26
România a câştigat cu 2-0 FOTO Mediafax
România a învins Finlanda cu 2-0 într-un meci amical jucat la Ploieşti. A fost ultima partidă a tricolorilor înaintea partidelor din toamnă din Liga Naţiunilor.
VIDEO FCSB câştigă la Craiova cu un gol marcat de Teixeira în minutul ...
Pentru tricolori au marcat Cristi Manea, în minutul 37, şi Ciprian Deac, în minutul 61. Manea a împins în plasă o minge respinsă de portarul finlandez după un şut al lui Mitriţă. Deac a finalizat cu un şut plasat o acţiune pornită de acelaşi Mitriţă.
În afara celor două goluri, România a mai fost periculoasă la un lob încercat de Budescu şi în general a arătat un fotbal apreciat de spectatorii de pe Ilie Oană.
Înaintea partidei, Lobonţ a fost premiat pentru activitatea de 21 de ani la echipa naţională, încheiată cu această ocazie. El a primit o plachetă din partea lui Federico Balzaretti, director sportiv la AS Roma, şi a primit de asemenea mesaje de felicitare de la foşti coechipieri precum Totti, de Rossi, Sneijder, Chivu, Iencsi, Mutu sau foşti antrenori, precum Claudio Ranieri. Cu lacrimi în ochi, Lobonţ le-a mulţumit tuturor. 
În minutul 87, Lobonţ a fost introdus pe teren, în aplauzele spectatorilor, bifând a 86-a selecţie şi ultima la echipa naţională. 
La meci a asistat şi Jose Mourinho. Antrenorul portughez de la Manchester United a declarat că nu a venit să urmărească în mod special vreun jucător, ci a onorat invitaţia prietenilor săi Ioan Becali şi Ion Crăciunescu. 
România: România: Tătăruşanu - Manea, Săpunaru, M. Bălaşa, Bancu - P. Anton, Stoian - Deac, Mitriţă, Budescu - Băluţă
Rezerve: Lobonţ, Niţă, Lung jr. Benzar, Toşca, Nedelcearu, Chipciu, Rotariu, Grozav, Ţucudean, Cicâldău, Nedelcu, Man, Puşcaş
Selecţioner: Cosmin Contra
Finlanda: Hradecky - Toivomaki, Toivio, Vaisanen, Pirinen - Lod, Lam, Sparv, Taylor - Sadik, Skrabb
Rezerve: Jaakkola, Viitala, Granlund, Kamara, Yaghoubi, Soiri, Halsti, Uronen, Väyrynen, Karjalainen
Selecţioner: Markku Kanerva
În echipa României au mai intrat pe parcurs Toşca, Man, Puşcaş, Chipciu, Grozav şi Lobonţ. 
Jose Mourinho, urmărind meciul alături de fostul impresar Ioan Becali FOTO Mediafax

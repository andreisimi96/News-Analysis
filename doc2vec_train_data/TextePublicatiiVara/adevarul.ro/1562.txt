6 iunie 2018, 11:46
Liderul Partidului Politic „Partidul Nostru”, Renato Usatîi, este invitatul emisiunii Adevărul Live Moldova de miercuri, 6 iunie. Politicianul vorbeşte despre rezultatele alegerilor din Chişinău, unde a câştigat candidatul proeuropean, Andrei Năstase, dar şi despre cele din Bălţi, câştigate de reprezentantul formaţiunii pe care o conduce Usatîi.
Exportul de fructe din recolta nouă din Moldova a crescut semnificativ...
Renato Usatîi va explica de ce partidul său nu a sprijinit niciun candidat în Chişinău şi de ce s-a arătat atât de încântat de victoria lui Andrei Năstase.
Fostul primar de Bălţi va vorbi despre şansele de reuşită ale lui Andrei Năstase la şefia Capitalei şi ce înseamnă această victorie pentru opoziţie.
În plus, va fi abordat şi subiectul alegerilor parlamentare, în ceea ce priveşte eventualele alianţe preelectorale şi post electorale, dar şi despre cum opoziţia poate ajunge la guvernare în 2018.
Emisiunea poate fi urmărită începând cu ora 18.00 pe pagina de Facebook Adevărul Republica Moldova, pe pagina de Facebook Adevărul şi pe adevarul.ro.
Precizăm că emisiunea va fi realizată prin Skype, pe motiv că Renato Usatîi se află la Moscova deja de un an şi jumătate, fiind dat în căutare naţională în Republica Moldova. Vom discuta şi acest subiect, dar şi altele, atât din activitatea lui Renato Usatîi, cât şi din actualitatea politică de la Chişinău.

FOTO  Pancu a explicat de ce s-a războit cu fanii CSA şi a coment...
Fotbalul românesc a decăzut atât de mult, încât a fost nevoie de 19 licitaţii pentru ca Rapid, un brand puternic, să găsească un cumpărător!
S-a pornit de la preţul de 3,7 milioane de euro şi, într-un final, tranzacţia s-a făcut pentru 406.800 de euro + TV! Cumpărătorul e Academia Rapid, trupă care urmează să joace, sâmbătă, barajul pentru promovare în Liga a 3-a. 
„Era de aşteptat să se întâmple acest lucru până la urmă. A participat un singur ofertant, care a oferit preţul de pornire al licitaţiei şi a fost declarat câştigător. Acest lucru presupune foarte mult pentru suporteri, SC Fotbal Club R Bucureşti are intenţia să fie continuatorul Rapidului. Marca îţi oferă numele, culorile şi, eventual, şi palmaresul acestora“, a declarat la Digi Sport, Mihai Florea, lichidatorul Rapidului.
„Palmaresul era deţinut de FC Rapid Bucureşti, aflată în faliment. S-a plătit 10 % din suma tranzacţiei acum, iar restul se va plăti într-un anumit termen. Nu e făcută nicio plată de la Primărie, ci din contul Asociaţiei. Am repus Rapidul pe şine. Sper să fie şi direcţia cea bună şi să revina unde îi e locul, în elita fotbalului românesc. M-am făcut şi eu un pic rapidist“, a adăugat Florea.
Reacţii din tabăra Academiei
*Daniel Niculae (atacant): E vestea pe care o aşteptam cu toţii, sunt veştile bune pe final de campionat pe care le aşteptam, această promovare, dreptul de a juca barajul, palmaresul. Ne bucurăm că s-a realizat lucrul acesta. Sperăm să câştigăm barajul şi sperăm ca următorul pas va fi Pro Rapid. Greul abia acum începe, iar lucrurile care s-au întâmplat acum ne obligă, dar sunt normale pentru că, atâta timp cât suntem în conducerea Rapidului, aceaste lucruri te obligă şi trebuie să ducem clubul acolo unde a fost până nu demult. A fost un an foarte greu care cred că m-a îmbătrânit 10 ani.
*Constantin Schumacher (antrenor): Foarte mulţi suporteri aşteaptă să luăm Pro Rapidul pentru că acolo e identitatea noastră, e casa noastră. Foarte multă lume aşteaptă acest lucru. Nu ne putem permite paşi greşiţi, jucătorii mei sunt conştienţi că au muncit un an de zile şi nu pot da cu piciorul la această promovare. E important să aducem jucători tineri, jucători de valoare şi să ne îndeplinim obiectivul de promovare în Liga a II-a. Deja îşi doresc jucători care au fost la Rapid, jucători cu experienţă.

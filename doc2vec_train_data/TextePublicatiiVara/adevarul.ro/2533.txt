11 iunie 2018, 11:40
Adunarea tinerilor ortodocsi FOTO Episcopia Severinului şi Strehaiei
Mănăstirea mehedinţeană Topolniţa a găzduit duminică, 10 iunie, a IX-a ediţie a Adunării Tinerilor Creştin-Ortodocşi din Episcopia Severinului şi Strehaiei.
VIDEO Mănăstirea unde este îngropat capul lui Mihai Viteazul, resfinţi...
Vechea ctitorie a Sfântului Nicodim de la Tismana şi-a deschide larg porţile oferind un spaţiu sacru tuturor acelora care sunt în căutarea rugăciunii şi studiului. Şi vieţuitorii cinstitei chinovii, cu binecuvântarea părintelui stareţ Pavel Nicolăescu, au ajutat la buna desfăşurare a activităţilor.
Întâlnirea este organizată de Episcopia Severinului şi Strehaiei, prin sectorul Cultural şi Învăţământ, în colaborare cu Catedra de Religie a Inspectoratului Şcolar Judeţean Mehedinţi în contextul “Anului omagial 2018 - al unităţii de credinţă şi de neam şi Anul comemorativ al Făuritorilor Marii Uniri din 1918”.
Tineri, însoţiţi de părinţi şi dascăli, şi-au dat întâlnire la vechea vatră monahală pentru a dezbate diverse subiecte legate de tema întâlnirii: “Unitate şi Credinţă”. Întâlnirea tinerilor s-a desfăşurat pe mai multe etape, iar moderatorii întâlnirii au fost profesor Dana Săftoiu - inspector la disciplina Religie a Inspectoratului Şcolar Judeţean Mehedinţi, maica Emilia Nistoroiu de la Mănăstirea Cerneţi din Episcopia Severinului şi Strehaiei şi Mihai Corcodel - consilier al Episcopiei Severinului şi Strehaiei la sectorul Cultural şi Învăţământ.
Manifestarea dedicată tinerilor a debutat cu Sfânta Liturghie săvârşită de la altarul de vară de un ales sobor de preoţi slujitori la altar dar şi la catedra de religie. Din sobor au făcut parte şi preacuvioşii părinţi slujitori ai Mănăstirii Topolniţa. Cuvântul de învăţătură de la finalul Sfintei Liturghii a fost ţinut de părintele Stelian Alin Dumitru de la Parohia Sf. Ilie Tesviteanul din Drobeta Turnu Severin, profesor de religie la Liceul de Artă din Drobeta Turnu Severin.
Înainte de deschiderea sesiunilor de discuţii, tinerii au luat parte la tradiţionala agapă frăţească, organizată de Episcopia Severinului şi Strehaiei. În continuarea programului  tinerii au lucrat pe grupuri de lucru fiecare grup având aleasă câte o culoare a ecusonului din culorile Tricolorului.
Invitaţii Adunării Tinerilor Mehedinţeni au fost Membrii Grupului Izvoraşul  al Episcopiei Severinului şi Strehaiei care au interpretat un repertoriu de cântece patriotice dedicate Marii Uniri de la 1918, elevii prezenti invăţând o parte din aceste cântece patriotice.
La o parte din sesiunile Adunării Tinerilor Mehedinţeni a luat parte şi Preasfinţitul Părinte Nicodim Episcopul Severinului şi Strehaiei care a purtat un dialog cu tinerii prezenţi la întâlnire.
Manifestarea de spiritualitate şi-a propus să dezvolte în rândul tinerilor mehedinţeni abilităţile de comunicare, cunoaşterea valorilor naţionale şi a factorilor identitari, a valorilor ortodoxiei şi rolului fundamental al Bisericii Ortodoxe Române în realizarea şi menţinerea unităţii de credinţă şi neam.

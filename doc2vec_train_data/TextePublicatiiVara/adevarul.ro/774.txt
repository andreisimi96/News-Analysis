Un avion plecat din Insulele Canare către Amsterdam a aterizat de urgenţă la Faro, în Portugalia, dintr-o cauză mai puţin obişnuită, cum ar fi prezenţa unui pasager care emana un miros neplăcut.
VIDEO China: Un avion a aterizat de urgenţă în urma spargerii unui gea...
„Mirosul era de neconceput“, a spus un pasager, citat de cotidianul flamand Het Laatste Nieuws.
Potrivit 20minutes.fr, avionul, care aparţine companiei Transavia, a decolat normal de pe Insulele Canare, dar problemele au apărut în timpul zborului.
„Mai mulţi pasageri s-au simţit rău, iar unii chiar au vomitat. Pentru a ne feri, echipajul l-au lăsat un moment în toaleta avionului“, a declarat un alt pasager în momentul ieşirii din avion.
Purtătorul de cuvânt al companiei Transavia a intervenit cu o reacţie pe marginea acestui caz. Potrivit lui, echipajul a decis să aterizeze de urgenţă pentru că a considerat o iresponsabilitate continuarea zborului cu „un pasager care părea bolnav“.
„Aparatul s-a abătut (de la zbor, n. red.) din motive medicale, dar este clar că degaja un anumit miros“, a adăugat purtătorul de cuvânt.
După aterizarea la Faro, în sudul Portugaliei, pasagerul cu pricina a fost preluat de personalul medical de la aeroport.

10 iunie 2018, 08:00
Simona Halep a câştigat primul Grand Slam din carieră, iar americanii de la New York Times remarcă un fapt important în istoria tenisului.
CTP despre "spiritul Nadal", cel care a făcut-o pe Simona Halep să câş...
Simona Halep este prima sportivă din istorie care câştigă primul său Grand Slam în timp ce se află deja pe primul loc în topul WTA. 
Nicio altă sportivă din istoria WTA nu a obţinut primul Grand Slam în timp ce ocupa primul loc mondial. Kim Clijsters, Aurelie Mauresmo şi Caroline Wozniacki au câştigat primul Grand Slam din carieră după ce au ocupat primul loc în topul WTA, dar nu în timp ce ocupau poziţia de lideri mondiali.
„Având în vedere câte critici au de îndurat sportivele care au ocupat primul loc mondial fără să aibă un trofeu de Grand Slam, nu cred că i-a fost uşor. Femeie puternică, această Simona”, scrie Ben Rothenburg, de la New York Times, citat de digi24.ro.

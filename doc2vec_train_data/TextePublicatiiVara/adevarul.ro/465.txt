30 mai 2018, 10:25
Spectacol de dansuri populare, pe 5 iunile, la sala Barbu Ştirbei
Cea de-a patra ediţie judeţeană a concursului de dansuri populare începe marţi, 5 iunie, la ora 10.00 la sala de spectacole "Barbu Ştirbei". La competiţie participă peste 400 de preşcolari din judeţul Călăraşi.
Prognoza meteo: furtuni violente în iunie. Cât de cald se anunţă, unde...
Muzică, dansuri populare şi multă distracţie. Acestea sunt ingredientele spectacolului care are loc pe 5 iunie la Călăraşi. Evenimentul "Cu paşi mici pe scena mare", organizat de Inspectoratul Şcolar, în parteneriat cu Centrul Judeţean de Cultură şi Creaţie, aduce pe scenă peste 400 de copii. Tradiţia şi frumuseţea dansurilor populare strămoşeşti cât şi varietatea costumelor tradiţionale nu trebuie uitate, ele fac parte din identitatea naţională, iar educatorii din judeţul Călăraşi ştiu acest lucru şi au  înţeles foarte bine rolul lor de călăuzitori şi formatori ai micilor muguraşi de români. Copiii vor aduce în atenţia publicului şi vor pune în valoare tradiţia şi creaţia artistică populară pentru amplificarea şi revigorarea  activităţilor la nivelul educaţiei timpurii. Astfel, în acest an, zeci de formaţii de dans popular vor încânta publicul cu frumuseţea costumelor şi dansul popular românesc.

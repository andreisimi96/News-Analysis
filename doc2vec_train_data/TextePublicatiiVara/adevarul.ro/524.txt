Cum să faceţi o plângere în cazul în care datele personale vă sunt prelucrate ilegal
30 mai 2018, 20:14
Persoanele care consideră că datele personale le sunt prelucrate ilegal de către companii sau autorităţi publice, după intrarea în vigoare a noului Regulament european privind protecţia datelor personale (GDPR), poate face o plângere la Autoritatea Naţională de Supraveghere a Prelucrării Datelor cu Caracter Personal (ANSPDCP).
CERT-RO avertizează: Fiţi vigilenţi la e-mail-urile sau mesajele pe ca...
Procedura de depunere a plângerilor a fost lansată recent în dezbatere publică pe site-ul ANSPDCP, scrie avocatnet.ro. Proiectul de decizie a fost lansat joi în dezbatere publică, iar pentru a intra în vigoare, proiectul de decizie trebuie aprobat de preşedintele Autorităţii, Ancuţa Opre, şi publicat în Monitorul Oficial.
În esenţă, plângerile pot fi adresate de orice persoană vizată, care consideră că prelucrarea datelor sale cu caracter personal încalcă prevederile legale în vigoare, în special în cazul în care reşedinţa sa obişnuită, locul său de muncă sau presupusa încălcare se află sau, după caz, are loc pe teritoriul României.
Plângerile adresate ANSPDCP trebuie formulate în scris. Ele pot fi depuse la registratura generală de la sediul Autorităţii sau pot fi transmise prin poştă ori prin utilizarea formularului electronic, disponibil pe pagina de Internet a ANSPDCP.
Pentru primirea şi înregistrarea valabilă a plângerilor, este obligatorie furnizarea următoarelor date ale petiţionarului:
- adresă poştală de domiciliu sau de reşedinţă.
Pentru primirea şi înregistrarea valabilă a plângerilor, este obligatorie precizarea detaliată a obiectului acestora, a demersurilor întreprinse de petiţionar la nivelul operatorului reclamat sau al persoanei împuternicite reclamate, a informaţiilor disponibile pentru susţinerea afirmaţiilor, precum şi anexarea de dovezi concludente.
Petiţionarul este obligat să declare dacă, anterior depunerii plângerii la ANSPDCP, a introdus pe rolul instanţelor judecătoreşti o acţiune cu acelaşi obiect şi cu acelaşi operator sau persoană împuternicită. În caz afirmativ, este obligatorie menţionarea denumirii instanţei şi a numărului dosarului respectiv. În acest caz, ANSPDCP poate dispune suspendarea sau/şi clasarea plângerii, după caz.
În cazul plângerilor care au ca obiect încălcarea dreptului la viaţă intimă, familială şi privată în domeniul comunicaţiilor electronice şi comerţului electronic, este obligatorie şi menţionarea numărului/numerelor de telefon sau fax, a adresei/adreselor de poştă electronică ori a adresei/adreselor de IP care au legătură cu obiectul plângerii, după caz.
În acest caz, este obligatorie anexarea mesajelor originale primite de petiţionar printr-o metodă care să permită identificarea expeditorului respectivei comunicări, mesaje care trebuie conservate, pe cât posibil, în sistemul electronic utilizat de petiţionar.
Primirea plângerilor la ANSPDCP şi analizarea acestora este, de regulă, gratuită. În cazul în care plângerile sunt în mod vădit nefondate sau excesive, în special din cauza caracterului lor repetitiv, ANSPDCP poate percepe o taxă rezonabilă, bazată pe costurile administrative, sau poate refuza să le trateze.

27 mai 2018, 15:14
Jandarmi pe litoral turistă Sursa Jandarmeria Constanţa
Pompierii şi jandarmii au făcut câteva recomandări pentru o minivacanţă liniştită de Rusalii, când vremea bună şi timpul liber îndeamnă românii să iasă din case şi să petreacă.
Povestea impresionantă a unei tinere de etnie romă din Iaşi care a aju...
Prognoza meteo anunţă vreme frumoasă în continuare pe litoral. Lunea va fi o temperatură maximă de 23 grade Celsius, cu soare strălucitor. Minima atmosferică nocturnă este de 14 grade Celsius.
„În perioada minivacanţei de Rusalii ne aşteptăm la o afluenţă mare de public către zona litoralului românesc şi chiar către zonele cu verdeaţă din jurul localităţilor urbane şi locurile de agrement organizate în aer liber“, au arătat autorităţile MAI.
Pentru a avea un concediu liniştit, fără evenimente negative, reprezentanţii Inspectoratului pentru Situaţii de Urgenţă Dobrogea al judeţului Constanţa recomandă turiştilor câteva reguli şi măsuri de prevenire:
-     în spaţiile de cazare nu utilizaţi consumatori electrici improvizaţi sau care prezintă defecţiuni şi nu lăsaţi sub tensiune aparatura electrică nesupravegheată;
-     în cazul izbucnirii unui incendiu în spaţiile de cazare, urmaţi instrucţiunile din planul de evacuare afişat în fiecare cameră şi pe holurile de acces corespunzătoare fiecărui etaj. Utilizaţi doar scările pentru evacuare. Nu folosiţi lifturile pentru că acestea se pot bloca. În cazul în care coridorul sau scările sunt impracticabile din cauza fumului, rămâneţi în cameră, ţineţi uşa închisă şi etanşaţi rosturile cu prosoape ori cearceafuri umede. Ieşiţi la geam sau pe balcon şi solicitaţi ajutor. Dacă nici acest lucru nu este posibil, sunaţi la 112 şi comunicaţi poziţia dumneavoastră în clădire.
În cazul în care vă aflaţi cazaţi în campinguri:
- nu amplasaţi corturile decât în spaţiile special destinate şi respectaţi regulile de prevenire a incendiilor afişate;
- atunci când faceţi focul în spaţiile special amenajate, supravegheaţi permanent arderea. La plecare stingeţi focul şi asiguraţi-vă că acesta a fost stins complet;
- nu aruncaţi resturi de ţigări la întâmplare. Acestea pot aprinde vegataţia uscată sau alte materiale combustibile;
- nu recurgeţi la improvizaţii ale instalaţiilor electrice pentru alimentarea receptorilor electrici;
- anuntaţi în cel mai scurt timp incendiile pe care le observaţi la numărul unic pentru apeluri de urgenţă 112.
ISU aminteşte că persoanele fizice şi juridice „sunt obligate, prin lege, să respecte în orice împrejurare normele de prevenire şi stingere a incendiilor şi să nu primejduiască, prin deciziile şi faptele lor, viaţa şi mediul“.
În zilele 26-28 mai, Gruparea de Jandarmi Mobilă Constanţa a lansat campania de informare şi prevenire „Vacanţă în siguranţă 2018“. Campania se derulează pe timpul sezonului estival, în Năvodari, Mamaia şi Vama Veche. Pentru evitarea neplăcerilor pe timpul vacanţei petrecute pe litoralul Mării Negre, jandarmii constănţeni recomandă cetăţenilor următoarele:
- să acorde o atenţie deosebită copiilor, care se pot rătăci cu uşurinţă în locurile aglomerate;
- să nu lase bunuri de valoare, în camerele de hotel, pe plajă sau în autoturisme;
- să se asigure întotdeauna că au încuiat uşa şi au închis ferestrele camerei unde sunt cazaţi;
- să închidă autoturismele şi să le parcheze în locuri special amenajate şi iluminate corespunzător;
- acordarea unei atenţii deosebite bunurilor şi obiectelor personale (genţi, poşete, bagaje etc.);
- să solicite sprijinul Jandarmeriei sau Poliţiei prin apelarea Serviciului Naţional Unic pentru Apeluri de Urgenţă – 112 sau prin sesizarea celei mai apropiate patrule, atunci când sunt victimele unor fapte antisociale sau sunt martori la săvârşirea unor astfel de fapte.  
Pe aceeaşi temă: 

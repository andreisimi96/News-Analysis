4 iunie 2018, 06:03
Luni încep înscrierile pentru Evaluarea Naţională
Absolvenţii ciclului gimnazial se pot înscrie începând de luni la  Evaluarea Naţională, potrivit calendarului aprobat de Ministerul  Educaţiei Naţionale (MEN). Înscrierile au loc în perioada 4 - 8 iunie.
Campania „Adevărul te meditează pentru  Bacalaureat“. Lecţia la Română...
Cursurile elevilor de clasa a VIII-a se finalizează pe 8 iunie, urmând ca pe 11 iunie să aibă loc proba scrisă de Limba şi literatura română din cadrul Evaluării Naţionale. Pe 13 iunie se va desfăşura proba scrisă la Matematică, iar pe 14 iunie elevii din partea minorităţilor naţionale vor participa la proba scrisă de Limba şi literatura maternă.
Rezultatele se vor afişa pe 19 iunie, iar contestaţiile vor putea fi depuse, în aceeaşi zi, între orele 14,00 - 19,00.
Soluţionarea contestaţiilor va avea loc între 20 şi 22 iunie, iar rezultatele finale vor fi afişate pe 23 iunie

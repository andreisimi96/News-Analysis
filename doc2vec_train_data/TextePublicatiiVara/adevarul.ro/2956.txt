13 iunie 2018, 13:46
De Ziua Mondială a Donatorului de Sânge, persoanele care vor să doneze sânge sunt aşteptate în Parcul Regelui Mihai. FOTO: Arhivă
Persoanele care vor să doneze sânge pot veni joi în Parcul Regele Mihai I  (fost Herăstrău), intrarea Charles de Gaulle, între 8,30 şi 13,30, la  Centrul Mobil de Donare. Iniţiativa vine în contextul în care joi este Ziua Mondială a Donatorului de Sânge.
Elevii intră în vacanţă de vară începând de vineri. Calendarul şcolar ...
„Anul acesta, evenimentul are ca temă solidaritatea umană şi pentru asta le mulţumim persoanelor care vin constant să doneze şi care îi încurajează şi pe alţii să salveze vieţi. De asemenea, dorim să subliniem necesitatea donării de sânge, constant, tot timpul anului", se arată într-un comunicat remis presei de către ASSMB, citat de Agerpres.
În Capitală sunt 60 de spitale de stat şi private, dintre care 14 de urgenţă, lunar cererea de sânge fiind de trei ori mai mare decât cantitatea care poate fi oferită.

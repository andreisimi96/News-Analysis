8 iunie 2018, 09:31
Dumitru Grumăzescu FOTO Adevărul
O figură legendară a Iaşiului a încetat din viaţă vineri, 8 iunie. Dumitru Grumăzescu era unul dintre cei mai cunoscuţi anticari din ţară şi cel mai important colecţionar al operelor lui Mihai Eminescu.
FOTO „Luceafărul“ de 3 milimetri, cea mai mică carte din Europa, scoas...
Prietenii colecţionarului ieşean Dumitru Grumăzescu au anunţat în această dimineaţă că acesta a decedat. „Drum liniştit în Lumea Umbrelor, Domnule Anticar! De- acum, unul dintre motivele pentru care veneam la Iaşi, va rămâne doar amintire!...cuvintele sunt prea sărace pentru a putea descrie ce aţi însemnat pentru mine... «Nu toată mâna ştie să dezmierde...»...rămas bun, Nea Mitică...“, a transmis Walter Ghicolescu.
„El este cel care mi-a oferit o cană de ceai «din partea casei» şi a stat răbdător de vorbă cu mine, prima data când am ajuns în Iaşi. Eram emoţionată, deoarece mă duceam să mă înscriu la facultate. Era o zi toridă, eram parcă picată de pe altă planetă şi, împreună cu Andreea, căutam un loc să ne adăpostim de soare. Am văzut anticariatul şi am intrat. Aşa l-am cunoscut pe domnul Grumazescu. Apoi, în timpul studenţiei, când mai treceam pe acolo mă lăsa să iau cărţi cu împrumut din anticariat, fără să mă întrebe odată «când aduci cartea?». «Ce poezii mai ştii?» Asta mă întreba. Şi acum mai am un volum de la el, în biblioteca din Vatra Dornei“, a scris şi Nadine pe pagina de Facebook a anticarului.
Anticarul cunoscut în toată Europa pentru colecţia dedicată lui Mihai Eminescu a încetat din viaţă după o lungă perioadă de boală.

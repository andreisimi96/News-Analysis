6 iunie 2018, 13:03
FOTO via Android Authority
După cei de la Razer, care au introdus cu relativ succes pe piaţă  conceptul de smartphone destinat exclusiv gamingului, acum a venit  rândul Asus să anunţe un astfel de device, cu specificaţii de top, care  se clasează cu lejeritate în topuri de tip benchmark peste flagship-uri  consacrate precum iPhone X sau rivalul său din Coreea de Sud, Samsung  Galaxy S9.
Asus ROG Strix Fusion 300, căşti de gaming cu aspect de OZN şi sunet e...
Gama Republic of Gamers, care aparţine de Asus, s-a axat până acum pe laptopuri şi periferice pentru jucătorii împătimiţi, însă nu a avut până acum un telefon în portofoliu. Şi dacă ne uităm pe specificaţiile acestuia, ajungem la impresia că este cel mai puternic telefon din lume, cel puţin pe hârtie. Chiar dacă rata de refresh este de ”doar” 90HZ, faţă de cei 120Hz de pe Razer Phone, tot este mai mare decât la restul telefoanelor prezente pe piaţă.
Procesorul ROG Phone este un Qualcomm Snapdragon 845 ceva mai special, de 2,96 GHz, cel mai puternic din gama sa. El este ajutat de un chipset grafic Adreno 630 şi de 8 GB de RAM. Şi în ceea ce priveşte spaţiul de stocare, noul terminal ROG este la fel de impresinant, acesta fiind disponibil în două variante, una de 128 de GB şi alta de 512 GB. În plus, o altă funcţie interesantă este capacitatea de a strânge marginile acestuia, într-un mod similar cu cel de la HTC U11, pentru a activa modul gaming.
ROG Phone se mai laudă şi cu o gamă completă de accesorii care sunt menită să-l transforme într-o adevărată consolă portabilă. Printre acestea se numătă şi un suport cu joystick-uri, un ecran secundar şi un dock pentru calculator, similar cu Samsung DEX.Nu se ştie încă cât va costa noul terminal din portofoliul ROG, însă ne putem aştepta ca preţul să fie unul pe măsura performanţelor. Data de lansare nu a fost nici ea anunţată, însă ne putem aştepta să îl vedem pe rafturile magazinelo la toamnă.

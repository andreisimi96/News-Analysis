Mai multe fragmente din ceea ce par a fi cărţi de identitate arse au f...
Reamenajarea Parcului Morarilor a fost propusă de autoritatea locală astfel încât să răspundă nevoilor actuale atât pentru adulţi, pentru petrecerea timpului liber într-un mod cât mai relaxant, cât şi pentru copii care să aibă un spaţiu plăcut de joacă, potrivit unor grupe de vârstă diferite, arată b365.ro . 
"Pentru a îndeplini aceste cerinţe, situl va beneficia de amenajări ludice, spaţii destinate activităţilor recreative cu triplă funcţiune: labirint bambus (joacă, loisir, armonie vizuală), reabilitarea locurilor de joacă deja existente şi amplasarea unor căsuţe de poveste, spectacole multimedia. Parcul Morarilor este un parc frumos ce trebuie adus în actualitate prin amenajări ce presupun dotări care să răspundă nevoilor societăţii, punându-se accentul pe dezvoltarea şi bucuria copiilor de azi care vor fi adulţii de mâine ai societăţii noastre. Numeroase studii arată faptul că mintea copiilor este predispusî să recepteze şi să integreze noul cu ajutorul imaginilor rapide, a clipurilor video, a stimulilor coloraţi, puternici, cu ajutorul mobilităţii şi diversităţii", se menţionează în expunerea de motive care a stat la baza proiectului de hotărâre privind aprobarea indicatorilor tehnico-economici pentru reabilitarea Parcului Morarilor, proiect aprobat recent de Consiliul Local Sector 2 la propunerea primarului Toader Mugur Mihai. 
Edilul a precizat într-un interviu acordat B365.ro că lucrările de reamenajare a parcului din această vară ar urma să fie gata în toamnă. La final, parcul va fi complet schimbat şi adaptat cerinţelor actuale pentru petrecerea timpului liber.
"Strategia de reamenajare a parcului presupune o planificare de ansamblu pe termen lung a raporturilor om-natură, care asigură o dimensionare pinderat-raţională a dotărilor, o adaptare a acestora la configuraţia spaţiului şi a peisajului şi încurajează revitalizarea peisajului cultural prin elemente educaţionale, artistice şi sociale prin alternative de petrecere a timpului liber", a explicat edilul. 
Prin noile lucrări de reamenajare, administraţia locală îşi propune să schimbe identitatea parcului, încercându-se realizarea unei zone verzi care să ofere posibilitatea unor plimbări de promenadă şi relaxare, dar şi transformarea foişoarelor existente în zone de ateliere pentru creaţie destinate copiilor. Pornind de la aceste obiective, se vor efectua următoarele lucrări de reamenajare în Parcul Morarilor: 
- instalarea unor proiectoare pentru iluminat ambiental
- reamenajarea aleii care face accesul spre pergolă
- crearea unui labirint verde din tuneluri de bambus cu triplă funcţiune: estetică, loisir şi joacă
- realizarea unei zone interactive din două tuburi acoperite cu gazon natural
- reamenajarea alpinariului de la stâncărie în aşa fel încât să existe armonie texturală şi vizuală
- plantarea de plante de talie mică, plante suculente şi arbori şi arbuşti noi
- transformarea foişoarelor în căsuţe de activităţi creative. Aceste zone vor cuprinde ateliere de pictură, origami, fotografie, sală cu jucării pentru cei mici, atelier de artă florală ikebana, teatru de păpuşi, locuri de joacă pentru copii cu nevoi speciale. În aceste încăperi vor exista sisteme de încălzire şi răcire din pardoseală
- zonă recreativă cu spectacole multimedia - video maping: zona cu spectacolele multimedia 3D şi video maping prevede suprafeţe mari de proiecţie care vor trebui montate la o înălţime cât mai mare astfel încât să fie vizibile din tot parcul
- valorificarea fântânilor cu ajutorul iluminatului
- reabilitarea locurilor de joacă existente

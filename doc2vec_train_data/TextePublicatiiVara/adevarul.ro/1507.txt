Simona Halep o admiră pe Serena Williams, însă refuză să facă sacrificiile pe care le-a făcut americanca de 37 de ani după ce a născut-o pe Olympia.
Halep la ora socotelilor: Ce ar trebui să se întâmple la French Open p...
În aşteptarea meciului de astăzi (ora 15.00, Eurosport) cu Angelique Kerber (12 WTA), Simona a fost chestionată, din nou, despre momentul retragerii din activitate, discuţia pornind de la faptul că Serena Williams continuă să joace la 37 de ani, deşi a născut o fetiţă în 2017.
„Dacă voi avea un copil într-o zi, voi spune stop carierei pentru că mi se pare foarte dificil să călătoresc cu un copil şi, în plus, o să vreau să petrec cât mai mult timp cu el acasă. Cred că mă voi retrage la 30-32 de ani, dar nu pot să spun niciodată. Când aveam 20 de ani, mă gândeam că mă voi retrage la 26 sau 27 de ani, e vârsta pe care o am astăzi şi nu mă gândesc la retragere“, a explicat liderul WTA.

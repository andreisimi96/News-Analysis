Cadavrul unei tinere, descoperit într-o fâşie forestieră din Coloniţa...
Potrivit lui Rodion Gavriloi, Parlamentul a venit în apărarea gheretelor care comercializează tutun. Dacă în varianta iniţială a legii acestea erau indicate la compartimentul reţea de comerţ ambulant, interzicându-se comercializarea tutunului, mai târziu Parlamentul a adoptat o lege prin care menţionează că gheretele nu fac parte din comerţul ambulant.
Acelaşi lucru s-a întâmplat şi cu gheretele care se află la cel puţin 200 de metri faţă de instituţiile publice, Parlamentul a amânat aplicarea articolului care spune că este interzis de a vinde tutun în aceste gherete. Voluntarul spune că şi-ar dori ca Legea privind controlul tutunului să revină la imaginea sa iniţială şi să nu se mai facă modificări la aceasta pe parcurs.
Preşedinta Comisiei protecţie socială, sănătate şi familie, Valentina Buliga, a menţionat că, din păcate, numărul fumătorilor în Republica Moldova este în creştere, în special în rândul tinerilor.
„Este un comportament social dăunător sănătăţii populaţiei, care reprezintă cea mai mare provocare a sănătăţii publice şi a securităţii demografice a ţării”, a subliniat parlamentara.
Secretarul de stat al Ministerului Sănătăţii, Muncii şi Protecţiei Sociale, Aliona Serbulenco a comunicat că ponderea fumătorilor în populaţia generală este de 27%. Cei mai mulţi fumători sunt tineri cu vârsta cuprinsă între 25 şi 34 de ani. Mai mult fumează bărbaţii din mediul rural, decât cei din mediul urban. În cazul femeilor, mai predispuse să fumeze sunt cele de din mediul urban.
Pe parcursul anului 2017, la Dispensarul Republican de Narcologie au primit tratament 3491 de persoane dependente de tutun. Servicii de consiliere pentru renunţare la fumat au fost acordate pentru 32 de mii de persoane.
Potrivit datelor Ministerului Afacerilor Interne, din iunie 2016 până în prezent, ca urmare a aplicării sancţiunilor pentru comercializarea neregulamentară a produselor de tutun şi pentru fumatul în locuri interzise, în bugetul de stat au fost plătite amenzi de aproximativ cinci milioane de lei.
Potrivit  reprezentantului OMS în Republica Moldova, Haris Hajrulahovic, anual, în lume, din cauza consumului de tutun, mor şapte milioane de persoane, inclusiv un milion se sting din cauza consumului secundar, adică se află în mediu poluat de fum.
Deputaţii au recomandat formularea propunerilor legislative de îmbunătăţire a controlului asupra tutunului.

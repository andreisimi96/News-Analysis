1 iunie 2018, 20:27
Foto EPA EFE
Cea mai mare perlă naturală de apă dulce din lume, care a aparţinut Ecaterinei cea Mare a Rusiei, a fost vândută la licitaţie pentru prima după mai mult de 200 de ani contra sumei de 320.000 de euro (374.000 de dolari), scrie Deutsche Welle.
O casă de licitaţie din Olanda a vândut perla de 7 centimetri lungime unui comerciant japonez. 
Ea a fost evaluată între 340.000 şi 540.000 de euro de casa Venduehuis şi cântăreşte aproape 120 de grame. 
Cea mai mare perlă naturală de apă dulce din lume, şi una dintre cele mai mari trei perle de orice fel, este numită "Sleeping Lion" din cauza formei sale neregulate. 
Expertul Hanco Zwann a spus că perla este unică nu doar datorită mărimii ei ci şi din cauză că este naturală, a fost formată "de o moluscă undeva într-un râu sau lac", întrucât în prezent cele mai multe perle sunt cultivate. 
Perla s-a format la începutul anilor 1700 în China, poate chiar în Fluviul Perlelor. În 1765 a fost transportată de un negustor olandez în Bataria (astăzi Jakarta) înainte de a fi licitată la Amsterdam 13 ani mai târziu şi achiziţionată de Ecaterina cea Mare, împărăteasa Rusiei. 
Ea a păstrat perla la Palatul Ermitaj din Sankt Petersburg, până în 1796. După ce a murit, perla a dispărut şi a apărut în Polonia, fiind probabil cumpărată de aurar olandez în 1865. A rămas în aceeaşi familie timp de patru generaţii până a fost achiziţionată de Amsterdam Pearl Society în 1979, care i-a studiat originile şi forma. 

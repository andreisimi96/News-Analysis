2 iunie 2018, 06:39
Traficul va fi restricţionat, sâmbătă, în intervalul 10.00 - 13.00, pe diferite sectoare ale DN 12 şi DN 11 C, pentru desfăşurarea competiţiei Tuşnad Marathon 2018, la care s-au înscris peste cinci sute de participanţi.
Sătmăreanul Claudiu Gorgan a alergat 191 km la Campionatul European de...
Compania Naţională de Administrare a Infrastructurii Rutiere (CNAIR) anunţă că sâmbătă, în intervalul orar 10.00 - 13.00, traficul se va desfăşura restricţionat, pe jumătate din cale, pe sectoarele de drum cuprinse între DN 12 Băile Tuşnad (km 44+000) - Bixad (km 39+190); DN 11C km 35+435 (intersecţie cu DJ 113A) - DN 11C, km 26+847.
Restricţia se impune pentru a permite desfăşurarea celei de-a X-a ediţii a competiţiei internaţionale Tuşnad Marathon 2018.
”Conducătorii auto sunt rugaţi să respecte restricţia de circulaţie instituită, semnalizarea rutieră temporară şi indicaţiile agenţilor de poliţie aflaţi la faţa locului”, anunţă CNAIR.  
Potrivit organizatorilor competiţiei, în acest an se înregistrează un record de participanţi, fiind înscrişi 587 de alergători. 

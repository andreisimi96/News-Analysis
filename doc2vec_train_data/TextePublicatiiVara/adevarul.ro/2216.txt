Bolile cele mai comune pe care le puteţi lua de la animalul de companie. „Se pot transmite prin contact cu fecalele pisicii“
9 iunie 2018, 04:13
Animalele de companie pot transmite mai multe boli stăpânilor. FOTOArhivă.
Pisică sau câinele pot transmite boli grave stăpânului dacă nu sunt deparazitate periodic şi dacă nu sunt respectate reguli stricte de igienă. Unele afecţiuni pot afecta grav sănătatea.
Înţepăturile de căpuşe pot fi extrem de periculoase. Cum trebuie să ac...
Una dintre bolile pe care le puteţi contacta de la animalul de companie este toxoplasmoza.
„Boala se poate transmite la oameni prin consumul de carne grătită insuficient sau prin contact direct cu fecalele pisicii. Trebuie să fiţi atenţi când curăţaţi litiera pisicii. Este bine să purtaţi mănuşi şi să vă spălaţi foarte bine pe mâini. Nu hrăniţi animalul cu carne crudă şi evitaţi să consumaţi friptură în sânge. Nu lăsaţi copiii să atingă litiera pisicii. Toxoplasmoza dă simptome asemănătoare gripei, dar se poate trata. Este însă foarte periculoasă în cazul femeilor însărcinate deoarece poate duce la marformaţii grave ale fătului sau la avort spontan“, spune medicul internist Florin Tudor.
Paraziţii intestinali sunt cea mai comună afecţiune pe care o putem lua de la animalele de companie. „Paraziţii se transmit prin fecalele animalelor, astfel că trebuie să aveţi grijă când curăţi după câine sau pisică. Este foarte important să vă spălaţi pe mâini, iar ca să evitaţi situaţia faceţi deparazitare anuală a animalului de companie, indiferent dacă este câine sau picică. Paraziţii intestinali pot da peste cap sistemul digestiv, cauzează mâncărimi ale pielii supărătoare şi sunt destul de greu de depistat. Pot fi eliminaţi cu tratament adecvat“, mai spune medicul.
Atenţie la zgârieturi
Boala zgârieturii de pisică şi se transmite de la animal la animal prin intermediul puricilor. La om ajunge atunci când pisica îşi zgârie stăpânul. Boala duce la inflamaţii ale pielii în zona afectată şi la simptome asemănătoare gripei. Dacă nu este tratată rapid poate ajunge în sânge şi poate afecta inima. Este foarte important să curăţaţi imediat zona unde aţi fost zgâriaţi de pisică cu apă şi săpun şi să aplicaţi apoi puţină betadină pentru dezinfectare.
Tot de la animalul de companie puteţi lua şi o ciupercă numită pecigine. „Această ciupercă se ia foarte uşor de la animalul de companie. Este important ca pisica sau câinele să nu doarmă în pat cu stăpânul. Această ciupercă provoacă erupţie la nivel pielii. Dacă ajunge pe scalp poate cauza chelie temporară, iar la picioare distruge unghiile şi pielea dintre degete. Dacă observaţi astfel de simptome deparazitaţi animalul şi mergeţi la medic pentru a vă recomanda un  antifungic“, mai spune medicul.

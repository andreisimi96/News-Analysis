În peste 100 de grădiniţe din Chişinău se va face reparaţie
„PL-ul astăzi este în situaţia respectivă din cauza lui Plahotniuc, că am mers cu Plahotniuc când lumea striga: „Jos Plahotniuc!” şi „Alegeri anticipate!” şi după asta ne-a lovit, pentru că am mers cu dânşii şi după asta încă ne-a lovit şi d-lui pe noi, a arestat ilegal doi colegi”, a declarat Mihai Ghimpu într-un interviu pentru Europa Liberă .
Preşedintele PL afirmă că Vlad Plahotniuc nu este un politician proeuropean, aşa precum se prezintă acesta.
„Eu am mers o dată cu Plahotniuc crezând că totuşi este proeuropean, a doua oară ca să-i menţin puterea, comoditatea şi tot absolut nu va fi în ruptul capului”, a subliniat politicianul.
Ghimpu speră că la alegerile parlamentare din noiembrie 2018 se va găsi un consens „între partidele pro-naţionale, partide de dreapta”.
„Să găsim un consens aşa încât să nu ne batem între noi pe circumscripţii şi să-i oferim posibilitatea să câştige PSRM-ul şi PD-ul. Dacă ne uităm acum în primul tur din Chişinău, reieşind din legea cu mixtul pe care au votat-o socialiştii cu PD-ul la iniţiativa lui Plahotniuc, în afară de circumscripţiile care sunt două cu suburbiile, toate cele nouă le-a câştigat Ceban, iată ce ne aşteaptă pe noi în toamnă, dacă nu înţelegem ce se întâmplă”, a menţionat liderul PL.

27 mai 2018, 15:18
Patru membri ai staff-ului armatei ruse au fost ucişi în timpul unor lupte din estul provinciei siriene Deir al-Zor, conform agenţiei Interfax, care citează Ministerul Apărării din Rusia, transmite Reuters.
Luptele au început după ce mai multe grupuri de rebeli au atacat o baterie de artilerie a armatei siriene, conform ministerului.
Doi consilieri militari ruşi au fost ucişi pe loc iar alţi cinci au fost transportaţi la un spital militar. Dintre aceştia, doi au murit din cauza rănilor.
Ministerul a informat că 43 de rebeli au fost ucişi, de asemenea, în confruntări.
0 (0 voturi)

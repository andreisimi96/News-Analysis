11 iunie 2018, 12:05
Turneul final al Campionatului Mondial aduce mai multe noutăţi, printre care folosirea arbitrajului video sau cea de-a patra schimbare. Pe lângă inovaţiile intens mediatizate, există şi câteva curiozităţi despre această competiţie despre care s-a vorbit mai puţin. Iată-le pe cele mai interesante:
S-au construit locuri... pe loc
Ce faci ca organizator atunci când stadionul nu are o capacitate de 35.000 de locuri, aşa cum solicită FIFA? Iată soluţia rusească: construieşti alte locuri în afara stadionului. Concret, Ekaterinburg Arena, una dintre cele 12 arene pe care se vor juca meciurile de la CM 2018, are doar 27.000 de locuri. Pentru a rezolva problema, gospodarii de acolo au gândit nişte structuri în spatele peluzelor prin care capacitatea a fost mărită nu la 35.000, ci la 45.000 de locuri. Structurile vor fi demontate după terminarea competiţiei.
O şansă în plus pentru România
Dacă preşedintele FIFA Gianni Infantino îşi va duce planul la bun sfârşit, CM 2018 va fi ultimul turneu final cu 32 de naţionale participante. În viziunea şefului forului fotbalistic mondial, formatul cu 42 de echipe ar urma să fie adoptat la ediţia din 2026, dar Confederaţia de fotbal sud-americană i-a cerut lui Infantino să urgenteze mărirea numărului de echipe, adică să avem competiţie cu 16 participante în plus chiar din 2022, când gazdă este Qatar.
Cine a cumpărat bilete la meciurile din Rusia nu va avea nevoie de viză pentru a intra în această ţară. Permisul primit o dată cu tichetul serveşte drept viză.
Nouă stadioane noi
Nouă din cele 12 stadioane care vor găzdui meciuri în timpul turneului final au fost construite special pentru Cupa Mondială. Stadionul principal, Luşniki din Moscova, pe care se vor juca meciul inaugural şi finala, a fost renovat şi redeschis în noiembrie 2017. Competiţia se întinde în 11 oraşe.
O cheltuială de 12 miliarde de dolari
Rusia va cheltui aproape 12 miliarde de dolari pentru a organiza CM 2018. Guvernul a alocat 6.7 miliarde, iar 1.5 miliarde sunt suportate de administraţiile regionale. Alte 3.4 miliarde provin din mediul private şi de la companii de stat.
Se bate recordul de vârstă?
Portarul egiptean Essam El-Hadary poate debuta la un turneul final de cupă mondială la vârsta de 45 de ani. El a fost căpitanul naţionalei africane în toate meciurile de calificare, deci, dacă nu apare nimic neprevăzut în cele câteva zile până la primul meci al Egiptului, Essam va fi cel mai bătrân fotbalist care a evoluat vreodată la un mondial. Recordul e deţinut de un alt portar, columbianul Mondragon (43 de ani şi 3 zile).
Un meci inaugural ciudat
Rusia şi Arabia Saudită, care joacă meciul inaugural, sunt printre cele mai slab clasate participante în ierarhia FIFA. Ruşii ocupă locul al 65-lea, iar saudiţii sunt pe 63 la acest turneu.
Premii de sute de milioane
Cele 32 de echipe vor împărţi un premiu total de 400 de milioane de dolari, cu 12% mai mulţi bani decât la CM 2014. Există un bonus consistent pentru fiecare fază a competiţiei depăşită. Câştigătoarea trofeului va mai primi 38 de milioane, iar finalista 28 de milioane. În aceste cifre nu intră suma de 1.5 milioane de dolari, primită de fiecare federaţie pentru costurile cu transportul, cazarea etc.
Şi pariorii pot face bani de pe urma competiţiei, iar între două meciuri se pot relaxa jucând la un cazino online precum Vlad Cazino .
Rasismul este o problemă mare pentru fotbalul din Rusia. Au fost manifestări urâte şi în amicalul cu Franţa, jucat la St. Petersburg. În acest context, toate cele 64 de meciuri de la CM vor fi monitorizate de câte trei experţi în antidiscriminare, prezenţi pe stadioane. Ei vor fi sprijiniţi de agenţi de securitate pentru a-i izola pe cei care se dedau la astfel de acte. De asemenea, arbitrii au fost instruiţi să oprească meciul în caz de incidente rasiste.
Zimbabwe s-a bucurat degeaba
Cu mic cu mare cei din Zimbabwe au sărbătorit calificarea în premieră  a echipei naţionale de fotbal la un turneu final de campionat mondial, dar FIFA a exclus ulterior această echipă din cauza faptului de federaţia nu i-a plătit salariul antrenorului José Claudinei.
Sunt curiozităţi de povestit la întâlnirile cu prietenii, în prefaţa partidelor care ne vor încânta timp de o lună în această vară.

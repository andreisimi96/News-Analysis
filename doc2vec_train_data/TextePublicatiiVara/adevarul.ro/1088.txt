5 iunie 2018, 08:45
Cinci copii cu vârste cuprinse între 5 şi 16 ani din localitatea Iana  din judeţul Vaslui fost preluaţi de ambulanţe, luni seară, după ce s-ar  fi intoxicat cu ciuperci.
STUDIU Ce caută copiii pe internet
Reprezentanţii Inspectoratului pentru Situaţii de Urgenţă Vaslui au anunţat că în comuna Iana a fost trimisă, în sprijinul echipajelor de la Serviciul Judeţean de Ambulanţă, o autospecială transport victime multiple, pentru a prelua cinci copii care, cel mai probabil, s-au intoxicat cu ciuperci.
Copiii au vârste cuprinse între 5 şi 16 ani.
Conform sursei citate, copiii provin din două familii diferite şi li s-a făcut rău după ce ar fi mâncat ciuperci culese de ei. La această oră, intervenţia echipajelor de la ambulanţă este în desfăşurare la faţa locului. Victimele vor fi transportate la Spitalul de Urgenţă Bârlad.

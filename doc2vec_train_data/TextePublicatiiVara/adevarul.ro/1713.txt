Prima reacţie a Simonei Halep după ce a urcat în semifinale la Roland ...
Simona Halep s-a debarasat de Caroline Wozniacki (2 WTA) în lupta pentru locul 1 mondial, după calificarea în semifinalele de la French Open.
De acum, singura jucătoare care o poate detrona pe românca de pe locul 1 WTA e adversara ei din semifinale, Garbine Muguruza (3 WTA). Practic, cine va învinge, mâine (ora va fi anunţată ulterior), va fi pe primul loc în următorul clasament mondial.
Bilanţul duelurilor Halep – Muguruza e, în mod clar, în favoarea jucătoarei din Spania. Vestea bună e că singura victorie a Simonei a venit pe zgură, adică suprafaţa pe care se joacă şi la Paris.
La ultimul meci dintre cele două, Muguruza a făcut instrucţie cu Halep în 57 de minute: 6-1, 6-0.
Iată istoricul duelurilor Halep – Muguruza:
*2018 (Doha): Victorie Muguruza prin abandonul lui Halep înainte de meci
*2017 (Cincinnati): 6-1, 6-0 Muguruza
*2015 (Stuttgart): 3-6, 6-1, 6-3 Halep
*2015 (Fed Cup): 6-4, 6-3 Muguruza
*2014 (Wuhan): 2-6, 6-2, 6-3 Muguruza

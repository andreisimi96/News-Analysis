9 iunie 2018, 15:45
Meteorologii au emis cod galben pentru instabilitate atmosferică accentuată şi cantităţi de apă însemnate pentru mai multe judeţe.
VIDEO Bilanţul sumbru al furtunii din Hunedoara: canalizarea a cedat ş...
Cinci judeţe din sud-vestul ţării se vor afla sub avertizare cod galben de ploi torenţiale şi vijelii de sâmbătă de la ora 18.00, a informat Administraţia Naţională de Meteorologie (ANM). Meteorologii au emis cod galben pentru instabilitate atmosferică accentuată şi cantităţi de apă însemnate, care vizează judeţele Mehedinţi, Gorj, Dolj, Caraş-Severin şi Hunedoara.
Potrivit ANM, în aceste zone se vor semnala averse torenţiale, frecvente descărcări electrice, intensificări ale vântului cu aspect de vijelie şi căderi de grindină. Cantităţile de apă vor depăşi 20-25 l/mp şi punctiform 40-50 l/mp.
Local şi temporar vor fi manifestări de instabilitate atmosferică pe parcursul zilei de sâmbătă, în vestul, sud-vestul şi nord-estul ţării, precum şi în zona de munte.
De asemenea, a fost transmisă o informare de instabilitate atmosferică, începând de duminică, ora 14.00, până luni, la ora 23.00, în vestul, centrul, nordul şi nord-estul ţării, precum şi la deal şi la munte. Vor fi averse care vor avea şi caracter torenţial, descărcări electrice, intensificări de scurtă durată ale vântului care vor lua şi aspect de vijelie şi căderi de grindină. În restul teritoriului, astfel de fenomene se vor semnala doar izolat. În intervale scurte de timp sau prin acumulare, se vor înregistra cantităţi de apă ce vor depăşi 15-20 l/mp şi izolat 30-40 l/mp, a informat ANM.
Vă recomandăm să citiţi şi:

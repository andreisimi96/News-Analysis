Silvia Radu: Am ales pe cel care va putea face lucruri bune pentru Chi...
„Am votat pentru un primar care să administrteze corect şi eficient resursele municipiului Chilşinău, care să îmbunătăţească condiţiile de viaţă pentru toţi locuitorii municipiului, pentru un primar care să nu ne mintă, care să nu ne divizeze în aliaţii săi şi în duşmanii săi, pentru un primar care să ne respecte pe noi toţi“, a declarat Maia Sandu imediat după ce şi-a exprimat opţiunea electorală.
„Primarul are tare multă treabă. Primul lucru pe care trebuie să-l facă este să-şi construiască o echipă, pentru că sarcinile care sunt în faţă pot fi realizate doar cu o echipă foarte bună. De acolo trebuie să înceapă“, a mai spus liderul PAS. Totodată, Maia Sandu a îndemnat toţi locuitorii Chişinăului să iasă la vot: „Mai sunt câteva ore, e nevoie de 15 minute din timpul dumneavoastră, sper că toată lumea o să-şi facă timp să ajungă. Lipsa dumneavoastră la urne ar putea avea efecte tragice pentru noi toţi“.
În ceea ce priveşte lipsa tinerilor la vot, Maia Sandu a spus că „trebuie să judecăm cu cifre concrete. Foarte mulţi tineri sunt plecaţi din ţară. Prea multă lume este dezamăgită de politic, inclusiv tinerii. Dar asta nu înseamnă că trebuie să rămânem acasă şi să-i lăsăm pe cei care ne-au dezamăgit să rămână în continuare în funcţii, la putere, şi să facă lucrurile aşa cum le-au făcut şi până acum, adică prost“.

Dragnea: Fondul Suveran de Investiţii va participa la dezvoltarea infr...
„Transportul va fi o parte plătit de partid, iar unii oameni vor veni pe cont propriu cu maşinile personale. Vor fi închiriate autocare, însă, deocamdată aceste detalii nu le avem puse la punct deoarece procedurile sunt în derulate”, a spus Alexandru Chiriţă, membru PSD şi consilier local.
Din municipiul Călăraşi, cel puţin 1.500 de persoane vor pleca spre Capitală, iar în aceste zile se finalizează negocierile pentru închirierea unor autocare şi microbuze. De asemenea, cei din localităţile limotrofe Capitalei vor pleca la miting cu maşinile personale. “Vor fi pe puţin 50 de autocare, însă nu putem avansa nicio sumă pentru închirierea lor pentru că nu ştim ce vom găsi, ce vom negocia", a precizat şi Marius Dulce, liderul Organizaţiei Municipale a PSD Călăraşi.
"Mergem până la capăt"
Preşedintele PSD Liviu Dragnea a anunţat luni că mitingul împotriva abuzurilor va avea loc sâmbătă, ora 20.00, în Piaţa Victoriei, în condiţiile în care "există o putere subterană care parazitează deciziile importante".
"Un miting organizat împotriva abuzurilor care se întâmplă în România de mult timp, faptul că democraţia şi statul de drept sunt afectate de câţiva ani în România. Facem acest miting pentru a arăta că suntem decişi să mergem până la capăt. Îi aşteptăm pe toţi care vor să trăiască într-o ţară liberă, în care să nu mai fie instituţii aflate sub teroare, unde, din cauza unei propagande toxice uriaşe se pune problema ca o putere subterană să paraziteze deciziile şi să influenţeze într-un mod ocult decizii importante, să permită instruziuni neconstituţionale, să permită ca cetăţeni români, firme româneşti să fie închise, zeci, mii de destine să fie distruse", a declarat luni, după şedinţa PSD, Liviu Dragnea

Declaraţiile lui Trump vin după ce preşedintele Coreei de Sud, Moon Jae-in, a prezentat concluziile întâlnirii surpriză cu liderul nord-coreean , subliniind că Kim este încă angajat în procesul de denuclearizare.
„Ce îi este neclar preşedintelui Kim Jong-un nu este voinţa în privinţa denuclearizării ci dacă SUA pot să pună capăt relaţiilor ostile şi să garanteze securitatea regimului (lui Kim)”, a declarat preşedintele sud-coreean, citat de CNN.
Joi, Trump anunţa abrupt că anulează summitul cu K im, programat pe 12 iunie, motivând comentariile ostile din partea oficialilor de la Phenian.
Moon a mai menţionat că „foarte curând” vor avea loc discuţii practice între SUA şi Coreea de Nord şi că rezultatul acestor discuţii vor dicta deznodământul summitului din 12 iunie.
Preşedintele a adăugat că se aşteaptă ca discuţiile şi summitul să decurgă „foarte bine”.

Live din microbuzul Bucureşti-Constanţa: pasagerele dansează manele, şoferul filmează Sursa Youtube
La câteva zile de la groaznicul accident rutier din Ungaria, când 9 oameni au murit pentru că şoferul de microbuz transmitea cursa live pe Facebook, alt şofer care transportă călători se laudă cu un gest de o inconştienţă uriaşă.
VIDEO Şofer de microbuz filmat folosind două telefoane în acelaşi timp...
O înregistrare video de 3 minute apărută pe Facebook arată cum pasagerele unui microbuz dansează în picioare pe ritmuri de manele. Femeile sunt filmare chiar de şoferul profesionist care transmite live.
Ritmuri de manele răsună din boxele microbuzului, iar pasagerele, ridicate de pe locuri, dansează pe culoar. Una filmează petrecerea şi îl filmează şi pe şoferul care face live pe Facebook.
„Fraţilor, petrecere mare în autocar!“, comentează el, lăsând muzica şi dansul să curgă.
„Hop, ca la Constanţa! Petrecere mare pe cursa de Bucureşti-Constanţa. Toată lumea se simte… life“, spune şoferul de microbuz, ca la un program de distracţie.
Dansul din buric continua minute în şir, până când şoferul încheie transmisia cu un mesaj: „Vă pup, dragilor! Vă mulţumesc mult pentru atenţie!“.
Pe aceeaşi temă: 

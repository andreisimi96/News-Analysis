1 iunie 2018, 09:20
Maşina lovită de un bloc de pe strada Baba Novac din Constanţa Sursa ISU
Un bărbat din Constanţa a serbat Ziua Copilului din zori, astfel că la ora 8 dimineaţa era atât de beat încât a intrat cu maşina într-un bloc. Şoferul avea o alcoolemie de 1,06.
România s-a calificat la Europeanul de handbal feminin. Buceschi şi Ne...
Accidentul s-a produs în dimineaţa de vineri, 1 Iunie, la ora 8.10.
Un bărbat, de 54 de ani, din Constanţa, a condus un autoturism pe strada Baba Novac, dinspre Bulevardul Aurel Vlaicu spre supermarketul Lidl.
Fiind sub influenţa băuturilor alcoolice, acesta a pierdut controlul direcţiei de mers către dreapta, ieşind de pe carosabil. 
Maşina a intrat pe trotuar, distrugând spaţiul verde din jurul blocului de pe strada Baba Novac şi izbindu-se de colţul imobilului.
Nimeni altcineva în afară de şofer nu a fost rănit.
Conducătorul auto a fost transportat la spital, având o alcoolemie de 1,06. 
El este conştient şi a suferit un traumatism cranio-cerebral. 

Bătrână de 85 de ani lovită de un autovehicul. Şoferul efectua manevra de mers cu spatele şi nu a observat-o
13 iunie 2018, 15:21
Foto: arhivă Adevărul
Poliţiştii au deschis un dosar penal pentru vătămare corporală din culpă după producerea unui accident de circulaţie, soldat cu rănirea unei bătrâne. Victima traversase strada printr-un loc nepermis.
Copil de 10 ani accidentat de o maşină, după ce a traversat strada în ...
Pe 12 iunie, a avut loc un accident de circulaţie, în care se pare că vina este împărţită între un pieton care a fost accidentat şi şoferul unui autovehicul.
”O femeie de 85 ani, din municipiul Galaţi, a traversat strada Anghel Saligny din localitate, prin loc nepermis, fiind surprinsă şi accidentată de un autoturism condus de un bărbat în vârstă de 33 ani, care efectua manevra de mers cu spatele”, a declarat comisarul şef Gabriela Costin, purtătorul de cuvânt al Inspectoratului de Poliţie Judeţean Galaţi.
Femeia a fost transportată la spital, unde a rămas internată pentru îngrijiri medicale. Poliţiştii au deschis un dosar penal în acest caz pentru vătămare corporală din culpă.

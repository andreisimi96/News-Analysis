7 iunie 2018, 09:19
Un autocar înmatriculat în România a fost implicat joi într-un accident rutier, în apropiere de Vidin, 11 români fiind răniţi uşor, potrivit primelor informaţii furnizate de Ministerul Afacerilor Externe de la Bucureşti.
Cazul inedit al unei vaci din Bulgaria. A ieşit din UE şi urmează să f...
„Ambasada României la Sofia urmăreşte îndeaproape evenimentele legate de accidentul rutier produs la data de 7 iunie 2018, în apropierea localităţii Vidin, în care a fost implicat un autocar înmatriculat în România, având la bord 48 de pasageri“, se precizează într-un comunicat al MAE.
Reprezentanţii misiunii diplomatice  au întreprins, în regim de urgenţă, demersuri pe lângă autorităţile locale în vederea obţinerii unor informaţii suplimentare cu privire la cetăţenia, identitatea şi situaţia persoanelor afectate.
Conform datelor obţinute de reprezentanţii ambasadei, în urma producerii accidentului 11 cetăţeni români au suferit răni uşoare şi medii care au necesitat îngrijiri medicale. 
Zece dintre aceştia au fost transportaţi la o unitate medicalã din zonă, fiind ulterior externaţi la cerere pentru a-şi continua călătoria, precizează Ministerul Afacerilor Externe de la Bucureşti.
Totodată, o echipă consulară mobilă din cadrul Ambasadei României la Sofia s-a deplasat la locul accidentului şi la spitalul la care au fost transportate persoanele ranite pentru a acorda asistenţă consulară. De asemenea, reprezentanţii ambasadei au contactat compania de transport, iar în urma discuţiilor a rezultat faptul că un alt autocar al companiei va prelua toţi pasagerii.
Ancheta autorităţilor locale este în curs de desfăşurare, cetăţenii români urmând să îşi continue călătoria în această dimineaţă după finalizarea procedurilor preliminare, adaugă MAE. 

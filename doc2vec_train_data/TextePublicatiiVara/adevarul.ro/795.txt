2 iunie 2018, 13:56
Peste 2.000 de mile marine vor fi străbătute în cele 31 de zile de  instrucţie în Marea Mediterană şi Marea Adriatică. La bordul navei vor  fi cadeţi români şi germani.
Alte trei femei au depus plângere împotriva lui Harvey Weinstein. Ce n...
Nava Şcoală „Mircea” va efectua, în perioada 4 iunie-5 iulie, marşul internaţional de instrucţie în Marea Mediterană şi Marea Adriatică, cu escale în porturile Bari din Italia, Tivat din Muntenegru şi Pireu din Grecia. Alături de echipajul de bază al navei, la bord se vor ambarca 48 de elevi din anul I ai Şcolii Militare de Maiştri Militari de Marină „Amiral Ion Murgescu”, 51 de cadeţi şi 14 instructori germani.
Marşul de instrucţie, ce cuprinde peste 2.000 de mile marine, cu o  durată de 31 de zile reprezintă o oportunitate deosebită de instruire a cadeţilor români şi germani şi un bun prilej de probare, în cadru competitiv, a calităţilor navei şi a echipajului acesteia.
Nava Şcoală „MIRCEA” este un velier clasa A tip bark, cu trei arbori, înaltă de 44 de metri, cu 23 de vele ce însumează o suprafaţă totală de 1.750 metri pătraţi. Aceasta a fost construită, în perioada 1938-1939, la Şantierul Naval „Blohm & Voss” din Hamburg, Germania. Din seria sa, mai fac parte navele „Eagle” - SUA, „Gorch Fock I” - Germania, „Gorch Fock II” – Germania şi „Sagres” - Portugalia.
Pe aceeaşi temă:

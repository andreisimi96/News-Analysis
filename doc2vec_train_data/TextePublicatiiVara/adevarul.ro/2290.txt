9 iunie 2018, 18:25
Musulmani înconjoară Kaaba, la Mecca Arabia Saudită      FOTO Hepta / Anadolu Agency / Firat Yurdakul
Un pelerin s-a sinucis, vineri seară, aruncându-se de pe acoperişul Marii Moschei din Mecca, a anunţat poliţia locală, conform dailypakistan.com.
Trenuri de mare viteză pentru pelerinajul la Mecca INFOGRAFIE
Bărbatul care s-a aruncat de pe acoperişul Marii Moschei a murit imediat. Conform dailypakistan.com, acesta era un pakistanez în vârstă de 26 de ani. Purtătorul de cuvânt al poliţiei a declarat că bărbatul a fost transferat la spital, fiind demarată o investigaţie pentru a afla motivele de a sări, în ciuda prezenţei unui gard de fier menit să protejeze perimetrul suprafeţei. 
Nu este pentru prima dată când un astfel de episod se întâmplă în Mecca, însă este unul rar în oraşul sfânt al islamului. Anul trecut, un bărbat a încercat să îşi dea foc în faţa Kaaba, construcţia cubică îmbrăcată în stofă neagră, din centrul moscheii. Acesta a fost însă împiedicat de forţele de ordine. 

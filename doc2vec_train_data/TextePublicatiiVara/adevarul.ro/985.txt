4 iunie 2018, 13:40
Vaccinurile au fost mutate în alte frigidere FOTO Shutterstcok
Conducerea Direcţiei de Sănătate Publică din Ialomiţa este pusă în încurcătură. frigiderele în care sunt păstrate vaccinurile distribuite în judeţ s-au defectat din cauza unei avarii la sistemul de alimentare cu energie electrică.
IGPR: Măsuri preventive de supraveghere judiciară pentru 105 persoane,...
Sistemul frigorific în care Direcţia de Sănătate Publică Ialomiţa păstrează vaccinurile distribuite în judeţ de Ministerul Sănătăţii s-a defectat. Conducerea instituţiei a luat legătura cu firma care are în mentenanţă frigiderele pentru a le repara rapid, în contextul în care săptămâna aceasta în judeţ ar urma să fie distribuite câteva mii de doze de vaccinuri, scrie independentonline.ro.
Se pare că reţeaua de alimentare cu energie electrică ar fi cedat din cauza unei supraîncărcări. În momentul defecţiunii, au precizat reprezentanţii DSP, în frigidere se aflau aproximativ 500 de doze de vaccin care au fost mutate rapid în alte frigidere ale instituţiei. Autporităţile sper să remedieze defecţiunea, mai ales în această săptămână, Ministerul Sănătăţii urmează să trimită în Bărăgan 5.500 de fiole de vaccin.

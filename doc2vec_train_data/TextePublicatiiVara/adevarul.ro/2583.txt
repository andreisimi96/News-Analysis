11 iunie 2018, 16:42
Bulevardul Muncii din Cluj s-a transformat într-un mic lac din cauza ploii. FOTO: Facebook / Adrian Pui
O repriză bună de ploaie a fost de ajuns pentru ca traficul din Cluj să devină un adevărat coşmar, din cauza apei care nu a mai putut să fie absorbită de reţeaua de canalizare din oraş sau de pământul deja suprasaturat de la precipitaţiile din zilele anterioare.
LIVE VIDEO Halep s-a întors în România: Simona, primele declaraţii făc...
Ploaia care a căzut luni, 11 iunie, la Cluj, a transformat mai multe străzi din oraş în adevărate pâraie, unele dintre ele ascunzând adevărate capcane pentru şoferi. Gropile sau şi mai grav, capacele gurilor de canalizare luate de apă, au devenit greu vizibile, iar traficul şi aşa anevoios s-a transformat într-un adevărat coşmar.
Cel mai mult au avut de suferit şoferii surprinşi pe Bulevardul Muncii şi pe Calea Baciului, însă şi în alte zone ale oraşului s-au înregistrat blocaje din cauza bălţilor interminabile.
0 (0 voturi)

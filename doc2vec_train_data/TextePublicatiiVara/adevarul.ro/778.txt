2 iunie 2018, 12:51
Satu Mare a fost lovit de o furtuna puternica sâmbăta dimineaţa, pe o zona extinsă din judeţ. Furtuna cu descărcări electrice a făcut ravagii în mai multe zone din judeţ.
Un cioban din localitatea Gelu a fost surprins, împreună cu oile pe care le păştea, pe câmp. Un fulger i-a lovit în plin pe toţi în plin. Echipajele de prim ajutor au putut doar să constate moartea ciobanului.
Tot în timpul furtunii a fost lovită de trăsnet şi o casa de locuit din localitatea Turţ, căreia i-a ars acoperişul, precum şi şura în care se aflau 11 tone de fân din care 8 au ars în totalitate. 
Un trăsnet a lovit şi în Bixad, două case fiind afectate de acesta, una având acoperişul ars şi una avariat parţial.

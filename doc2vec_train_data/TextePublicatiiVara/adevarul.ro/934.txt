4 iunie 2018, 07:29
Mihaela Buzărnescu a fost eliminată în optimile turneului de la Roland Garros, unde a pierdut în faţa americancei Madison Keys.
Cine minte? Serena Williams o acuză pe Maria Şarapova că a publicat mu...
Ea s-a confruntat cu o problemă inedită înaintea începerii partidei.”Nu e adevărat că nu-mi venea să ies pe teren, nuuu! Voiam doar să merg mai repede la toaletă”, a spus Mihaela la Digisport, după care a continuat: ”Hahaha, d-aia eram atât de stresată. Mă bucur că am apucat să mă duc, dar voiam să-mi fac şi încălzirea, mai ales că ei mi-au spus că mai sunt puţine minute.”
Legat de partida în sine cu Keys, sportiva noastră a recunoscut cu fair-play unde s-a făcut diferenţa. ”Madison a avut un serviciu foarte bun şi de aici şi startul de meci pe măsură care a înclinat şi balanţa primului set în favoarea ei. Eu am reuşit să revin pe parcurs, am fost aproape, dar ea a servit cu mingi luni la 5-4, i-a intrat şi serviciul, care de fapt a fost cheia acestei victorii pentru ea. A încercat mereu să fie ofensivă, îi place jocul rapid.
Poate a contat şi faptul că s-a jucat pe o arenă aşa de mare, unde ea a mai evoluat. Eu m-am simţit foarte, foarte bine, sper să mai am parte de meciuri pe astfel de terenuri pentru a căpăta experienţă. Poate pe viitor va fi altfel”, a mai spus Buzărnescu.

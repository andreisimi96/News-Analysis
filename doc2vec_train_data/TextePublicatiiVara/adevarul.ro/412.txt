De beat ce era, nu a mai apreciat corect distanţa faţă de un autovehicul oprit la semafor şi l-a lovit în plin
29 mai 2018, 19:18
Foto: arhivă Adevărul
Un tânăr de 27 de ani este cercetat  pentru conducere a unui vehicul sub influenţa alcoolului, după ce s-a urcat băut la volan şi a tamponat o maşină oprită regulamentar la semafor.
Accident mortal cu bicicleta pe o stradă din municipiu. Victima a lovi...
Pe 28 mai, un bărbat de 27 ani, din comuna Lieşti a condus autoturismul pe strada 1 Decembrie 1918 din municipiul Galaţi şi ajungând la intersecţia cu strada Aurel Vlaicu, pe fondul neadaptării vitezei şi neatenţiei, a intrat în coliziune cu un alt autoturism, oprit la culoarea roşie a semaforului electric.
”În urma impactului, au rezultat doar pagube materiale, dar în urma testării alcoolscopice, conducătorul auto a prezentat o valoare de 0,79 mg/l alcool pur în aerul expirat. Acesta a fost condus la spital pentru prelevarea de mostre biologice şi stabilirea concentraţiei de alcool în sânge”, a declarat comisarul şef Gabriela Costin, purtătorul de cuvânt al Inspectorastului de Poliţie Judeţean Galaţi.
Oamenii legii au deschis un dosar penal pentru conducere a unui vehicul sub influenţa alcoolului.

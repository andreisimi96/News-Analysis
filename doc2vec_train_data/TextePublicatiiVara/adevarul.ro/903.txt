Andrei Năstase denunţă coruperea alegătorilor
Ion Ceban a anunţat că „îl va aştepta zi de zi la Primărie pe domnul Andrei Năstase“. „Să vedem cum se vor schimba lucrurile în Chişinău. Nu exclud ca peste un an să ne întâlnim din nou la alegeri. Felicitări tuturor chişinăuienilor pentru alegerea unui nou primar“, a spus Ceban. Totodată, socialistu a declarat că el recunoaşte rezultatul acestor alegeri. „Nu sunt dezamăgit. Este o alegere a chişinăuienilor. Am făcut o campanie bună“, a concluzionat Ceban.
Despre rezultat, Ion Ceban a spus că a fost unul strâns. Socialistul a spus şi că este deschis colaborării şi că, dacă i se va cere sfatul, va fi bucuros să îl dea.
Întrebat dacă ar accepta postul de viceprimar, Ion Ceban a spus „haideţi să vedem ce propune domnul Năstase“.
În încheiere, Ceban a promis că „toate proiectele bune vor fi susţinute în continuare“.

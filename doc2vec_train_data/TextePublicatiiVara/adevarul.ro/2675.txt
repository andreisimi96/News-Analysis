12 iunie 2018, 07:17
Pasajul Fartec rămâne închis până anul viitor. FOTOArhivă.
Primăria trebuie să caute un nou constructor ca să finalizeze investiţia. S-a făcut o nouă expertiză tehnică deoarece pasajul era mai degradat decât s-a crezut iniţial. Noul termen de finalizare a investiţiei este 2020.
Cetatea Râşnov, cea mai vizitată din Braşov se va închide din toamnă p...
Pasajul de la Fartec intră în conservare. Lucrările vor i reluate abia anul viitor, iar nou termen de finalizare este 2020. Investiţia se ridică la 7,4 milioane de lei.
Lucrările la reabilitatea Pasajul Fartec au început în 2016. Pe măsură ce constructorii au înaintat cu proiectul s-a descoperit să pasajul era mai şubred decât se credea iniţial şi este nevoie de analize tehnice suplimentare, dar şi de noi consolidări. S-a decis că este nevoie de expertize de specialitate, dar firma care trebuia să efectueze reparaţiile capitale a anunţat că nu poate finaliza proiectul. De comun acord cu Primăria Braşov, contractul a fost reziliat. Lucrarea era executată de Asocierea de firme dintre Sopmet SA Bucureşti şi Consal SRL din Braşov.
Lucrările la pasaj au intrat în conservare. Până în momentul rezilierii contractului s-au efectuat 40% dintre lucrări: s-au consolidat pilonii pasajului, una dintre margini şi s-a decopertat calea de rulare. Cel mai probabil anul acesta nu se vor mai face lucrări. Expertiza tehnică a fost finalizată, iar Primăria trebuie să găsească un nou constructor.
Vechiul pasaj are 250 de metri lungime şi o lăţime de 12 metri. A fost construit în 1971. O expertiză a arătat că una dintre grinzile pasajului este serios fisurată, betonul a început să cadă de pe armături, care sunt ruginite, apa se infiltrează în placa de beton, iar stâlpii de susţinere au, la rândul lor, fisuri verticale. Infrastructura de peste 40 de ani nu are dotări anticutremur aşa cum cer acum normele legale.

Miliardarul român are o lojă la Roland Garros în schimbul căreia plăteşte, anual, 80.000 de euro. Şi se pare că nu e dispus să plece de acolo pentru nimic în lume.
FOTO Răzbunarea lui Ţiriac: Miliardarul român a luat o decizie de neîn...
Ion Ţiriac joacă rolul sfătuitorului din umbră pentru Simona Halep, ceea ce e foarte bine, având în vedere că fostul jucător de tenis e un manager formidabil.
E ciudat însă că pentru Ion Ţiriac tenisul feminin românesc se cam rezumă la Simona Halep. Numai aşa se explică faptul că omul de afaceri a ignorat-o, pur şi simplu, pe Mihaela Buzărnescu (33 WTA) vineri după-amiază.
Ţiriac a fost prezent în cadrul complexului care găzduieşte partidele de la French Open, însă, potrivit Digi Sport, n-a plecat de la loja sa de pe arena „Philipe-Chatrier“ pentru a vedea duelul Buzărnescu - Svitolina.
În schimb, în timp ce Buzărnescu făcea instrucţie cu a patra jucătoare a lumii, Ţiriac stătea în loja sa şi urmărea meciul de băieţi, Dzumhur (29 ATP) - Zverev (3 ATP)!

Totul despre Sandra Bullock – o viaţă care s-a abătut de la regulile H...
Sandra Bullock, care se pregăteşte săptămâna aceasta pentru lansarea filmului „Ocean's 8“, s-a emoţionat în timpul unui interviu cu Hoda Kotb, difuzat luni, în timp ce vorbea despre cei doi copii ai săi: Louis (8 ani), pe care l-a adoptat în 2010, şi Laila (6 ani), adoptată în 2015.
„Să fiu mamă, mi-am dat seama în cele din urmă, «Oh, asta este ceea ce trebuia atunci când m-am făcut mare». Nu să fiu actriţă, ci să fiu mamă“, a explicat câştigătoarea unui premiu Oscar, în 2010, pentru rolul principal din „The Blind Date“, potrivit  The Huffinton Post.
Sandra a dezvăluit că odată cu atingerea vârstei de 40 de ani, perspective întemeierii unei familii începea să fie tot mai puţin probabilă, până când a avut un sentiment „ciudat“ în urma uraganului Katrina.
„Ceva îmi spunea că copilul meu era acolo“, a spus actriţa înainte de face o pauză pentru a-şi stăpâni lacrimile.
În 2006, Sandra şi soţul ei de atunci, Jesse James, au început procesul de adopţie pentru Louis, când copilul avea doar 3 luni. După ce cuplul s-au despărţit câţiva ani mai târziu, Bullock a finalizat adopţia ca părinte unic.
„M-am uitat la el şi doar am spus: «Oh, iată-te». A fost ca şi cum ar fi fost mereu acolo. A fost ca şi cum era croit pe curbura mâinii mele. M-a privit în ochi şi era… înţelept. Copilul meu era înţelept.“
De atunci, Sandra a cumpărat o casă în New Orleans, pe lângă investirea a mii de dolari într-un liceu local care a fost distrus de uragan, aproape de locul unde s-a născut Louis.
Bullock spune, totodată, că fiul ei i-a plantat în cap ideea de a adopta un al doilea copil, după ce Louis a interupt o cină, la o petrecere, pentru a anunţa că vor avea în curând un copil. Trei ani mai târziu, Sandra a primit-o pe Laila în familia lor.
Povestea lui Bullock a avut cu siguranţă un impact asupra multor mame care încearcă să adopte, inclusive asupra lui Kotb, care a adoptat o fetiţă la vârsta de 52 de ani.
„Sper că spunându-mi povestea, oamenii îşi vor da seama că nu există un capăt de drum. Există sute de mii de copii care sunt gata să fie copiii voştri. Eşti un părinte pentru totdeauna din clipa în care accepţi iubirea acelui copil“, a mai spus Sandra Bullock.

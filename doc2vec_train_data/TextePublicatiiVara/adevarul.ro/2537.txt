11 iunie 2018, 11:33
Suspecţii au fost reţinuţi însă doar pentru 24 de ore, fiind, ulterior, eliberaţi FOTO Adevărul
Trei tineri din comuna Moţca, judeţul Iaşi. au fost reţinuţi pentru 24 de ore fiind acuzaţi că ar fi sustras de la un bătrân suma de 12.600 de lei.
Descinderi într-o comunitate ţigănească din judeţul Iaşi după ce şase ...
Cei trei suspecţi ar fi comis fapta la finele săptămânii trecute, pe 8 iunie, fiind prinşi de poliţişti la scurt timp după ce victima a făcut sesizarea. 
Potrivit reprezentanţilor Inspectoratului de Poliţie Judeţean (IPJ) Iaşi, cei trei au vârste cuprinse între 21 şi 24 de ani. Ei ar fi reuşit să fure bani de la un bărbat de 79 de ani, din comuna Lespezi, pe care îl abordase sub pretextul vânzării unor pilote.  
„Bătrânul ar fi achiziţionat o pilotă de la cei trei, aceştia observând unde îşi ţine banii. Profitând de neatenţia bătrânului, unul dintre bărbaţi ar fi pătruns în interiorul locuinţei, de unde ar fi sustras 12.600 lei. În baza probatoriului administrat în cauză, la aceeaşi dată poliţiştii au reţinut persoanele pentru 24 de ore”, au precizat poliţiştii ieşeni. 
Aceştia au mai arătat că, după ce mandatul de reţinere al celor trei a expirat, procurorii au dispus eliberarea suspecţilor, care sunt cercetaţi sub control judiciar. Banii furaţi de la bătrân au fost recuperaţi şi predaţi victimei. 
Recomandări  pentru prevenirea furturilor din locuinţă, prin ademenire (Sursă: IPJ Iaşi)
-         Nu permiteţi accesul persoanelor necunoscute în locuinţă;
-         Fiţi suspicioşi faţă de orice „afacere” care vă garantează profit major.
-         Nudiscutaţi cu străinii despre situaţia dumneavoastră financiară şi nici nu oferiţi bani.
-         Să nu vă simţiţi ruşinaţi să faceţi plângere la poliţie dacă aţi fost victima unei astfel de persoane.

7 iunie 2018, 08:05
Pe Bd. Primăverii vor începe lucrările
Constructorii au anunţat continuarea lucrărilor de asfaltare pe Bd. Primăverii, unul dintre cele mai circulate din oraş.
Oficialii din Bucureşti promit autostradă între Iaşi şi Târgu Mureş. C...
Potrivit oficialilor Primăriei Iaşi, joi şi vineri, 7 şi 8 iunie, echipele Conest SA vor relua lucrările de modernizare a bd. Primăverii. În acest context, vor fi impuse mai multe  restricţii de circulaţie. 
„Firma contractată de municipalitate va turna stratul de uzură pe partea dreaptă a bulevardului, pe sensul de mers dinspre Ţesătura spre Serviciul Judeţean de Ambulanţă. În timpul lucrărilor circulaţia auto va fi închisă alternativ, stânga – dreapta. Lucrările vor fi executate funcţie de condiţiile meteorologice, iar în timpul acestora va fi asigurat accesul autovehiculelor de Poliţie, Pompieri şi Ambulanţă“, au transmis reprezentanţii Primăriei Iaşi. 
Modernizarea Bd. Primăverii face parte dintr-un program de lucrări care include şapte artere rutiere importante din municipiu. Sunt modernizaţi, în total, 6,1 kilometri de carosabil: str. Smârdan (630 metri), şos. Bârnova (2,9 kilometri), str. Petre Vancea (607 metri), bd. Primăverii (602 metri), str. Moşu (382 metri) şi str. Ogorului (286 metri). 
Lucrările sunt executate de asocierea Viarom Construct SRL - Conest SA, iar valoarea totală a contractului este de 12 milioane de  lei, fără TVA.

Adunarea Naţională a Franţei a adoptat în primă lectură un proiect de lege cu privire la interzicerea telefoanelor mobile în şcoli şi colegii
7 iunie 2018, 19:45
Adunarea Naţională a Franţei FOTO assembleenationale.fr
Adunarea Naţională franceză a adoptat joi un proiect de lege iniţiat de partidul prezidenţial LREM vizând o ”interzicere efectivă” a telefoanelor mobile în şcoli şi colegii la începutul anului şcolar, apărat de Guvern ca ”un semna adresat societăţii”, relatează AFP.
Ghidul Facultăţilor. Ofertele universitare ale ţărilor cele mai vânate...
Textul, adoptat prin ridicarea mâinii la prima lectură, a fost susţinut de aleşii majorităţii LREM şi MoDem, dar şi ai UDI-Agir.
Toate celelalte grupuri parlamentare au denunţat un proiect ”inutil” şi o ”ipocrizie” (LR), care reprezintă o ”simplă operaţiune de comunicare”.
O promisiune de campanie a şefului statului Emmanuel Macron, textul vizează să interzică telefonul mobil şi orice alt instrument de comunicare electronică (tabletă, ceas conectat şi orice altă viitoare inveţie de acest tip) în grădiniţe, şcoli elementare şi colegii.
Aparatul va putea, cu toate acestea, să fie acceptat în clase în scopuri pedagogice şi în locuri în care regulamentul interior îl autorizează în mod expres.
”Cum poate o lume tot mai tehnologizată să fie o lume tot mai umană? În ochii mei este principala întrebare a timpurilor noastre. Iar acest proiect de lege este una dintre întrebările pe care le putem aduce”, a declarat ministrul Educaţiei înainte de vot.
”Toate studiile internaţionale o arată: această adicţie faţă de ecrane face rău”, a subliniat Jean-Michel Blanquer.
”Şefi de instituţiilor vă pot spune: o oră fără telefon mobil este o oră în care elevii se joacă, discută, glumesc, în care îşi trăiesc viaţa lor de copii”, a adăugat el.
La capitolul problemelor, ministrul şi raportorul textului, deputata LREM Cathy Racon-Bouzon, au citat probleme de atenţie ale copiilor, scăderea nivelului lecturii şi exerciţiilor fizice, pericolul de a fi expuşi unor conţinturi violente şi pornografice, hărţuirea cibernetică şi consecinţe asupra atomosferei în şcoli.
În cadrul dezbaterii, care a durat o mare parte a zilei, deputaţi au prezentat îngrijorări ale unor organizaţii de părinţi şi elevi, PEEP şi FCPE, cu privire la implementarea acestei interdicţii.

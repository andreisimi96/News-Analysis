10 iunie 2018, 09:42
Preşedintele american Donald Trump şi-a retras sprijinul asupra căruia se convenise în cadrul summitului G7, care s-a derulat timp de două zile la Malbaie (Québec, în estul Canadei), ameninţând cu noi taxe vamale.
Recurs eronat la istorie, folosit ca argument de Trump în faţa lui Tru...
După ce a părăsit summitul G7, preşedintele Trump a scris pe Twitter, de la bordul avionului său Air Force One, că a ordonat reprezentanţilor săi să retragă sigiliul american din comunicatul final, scrie telegraph.co.uk .
”Premierul canadian Justin Trudeau s-a purtat atât de umil şi temperat în timpul întâlnirilor de la summitul G7, pentru ca după plecarea mea să susţină o conferinţă de presă în care a afirmat  că tarifele SUA sunt destul de insultătoare şi că nu se va lăsa batjocorit. Foarte necinstit şi slab. Tarifele noastre sunt un răspuns la tarifele sale de 270% aplicate lactatelor”, a scris preşedintele pe Twitter.
El l-a numit totodată pe Justin Trudeau o persoană "necinstită şi slabă"... după ce a spus înainte că relaţiile bilaterale nu au fost niciodată mai bune în istoria celor două ţări. 
În plus, Donald Trump a reînnoit ameninţarea asupra tarifelor pentru maşinile europene şi străine importate de Statele Unite. 
Prim-ministrul Canadei, ţară lovită ca şi Europa şi restul lumii de noile taxe vamale impuse de americani pentru oţel şi aluminiu, a spus că aceste taxe sunt "o insultă". Ca şi Uniunea Europeană, el a confirmat represalii în iulie. 
"Canadienii sunt politicoşi şi rezonabili, dar nu ne vom lăsa îmbrânciţi", a declarat prim-ministrul. 
Liderii G7 au părăsit Malbaie după ce Donald Trump a decis să rupă acordul de la finalul summitului. 
Printre alte subiecte de discordie s-a aflat şi respingerea de către G7 a propunerii lui Trump de a reintegra în "club" Rusia, exclusă în 2014 din cauza anexării peninsulei Crimeea, cerând Moscovei să înceteze "să submineze sistemele democratice".  

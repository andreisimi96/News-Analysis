7 iunie 2018, 08:57
În primăvara anului 2008, Romaqua Group a intrat pe piaţa berii cu brandul Albacher, făurit în una dintre cele mai moderne fabrici de bere din lume la Sebeş-Lancrăm, după o reţetă tradiţională ce foloseşte ingrediente 100% naturale.
Savoarea integrală a unei beri nepasteurizate
Albacher este o bere Premium Lager, produsă exclusiv din ingrediente naturale: apă, malţ, mălai şi hamei. Realizată conform unei reţete tradiţionale, berea are un caracter unic şi distinct, exprimat printr-un gust pur şi o aromă naturală perfect echilibrată, o bere uşoară pe care o savurezi oricând cu plăcere. Berea Albacher este o bere proaspătă, nepasteurizată, filtrată la rece, folosind tehnologii de ultimă oră. 
Este o bere vie, ce îşi păstrează caracterul. Datorită fermentării la temperaturi joase, dioxidul de carbon este persistent, berea menţinându-şi prospeţimea şi perlajul un timp îndelungat şi după deschidere. Albacher este prezent pe piaţă cu sortimentele Albacher Premium, Albacher Winter, Albacher de Paşti, Albacher Radler, acestea fiind îmbuteliate atât la PET şi doză, cât şi la sticlă.
Producţie şi îmbuteliere. Cea mai modernă tehnologie pe plan mondial
Savoarea naturală autentică a berii Albacher este reţinută integral în procesul de producţie datorită metodelor ultramoderne de filtrare cu membrane şi microfiltrare, care înlocuiesc procesul clasic de pasteurizare. Acestea păstrează neschimbate gustul şi aroma berii Albacher şi garantează simultan menţinerea prospeţimii acesteia pe durate îndelungate. Întregul sistem de producţie şi îmbuteliere este de fabricaţie germană, respectând cele mai înalte standarde de calitate şi beneficiind de inovaţii tehnologice de ultimă oră. Acestea permit obţinerea unei beri naturale autentice, pure, integrale din punct de vedere biologic, a cărei calitate premium este garantată atât de ingredientele naturale folosite cât şi de controlul purităţii culturilor de drojdii obţinute în staţia proprie.
Extra protecţie. Hygienic Lid Cap
Folia de protecţie din aluminiu Hygienic Lid Cap menţine partea superioară a dozei curată. Astfel, ai garanţia că întotdeauna savurezi berea ta în condiţii de maximă siguranţă şi igienă.
Oxyproof. Garanţia prospeţimii
Sistemul barieră OxyProof, inovaţie tehnologică ce include atât capacul cât şi materialul PET al ambalajului, împiedică simultan pierderea dioxidului de carbon şi pătrunderea în interior a oxigenului, garantând prospeţimea şi savoarea berii Albacher.
Calitate autentică garantată de Romaqua Group Borsec
Berea Albacher este un produs al companiei Romaqua Group, producător român de renume, deţinător al brandului numărul 1 de apă minerală naturală din România, Borsec, unul dintre cele mai importante branduri româneşti. Romaqua Group, companie cu capital autohton privat, cu 20 de ani de activitate, are în portofoliu 9 branduri: Borsec (ape minerale naturale natural carbogazoase şi plate), Stânceni (apă minerală naturală carbogazoasă), Aquatique (apă minerală naturală oligominerală plată), Giusto (băuturi răcoritoare carbogazoase), Giusto Natura (băuturi răcoritoare plate), Giusto Elektrik (băutură energizantă), Albacher, Dorfer şi Mühlbacher (bere). Borsec este liderul pieţei de ape minerale naturale, iar Giusto Natura liderul pieţei de băuturi răcoritoare plate (still drinks).

10 iunie 2018, 06:03
În Grecia antică, părul blond era asociat cu prostituţia
Femeile cu părul blond fascinează încă din antichitate. Studiile arată că doar 2% din populaţie are păr blond, asta pentru că podoaba capilară îşi închide nuanţa odată cu trecerea timpului.
Adevărul.ro vă prezintă o listă cu curiozităţi despre părul blond:
- Părul blond are numeroase nuanţe, de la cea care se apropie de alb, până la cea ce se apropie de culoarea aurului. Blondul „rozaliu”, combinaţia dintre părul blond şi cel roşcat, este cea mai rară nuanţă naturală de blond. 
- Din cauza faptului că părul blond are tendinţa să se închidă odată cu înaintarea în vârstă, doar 2% din totalul populaţiei de pe glob are păr blond, natural.
- O populaţie din Noua Guinee este singura din lume care are pielea închisă la culoare şi părul blond.
- Prinţesa Diana cheltuia în jur de 4.000 de lire anual pentru decolorarea părului şi vopsirea lui.
- În Grecia, părul blond a fost asociat cu prostituţia. 
- Marilyn Monroe, care nu avea părul natural blond, nu permitea altor actriţe cu păr blond să joace în aceleaşi filme cu ea.
- Părul blond este mult mai bogat. Se estimează că blondele au cu 40.000 mai multe fire de păr decât roşcatele sau brunetele.
- Potrivit istoricilor, mutaţia care a dus la apariţia părului blond a avut loc în urmă cu 11.000 de ani, în perioada ultimei ere glaciare.
- Mai mulţi cercetători cred că părul blond a apărut concomitent în mai multe părţi alte lumii. Părul blond este întâlnit şi în Asia, Afganistan, Pakistan, Turcia, Iran, Israel sau Siria. 
- Primele glume care asociază părul blond cu un coeficient de inteligenţă redus ar fi apărut în 1775. 
Cercetările susţin faptul că persoanele cu păr blond sunt văzute ca fiind mai puţin inteligente decât cele cu păr închis la culoare. Această percepţie însă nu este susţinută de cercetări, potrivit cărora, inteligenţa nu are legătură cu culoarea părului.
- Sondajele de opinie au scos în evidenţă faptul că bărbaţii, în general, nu preferă blondele, nu atunci când caută partenere stabile.
- O companie din Lituania a deschis un resort unde a angajat doar femei cu părul blond. 
- Margaret Thatcher a devenit tot mai blondă odată cu câştigarea puterii. 

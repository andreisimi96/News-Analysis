1 iunie 2018, 16:53
Carles Puigdemont FOTO Getty Images
Parchetul german a cerut vineri extrădarea fostului preşedinte catalan Carles Puigdemont, care riscă ani grei de închisoare în Spania pentru organizarea în mod ilegal a unui referendum pentru independenţa regiunii sale.
Carles Puigdemont renunţă la conducerea Cataloniei
Decizia cu privire la extrădarea lui Puigdemont îi revine acum Tribunalului regional superior din Schleswig-Holstein, unde liderul separatist catalan a fost arestat la sfârşitul lui martie.
Carles Puigdemont a fost reţinut la cinci luni după ce a părăsit Spania, unde riscă până la 25 de ani de închisoare după organizarea unui referendum pentru independenţa Cataloniei.
El a fost eliberat la începutul lui aprilie în schimbul unei cauţiuni de 75.000 de euro.
Autorităţile germane intenţionează să-l extrădeze doar pentru acuzaţiile de deturnări de fonduri publice, nu şi pentru cele de „rebeliune“, transmite Reuters.

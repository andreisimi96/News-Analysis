Muzică live cu instrumente alimentate de la energia solară, la Sun dă-...
Andrei Năstase s-a arătat indignat că lucrările de demolare a edificiului se desfăşoară sâmbătă, sugerând că se acţionează în grabă până la validarea mandatului său, ca acesta să nu mai poată interveni. Năstase a precizat că, dacă ar fi fost deja în funcţie, ar fi cerut suspendarea lucrărilor.
Primarul ales a menţionat că s-a adresat cu un demers la Procuratură pe acest caz, însă lucrările de demolare oricum continuă.  
„Este cazul să ieşim încoace cu toţii, cel puţin să ne manifestăm atitudinea faţă de această crimă împotriva patrimoniului naţional. Uitaţi-vă ce se întâmplă în momentul de faţă, cum este dat jos un edificiu, pe ascuns. Dragă societate civilă, vreau să te văd activă”, a declarat Andrei Năstase într-o postare video live, realizată pe pagina sa de Facebook.
La scurt timp, la îndemnul primarului ales, au ieşit zeci de oameni care şi-au manifestat nemulţumirea faţă de demolarea cinematografului.
Într-un comunicat de presă emis recent de Primărie se menţionează că lucrările de demolare se desfăşoară legal.
1. Lucrările de demolare a imobilului cu suprafaţa de 1.007,5 metri pătraţi se execută autorizat, conform autorizaţiei de desfiinţare nr. 28/a/18 din 22.03.2018. 
2. Clădirea respectivă, din str. Vasile Alecsandri, 4 este proprietate privată a unui agent economic, începând cu anul 2004. 
3. Iniţial, la solicitarea agentului economic, Primăria municipiului Chişinău a emis autorizaţie de desfiinţare a construcţiei încă la data de 19 august 2016, act administrativ care a fost contestat în judecată de către reprezentanţi ai societăţii civile. La data de 20.09.2017, instanţa de judecată a respins cererea de chemare în judecată, stabilind că autorizaţia de desfiinţare a fost eliberată în mod legal. 
4. De asemenea, la data de 27 februarie 2018, Primăria municipiului Chişinău a eliberat Certificat de Urbanism pentru elaborarea Planului urbanistic zonal pentru terenul din str. Vasile Alecsandri, 4, pentru amplasarea unui complex rezidenţial şi operarea de modificări în regulamentul local de urbanism şi atribuirea codului de reglementare urbanistică de tipul „R” (rezidenţială).   
5. Reprezentanţii Primăriei municipiului Chişinău se află pe şantier pentru a examina modul de executare a lucrărilor de demolare, iar în cazul în care agentul economic a admis încălcări ale Planului de organizare a şantierului, acesta va fi sancţionat contravenţional. 

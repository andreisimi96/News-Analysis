Kanal D anunţă difuzarea unui nou serial turcesc FOTO Kanal D
Kanal D va difuza în curând un nou serial turcesc intitulat „Meryem“, cu o distribuţie formată din tineri actori de succes.
Mai mult „Exatlon“, mai puţine seriale turceşti: emisiunea primeşte o ...
Kanal D anunţă difuzarea unui nou serial turcesc. Producţia spune povestea de viaţă a trei personaje: Meryem - femeia care îşi asumă o crimă în numele bărbatului iubit, Oktay - un procuror care ar face orice pentru carieră şi putere, şi Savas - tânărul înverşunat de dorinţa de răzbunare după ce îşi pierde iubita.
Un teribil accident, într-o noapte furtunoasă, schimbă radical vieţile celor trei personaje. Omul legii, Oktay, vrea cu orice preţ o mai mare putere asupra celor din jur, Savas doreşte să se facă dreptate. Meryem poartă povara păcatelor celor doi bărbaţi, până în momentul în care dragostea adevărată îşi face loc în viaţă lor.
Dincolo de scenariul alert şi intriga puternică, producţia beneficiază şi de o distribuiţie cu tineri actori foarte talentaţi. În rolul frumoasei Meryem o cunoaştem pe Ayca Aysin Turan, o tânăra actriţa care a devenit foarte iubită după rolul jucat în serialul „Karagul/Trandafirul Negru“. 
Cemal Toktas, cel care îl interpretează pe Oktay, a devenit foarte popular în Turcia după interpretarea din lungmetrajul „Gunesi Gordum“, partitura actoricească în urma căreia a câştigat numeroase premii pentru Cel mai bun actor în rol secundar. De asemenea, în 2010, la Festivalul de Film de la Ankara, acesta şi-a adjudecat premiul pentru Cel mai promiţător tânăr actor, cu rolul din „Kara Kopekler Havlarken“ („Black Dogs Barking“). Cemal este şi un foarte apreciat actor de teatru.
Savas Sargun este interpretat de Furkan Andic, un actor care a intrat în lumina reflectoarelor de la o vârstă fragedă, începându-şi carieră în televiziune prin apariţii într-o serie de reclame, pentru că apoi să facă pasul către seriale.
Savas Sargun, Ayca Aysin Turan şi Cemal Toktas în noul serial „Meryem“ 

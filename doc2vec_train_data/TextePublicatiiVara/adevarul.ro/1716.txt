6 iunie 2018, 17:47
Felix Cristian Bîscă a fost ucis în plină stradă
Felix Cristian Bîscă, zis Bimby, în vârstă de 27 de ani, din Craiova, a fost ucis în noaptea de 2 spre 3 septembrie 2017 în plină stradă cu un cuţit tip baionetă. Criminalul a fost trimis în judecată pentru omor şi condamnat definitiv la 12 ani de închisoare.
Avocatul Elenei Udrea: Revenirea în ţară, „o chestiune personală”
Procurorii din cadrul Parchetului de pe lângă Tribunalul Dolj au stabilit că între victimă şi atacator a izbucnit un conflict, pe fondul consumului de alcool şi a unor neînţelegeri mai vechi. Florentin Popa l-a înjunghiat în plină stradă pe Felix Cristian Bîscă în inimă cu un cuţit tip baionetă. „În noaptea de 2 spre 3 septembrie, în timp ce se aflau în faţa magazinului nonstop situat lângă staţia de autobuz de la Complexul Baba Novac din cartierul Brazda lui Novac, între victima Bîscă Felix Cristian şi Popa Florentin s-a iscat un conflict spontan, pe fondul consumului de alcool şi a unor neînţelegeri mai vechi. Conflictul verbal a degenerat, în ciuda faptului că martorii prezenţi au încercat să-l aplaneze, astfel că inculpatul Popa Florentin a reuşit să înjunghie victima în zona precordială, peste umărul unui martor, cu ajutorul unui cuţit tip baionetă, cu lungimea lamei de 31 de centimetri. Ca urmare a loviturii aplicate, victima s-a prăbuşit la sol, decedând la scurt timp, astfel că, la sosirea ambulanţei, echipajul medical a constatat decesul“, susţin procurorii din cadrul Prachetului de pe lângă Tribunalul Dolj.
Apropiaţii lui Felix Bîscă, zis „Bimby“ au precizat că acesta a plătit cu viaţa pentru că a încercat să îşi apere un prieten.
Florentin Popa a fost trimis în judecată pentru omor, iar dosarul a fost înregistrat pe rol la Tribunalul Dolj, iar inculpatul şi-a recunoscut vina în faţa instanţei.
Pe data de 15 martie 2018 a fost condamnat la 12 ani de închisoare, iar instanţa l-a obligat pe Florentin Popa să achite suma de 18.500 de lei drept daune materiale şi 100.000 de euro drept daune morale.    
Hotărârea instanţei a fost atacată de inculpat la Curtea de Apel Craiova, iar pe data de 4 iulie judecătorii i-au menţinut sentinţa dată de prima instanţă.
Hotărârea dată de Curţii de Apel Craiova pe data de 4 iunie este definitivă.   

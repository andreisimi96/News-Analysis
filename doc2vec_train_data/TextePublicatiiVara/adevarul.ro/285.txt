Un ou pe zi ţine cardiologul departe? Cum argumentează oameni de ştiinţă
29 mai 2018, 04:42
Ouăle sunt surse excelente de nutrienţi esenţiali pentru sănătate
Ouăle sunt cunoscute ca fiind surse excelente de nutrienţi, inclusiv proteine de bună calitate, vitamine şi acizi graşi esenţiali.
Ca să slăbeşti mult şi bine, începe cu un control medical
Introducerea în dietă a unui ou pe zi are un beneficu prezumtiv nu doar pe termen scurt, ci chiar şi pe termen lung, potrivit unei cercetări preluate de theindependent.co.uk.
Un studiu recent arată că un ou pe zi poate reduce drastic probabilitatea de a dezvolta boli cardiovasculare în viitor. Cel puţin aceasta este opinia unei echipe de oameni de ştiinţă din China şi Marea Britanie care s-a decis să cerceteze legătura dintre consumul frecvent de ouă şi riscul de boli cardiovasculare, atacurile ischemice şi evenimentele vasculare majore.
Echipa a fost condusă de profesorul Liming Li şi de cercetătorul dr. Canqing Yu de la Şcoala de Sănătate Publică a Centrului pentru ştiinţele sănătăţii al Universităţii Pekin. Ei au analizat datele a mai mult de 400.000 de persoane adulte din China, cu vârste între 30 şi 79 de ani, din 10 regiuni diferite ale ţării. Participanţii aleşi nu aveau experienţe anterioare cu boli precum cancerul, diabetul sau afecţiunile cardiovasculare.
Toţi participanţii la studiul, care s-a întins pe nouă ani şi rezultatele căruia au fost publicate în revista Heart, au fost întrebaţi cât de des consumă ouă. S-a descoperit că aceea care obişnuiau să consume în mod obişnuit aveau cu 28% mai puţine riscuri de a suferi atacuri vascular-cerebrale, şi 18% mai puţine riscuri de a muri din cauza bolilor de inimă. De asemenea, riscul de a dezvolta o boală ischemică se reduce cu 12%.
Rezultatele cercetării trebuie evaluate în contextul dietei generale
Deşi există o multitudine de motive pentru care o persoană poate dezvolta boli de inimă fără nicio legătură cu consumul de ouă – precum fumatul şi obezitatea, ca să dăm doar două exemple – cercetătorii consideră că studiul lor arată că există o legătură între cele două.
„Cercetarea noastră aduce dovezi ştiinţifice în beneficul ghidurilor nutriţionale care recomandă consumul de ouă pentru sănătatea chinezilor adulţi“.
Profesorul Nita Forouhi, de la Universitatea Cambridge, este de părere că, pentru o evaluare exactă a rezultatelor studiului e necesar să se aibă în vedere dietele integrale ale celor care au luat parte la studiu.
„În dieta occidentală, dacă mănânci ouă alături de o grămadă de pâine albă, rafinată, carne procesată precum şunca şi cârnaţii, ketchup plin de zahăr este altceva, comparativ cu a consuma ouă, pâine integrală şi legume, de exemplu“, a spus Nita Forouhi.
Această cercetare – ca mare parte din cercetarea nutriţională – este observaţie şi nu experiment şi urmăreşte un eşantion mare de adulţi în scopuri de sănătate, dar nu intervine prin prescrierea de dieta special, a conchis acesta.

6 iunie 2018, 08:48
Membri ai Parlamentului Britanic în vizită la Muzeul de Istorie şi Arheologie Naţională Constanţa Sursa Royal Air Force
Un grup de membri ai Parlamentului Britanic a venit la Baza Aeriană Mihail Kogălniceanu, pentru a vizita personalul Forţelor Aeriene Regale detaşat aici.
Serena Williams, anunţ de ultim moment pentru fanii ei! Ce se va întâm...
Un grup de membri ai Parlamentului Britanic a vizitat personalul Forţelor Aeriene Regale detaşat în sudul României în misiunea de Poliţie Aeriană Întărită (eAP) NATO, Operaţiunea Biloxi.
Deputaţii au venit în România într-un program de forţe armate al Parlamentului, care oferă parlamentarilor oportunitatea de a vizita personalul militar britanic prin excursii de a vedea şi de a experimenta mediul în care lucrează militarii.
La sosirea în România, politicienilor li s-a arătat mediul de lucru al echipajului Expeditionary Air Wing (EAW), detaşat la Baza Mihail Kogalniceanu dijn judeţul Constanţa. Ei au luat micul dejun cu militarii în fiecare zi, după care s-au alăturat şedinţei zilnice de dimineaţă ţinute de către ofiţerul de comandă, comandantul Chris Ball, la sediul EAW.
Deputaţii au vizitat baza pentru a vedea personalul detaşat în rolurile lor de specialitate. Au purtat veste iluminatoare şi au escortat un Typhoon, alături de un inginer de aeronave, în timp ce aparatul era remorcat pe platformă, apoi au asistat la secţia de Transport Mecanic unde se efectuează operaţiuni de întreţinere generală şi control al calităţii. 
Membri ai Parlamentului Britanic, la Baza Aeriană Mihail Kogălniceanu Sursa Royal Air Force
Unul dintre mecanici, Jack Curtis, a petrecut după-amiaza arătând parlamentarilor controalele calităţii, care se efectuează la fiecare 3 ore pentru a se asigura că combustibilul de aviaţie pentru Typhoon se poate folosi în siguranţă. „Deputaţii au fost foarte dornici să înveţe despre ce facem în ansamblu. Au pus o mulţime de întrebări despre rutina mea de zi cu zi şi despre experienţele mele de muncă alături de personalul militar din SUA şi România“, a spus Curtis.
Totodată a avut loc o prezentare comună a reprezentanţilor militari ai Forţelor Aeriene Române şi a Forţelor Americane, care sunt la aceeaşi bază aeriană, împreună cu comandantul Ball, pentru a explica misiunea 135 EAW de eAP NATO, împreună cu rolurile celorlalte forţe militare aflate la baza aeriană şi care operează în regiunea Mării Negre. 
Pe aceeaşi temă: 
Militarii britanici dislocaţi în România, vizitaţi de şeful Statului Major al Forţelor Aeriene Regale

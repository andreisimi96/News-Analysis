5 iunie 2018, 13:36
FOTO via The Verge
Zilele acestea are loc conferinţa găzduită de Apple dedicată  producătorilor de software şi aplicaţii. Compania din Cupertino ne-a  obişnuit ca noile detalii despre sistemele de operare iOS şi macOS să  fie date publicităţii în cadrul WWDC, iar anul 2018 nu a făcut excepţie  de la această regulă.
Facebook a încheiat acorduri cu cel puţin 60 de producători de telefoa...
Se pare că Apple nu va încerca un design complet nou în acest an şi se va concentra mai degrabă pe stabilitate şi performanţă. Compania din California îşi doreşte să rezolve toate problemele de soft şi bug-urile şi să scoată un sistem de operare stabil, care să funcţioneze bine mai ales pe modelele mai vechi de iPhone-uri şi iPad-uri, despre care utilizatorii s-au plâns că se ”mişcă” din ce în ce mai greu.
În cadrul primei zile a conferinţei WWDC, Apple s-a lăudat că noul update software pentru telefoane şi tablete va oferi performanţe mai bune cu aproximativ 70% pe terminalele mai vechi, ceea ce sună foarte bine, mai ales pentru posesorii de iPhone 6 sau iPad-urile lansate în urmă cu trei-patru ani. De asemenea, Apple va introduce şi posibilitatea de a apela FaceTime grupuri de prieteni şi de a crea conferinţe video chiar din aplicaţiile native.
În plus, şi aplicaţia de poze va suferi un redesign, aceasta urmând să fie mai plăcută ochiului. De asmenea, nici Siri nu scapă de update, Apple anunţând funcţii noi şi îmbunătăţiri pentru asistentul personal virtual. Ultima funcţie anunţată în prima zi a conferinţei îi afectează doar pe utilizatorii de iPhone X, care vor avea parte de noi Animojiuri. Update-ul la iOS 12 se va lansa în luna septembrie 2018, la scurtă vreme după ce Apple va prezenta noua gamă de iPhone-uri.

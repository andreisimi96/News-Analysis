12 iunie 2018, 10:08
Anul trecut, la salonul de la Frankfurt, Audi a prezentat conceptul Aicon – viziunea constructorului asupra unui automobil autonom de nivel 5.
Primul Porsche full electric va purta numele Taycan
Conceptul Aicon se doreşte un automobil al viitorului, cu autonomie de nivel 5, adică va fi capabil să ruleze fără a fi necesară prezenţa unei persoane la volan sau la bord. Conceptul este echipat cu patru motoare electrice care dezvoltă 354 CP şi anunţă o autonomie de 700-800 km.
Recent, şeful Audi, Rupert Stadler, a declarat că acest concept va da naştere unui model de serie mică. Vorbim despre un automobil care nu va fi comercializat, va face parte dintr-o flotă Audi care va testat în trafic real sistemele de conducere autonomă.
Automobile de nivel 5 totuşi nu vom vedea prea curând în showroom-uri. Chiar dacă, deja, unii constructori au sisteme care permit rularea autonomă, lumea reală generează suficiente situaţii imprevizibile. Iar rularea acestora pe drumuri publice depinde de infrastructură, care nici în ţări civilizate nu poate garanta rularea unui automobil autonom de nivel 5 în siguranţă.

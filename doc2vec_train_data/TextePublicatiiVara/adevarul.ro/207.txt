28 mai 2018, 13:07
TIFF continuă luni, 28 mai, cu filme de calitate şi cu muzică live şi expoziţii de fotografie. În plus, fanii tenisului se pot întâlni cu Andrei Pavel, fost jucător de top, iar actualmente membru în staff-ul Simonei Halep.
Ioana Petrescu, fost ministru al Finanţelor, se înscrie în partidul lu...
Andrei Pavel se întâlneşte cu publicul TIFF, de la ora 17.00, la TIFF Lounge. Discuţia moderată de jurnalistul Mihnea Măruţă va avea loc după proiecţia-eveniment a documentarului John McEnroe: Imperiul perfecţiunii (L’empire de la perfection/ In the Realm of Perfection, r. Julien Faraut), un film-eseu captivant despre legendarul John McEnroe.
Tot azi, dar de la ora 18.00, în spaţiile Galeriei Quadro 21, vor fi vernisate două expoziţii multimedia aparţinând a doi artişti din generaţii diferite, Alexandru Antik Sándor şi Paul Mureşan.
Ceva mai târziu, de la 20.30, la Cinema Florin Piersic, cineasta Márta Mészáros va primi Premiul pentru întreaga carieră din partea TIFF. Ceremonia de înmânare a premiului va fi urmată de proiecţia în premieră a celui mai recent film regizat de Márta Mészáros, Aurora Boreală (Aurora Borealis, 2017). 
Organizatorii TIFF nu i-au uitat nici pe fanii muzicii de calitate. Trupa Vunk va concerta de la ora 21.00, la Form Space, în timp ce moldovenii de la Cuibul vor cânta, tot de la ora 21.00, dar la Casa TIFF.

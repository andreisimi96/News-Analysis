VIDEO Rupere de nori în Prahova. Un bărbat şi patru maşini au fost luate de viitură, iar mai multe case au fost inundate
7 iunie 2018, 23:19
Maşinile au fost purtate zeci de metri de viitură în Poiana Câmpina FOTO amator
O ploaie torenţială care a durat mai bine de o oră a provocat pagube în mai multe localităţi din judeţul Prahova. Un bărbat şi mai multe maşini au fost luate de viitură, iar mai multe gospodării şi drumuri au fost inundate.
VIDEO Străzile din cartierul istoric Schei s-au umplut de nisip şi bol...
Potopul s-a pornit puţin după ora 21.00 în partea de Nord a Judeţului Prahova unde a plouat torenţial timp de o oră şi jumătate.Pe alocuri a plouat chiar şi cu 50 de litri pe metrul pătrat.
Cea mai afectată localitate de furtună este Poiana Câmpina, unde un brăbat în vârstă de 65 de ani a fost luat de viitură. A fost salvat însă de echipele de pompieri, iar starea lui de sănătate este bună la acest moment.Medicii de la SMURD i-au acordat primul ajutor la faţa locului.
Tot la Poiana Câmpina, în satul Bobolia mai multe autoturisme au fost luate de viitură şi avariate complet. În autoturisme nu se aflau pasageri, conform Biroului de Presă al Inspectoratului pentru Situaţii de Urgenţă Prahova.
    Potop în Prahova. Mai multe maşini au fost luate de viitură
Şoferii care au încercat să traverseze pasajul subteran de la intrare în comuna Poiana câmpina au rămas blocaţi cu maşina în apa care trecea de roţi.
Intrarea în comuna Poiana Câmpina este blocată din cauza apei acumulate sub podul de cale ferată FOTO amator
La această oră pompierii intervin pentru evacuarea apei din mai multe gospodării din comuna Poiana Câmpina, dar şi din oraşul Mizil.

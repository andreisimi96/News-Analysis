6 iunie 2018, 11:14
Turistul american este căutat în abruptul Văii Caraiman FOTO banateni.ro
Acţiune de salvare în munţii Bucegi unde un turist american se pare că s-a prăbuşit cu parapanta. Acesta s-a lansat de la cota 2000 din Buşteni, la ora 8 dimineaţa, dar nu a mai ajuns la bază.  La acţiunea de căutare participă salvamontişti şi jandarmi montani, dar a fost solicitat şi un elicopter pentru survolarea zonei.
Două familii din Galaţi au pus pe jar autorităţile după ce s-au rătăci...
Turistul american s-a lansat cu parapanta împreună cu alţi doi prieteni, şi ei cetăţeni strpini, de la cota 2000 din Buşteni în jurul orei opt dimineaţa. Doi dintre ei au ajuns la baza muntelui, dar al treilea este de negăsit. Nu are telefon mobil asupra lui, astfel că nu poate fi contactat.
Gheorghe Haiduc, şeful Salvamont Buşteni, a precizat că apelul la 112 a venit la ora 8 şi 20 dimineaţă, iar căutările au început în abruptul Văii Caraiman, o zonă extrem de periculoasă.
La acţiunea de căutare participă 11 salvamontişti din Sinaia şi Buşteni, dar şi şapte jandarmi montani.
Salvatori mai aşteaptă însă sprijin din partea colegilor din alte judeţe, pentru că raza de acţiune este foarte mare, iar coordonatele despre locul unde s-ar putea afla turistul dispărut sunt puţine.
Conform Jandarmeriei Prahova a fost solicitat şi un elicopter de la Ministerul de Interne pentru căutare aeriană.

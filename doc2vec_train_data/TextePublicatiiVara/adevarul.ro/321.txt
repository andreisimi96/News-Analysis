29 mai 2018, 10:15
Captură serioasă a poliţiştilor olteni în urma percheziţiilor de marţi-dimineaţă, 29 mai 2018. 12 persoane sunt la audieri, la sediul IPJ Olt.
Descinderi la contrabandiştii din Olt. 13 percheziţii sunt în derulare...
Poliţiştii care au descins la 13 adrese din comuna olteană Rotunda, având informaţii că mai mulţi suspecţi se ocupă cu fabricarea şi comercializarea ilegală a ţigaretelor, au descoperit  145 kg de tutun mărunţit şi aproximativ 3.000 euro, 12 persoane fiind ridicate şi duse la audieri.
„Percheziţiile s-au desfăşurat la domiciliile unor persoane bănuite de săvârşirea infracţiunii de deţinere de către orice persoană în afara antrepozitului fiscal sau comercializarea pe teritoriul României a produselor accizabile supuse marcării, potrivit prezentului titlu, fără a fi marcate sau marcate necorespunzător ori cu marcaje false peste limita a 10.000 ţigarete, 400 ţigări de foi de 3 grame, 200 ţigări de foi mai mari de 3 grame, peste 1 kg tutun de fumat, alcool etilic peste 40 litri, băuturi spirtoase peste 200 litri, produse intermediare peste 300 litri, băuturi fermentate, altele decât bere şi vinuri, peste 300 litri, prevăzută de Codul Fiscal.
În urma percheziţiilor, au fost ridicate 145 de kg de tutun mărunţit, 4 instalaţii artizanale de mărunţit tutunul şi aproximativ suma de 3.000 de euro“, a transmis IPJ Olt, prin intermediul unui comunicat de presă.

E oficial: Dan Petrescu a plecat de la CFR Cluj. Cine îi va lua locul ...
"Este o onoare pentru mine, este un moment special pentru şi sper ca această colaborarea să fie una fructuoasă. Acest club dă posibilitatea să îţi propui şi să ai şanse reale să îţi îndeplineşti obiective măreţe. Cunosc echipa foarte bine, un lot foarte valoros, cred că CFR a câştigat meritat acest titlu, ceea ce vreau să se întâmple anul viitor. Vom avea posibilitatea să ne batem pentru cupele europene. Toate aceste lucruri nu mă fac decât să mă motiveze.  Întotdeauna mi-am analizat foarte bine opţiunile. Din punctul ăsta de vedere, au fost soluţii în străinătate care din punct de vedere financiar erau peste ce mi-a oferit CFR, dar am ales să vin să fac performanţă. Îmi place şi oraşul, e unul european, civilizat", a afirmat Iordănescu.
El a avut cuvinte de laudă la adresa tehnicianului Dan Petrescu, care a adus al 4-lea titlu pentru CFR.
"Vin după un antrenor pe care îl respect şi îl apreciez foarte mult, un antrenor care a făcut performanţă, un antrenor care este apropiat de tatăl meu, a fost promovat şi crescut de tată meu. Este apropiat de familia mea, de tatăl meu", a spus Edi Iordănescu.
Tehnicianul Edward Iordănescu a preluat echipa campioană CFR Cluj şi a semnat un contract pe trei sezoane, a anunţat preşedintele grupării clujene, Iuliu Mureşan.
Iordănescu îl înlocuieşte la CFR Cluj pe Dan Petrescu, aminteşte News.ro. 

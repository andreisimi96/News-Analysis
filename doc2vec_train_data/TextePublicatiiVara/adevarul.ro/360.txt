29 mai 2018, 13:10
Evenimentul denumit „La fraţi nu se pun  hotare” are loc joi, 31 mai, de la ora 19,00 şi este organizat de Asociaţia Culturală „Inanina Music Star” din  Republica Moldova, în colaborare cu Primăria Municipiului Galaţi. Preţul unui bilet este de numai 20 de lei.
Cristian Pomohaci, ameninţat cu bătaie cu ouă de locuitorii unei comun...
Un eveniment încărcat de emoţie va avea loc, la Galaţi, în ultima seară de mai a anului 2018. Cu ocazia împlinirii a 100 de ani de la de la Marea Unire din 1918,  Primăria municipiului Galaţi organizează, în parteneriat cu Asociaţia Culturală „Inanina Music Star” din  Republica Moldova,  evenimentul „La fraţi nu se pun  hotare”.
Concertul are loc joi, 31 mai, de la ora 19.00,  la Sala Sporturilor (lângă Spitalul Judeţean), fiind susţinut de Ion Paladi şi Orchestra Naţională „Lăutarii”, dirijată de maestrul Nicolae Botgros.
La eveniment vor cânta, în calitate de invitaţi al „Lăutarilor”, şi îndrăgiţii solişti de muzică populară Mioara Velicu, Constantin Enceanu, Lidia Bejenaru, Nicolae Ciobotaru, Ioana Căpraru, Tatiana Jacot, Lilia Roşca şi Anişoara Dabija.
Preţul unui bilet este de numai 20 de lei. Biletele pot fi achiziţionate de la Sala Sporturilor. 
Fondurile strânse în urma vânzării biletelor vor fi folosite pentru achiziţionarea unei mese chirurgicale ce urmează să fie donată către Spitalul Clinic de Obstetrică şi Ginecologie „Buna Vestire” din Galaţi.

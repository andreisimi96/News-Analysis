8 iunie 2018, 13:41
FOTOGRAFII: Primăria Deva.
Autorităţile locale au stabilit taxele pe care şoferii le vor plăti pentru maşinile lăsate în parcarea din centrul istoric al Devei, construită la sfârşitul anului 2016.
O piaţă din municipiu va găzdui maşinile ridicate de Poliţia Locală. Z...
Din luna iulie, şoferii care îşi vor lăsa maşinile în parcarea amenajată în Piaţa Unirii din Deva, vor achita o taxă, potrivit unui proiect aprobat de Consiliul Local Deva. Parcarea va avea sistem de acces cu bariere şi va fi în regim de autotaxare.
„Conducătorul auto va intra în posesia unui tichet, eliberat automat la intrarea în parcare. Taxarea se va face la automatul montat la ieşirea din parcare, dotat cu cititor electronic de tichete, în funcţie de durata de staţionare a autovehiculului. În ceea ce priveşte tarifele de parcare, primele 15 minute sunt gratuite. Apoi, primele două ore se vor taxa la 1 leu/oră. După cele două ore de staţionare, tariful scade la 0,5 lei/oră. Dacă pierdeţi tichetul de parcare, taxa suplimentară pentru eliberarea unui nou tichet este de 25 de lei. În cazul în care durata de parcare a maşinii depăşeşte 5 zile, tariful majorat este de 25 de lei pe zi”, a informat Primăria Deva. Parcarea va fi deschisă 24 de ore din 24.
Persoanele cu handicap vor putea beneficia de un abonament gratuit de parcare. De asemenea, sunt exceptate de la plată motoretele, motocicletele, bicicletele şi autovehiculele unor instituţii publice, atunci când este necesară parcarea în cazul situaţiilor de urgenţă. Zona, cu peste 150 de locuri de parcare, este destinată doar pentru maşinile fără remorcă, cu masa maximă autorizată de 2.500 kilograme. În incinta parcării se va circula cu viteza de maximum 10 km/oră, cu luminile de întâlnire aprinse şi cu respectarea semnificaţiei indicatoarelor montate în incintă, mai informează Primăria.
Parcarea a fost construită la sfârşitul anului 2016, în centrul istoric al Devei, în spatele primăriei, în urma unei investiţii de aproape un milion de lei.
Vă recomandăm să citiţi şi:

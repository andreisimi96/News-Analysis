Bărbatul a alimentat la o benzinărie din Aiud
Poliţiştii din Aiud au reţinut un bărbat din municipiul Bucureşti care este cercetat pentru furt şi conducere fără permis. Acesta ar fi furat plăcuţele de înmatriculare a unui autoturism parcat după care a alimentat maşina sa la o staţie de carburanţi din Aiud, plecând fără să plătească.
Dosar penal pentru ”braconierii” din Roşia Montană care obţineau ilega...
Potrivit IPJ Alba, în data de 9 iunie a.c., în jurul orei 24.00, Poliţia Municipiului Aiud a fost sesizată de către angajatul unei staţii de carburant cu privire la faptul că şoferul unui autoturism a alimentat cu combustibil în valoare de 395 de lei şi a plecat fără să plătească. 
La scurt timp de la sesizare, poliţiştii de investigaţii criminale din cadrul Poliţiei municipiului Aiud, sprijiniţi de poliţiştii de ordine publică şi de poliţiştii din Teiuş   l-au depistat pe un bărbat de 34 de ani, din municipiul Bucureşti, bănuit de comiterea furtului. 
Se pare că, în noaptea de 8/9 iunie a.c., bărbatul, fără a poseda permis de conducere, ar fi condus un autoturism din municipiul Cluj Napoca până în comuna Unirea, judeţul Alba, loc din care ar fi sustras plăcuţele de înmatriculare ale unui autoturism parcat în apropierea unui bloc de locuinţe. Ulterior ar fi montat plăcuţele pe autoturismul său, iar în municipiul Aiud ar fi alimentat cu carburant, fără să plătească. 
Bărbatul şi-ar fi continuate drumul înspre Alba Iulia, iar pe drum a aruncat plăcuţele de înmatriculate sustrase din localitatea Unirea.  Acesta a fost identificat, de poliţişti, pe raza oraşului Teiuş, fiind reţinut, pentru o perioadă de 24 de ore, sub aspectul comiterii infracţiunilor de  furt calificat, conducere fără permis şi conducerea unui autovehicul cu număr fals de înmatriculare. 
Ulterior a fost prezentat Parchetului de pe lângă Judecătoria Aiud, care a dispus, faţă de acesta, măsura preventivă a controlului judiciar, pentru o perioadă de 60 de zile. 

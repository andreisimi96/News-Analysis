31 mai 2018, 10:50
Poliţistul a recurs a măsura extremă a focurilor de armă
Un bărbat de 55 de ani a fost împuşcat în picioare şi în abdomen de către un poliţist din Alba în urma unui scandal ce a avut loc în satul Lunca, comuna Valea Lungă. Potrivit IPJ Alba, poliţitul era ameninţat de agresor cu un topor.
”În aceasta dimineaţă, în jurul orei 9,00, un poliţist din cadrul secţiei 5 poliţie rurală Blaj a intervenit, in urma unui apel pe 112 prin care se reclama ameninţare cu toporul la o locuinţă din localitatea Lunca, comuna Valea Lungă.
Un bărbat de 55 de ani ameninţa membri familiei, iar după intervenţia poliţistului a continuat sa fie agresiv, atacandu-l, pe poliţist, cu toporul. Poliţistul a efectuat doua focuri de avertisment în plan vertical, după care asupra agresorului. Acesta a suferit leziuni la membre si abdomen şi a fost transportat, în stare de conştientă la spital”, susţin reprezentanţii IPJ Alba.
Cercetările sunt continuate sub coordonarea Parchetului de pe lângă Tribunalul Alba.

6 iunie 2018, 17:43
Simona Halep a făcut un meci de excepţie cu Angelique Kerber, revenind în prumul set de la 0-4 şi câştigându-le pe următoarele două.
Halep şi-a dominat autoritar adversara, după un început de meci şovăielnic şi va juca în semifinale cu Garbine Muguruza, care a trecut în sferturi de Maria Şarapova. 
Simona a recunoscut că a intrat în meci cu o abordare prea agresivă, însă a identificat problema.
"În mod cert fiecare meci jucat împotriva ei e foarte dificil, pentru că returnează totul şi fiecare punct e un raliu de 20 de schimburi. Dau de fiecare dată tot ce pot şi încerc să nu cedez până în ultima clipă. Am început prea agresiv şi nu a funcţionat. Retururile ei erau foarte joase şi nu mi-a fost uşor.
Apoi, am schimbat tactica şi totul a mers foarte bine pentru mine. Voi încerca să mă recuperez până mâine", a declarat Simona Halep pentru Eurosport după meci.

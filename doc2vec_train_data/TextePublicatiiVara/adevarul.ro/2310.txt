Lia Olguta Vasilescu                                                                                                           FOTO gov.ro
Ministrul Muncii, Lia Olguţa Vasilescu, a susţinut în discursul său de la mitingul PSD că manifestaţia social-democraţilor a fost luată în râs, dar numărul foare mare de oameni din Piaţa Victoriei "demască un sistem care este obişnuit să lucreze cu manipulare, cătuşe, cu violenţă". Ministrul a afirmat că a venit în faţa oamenilor să le spună cum arată statul paralel, susţinând că ea l-a văzut şi l-a cunoscut.
Firea, la mitingul PSD: Nu mai putem accepta ca cineva cu geacă roşie,...
"Ardealul e aici? Moldova e aici? Oltenii mei, sunteţi aici? Vă întreb ca să stie cu toţii că românii sunt în stradă În aceste zile am auzit multe speculaţii legate de protestul nostru. Aţi venit într-un număr foarte mare. Am fost luaţi în râs, contestaţi, puşi la zid, jigniţi, văd că aţi venit în număr foarte mare şi este extraordinar, pentru că prezenţa voastră aici demască un sistem care este obişnuit să lucreze cu manipulare, cătuşe, cu violenţă", şi-a început Olguţa Vasilescu discursul.
Ea a susţinut că a venit în faţa oamenilor să le spună cum arată statul paralel, pentru că ea l-a văzut: "Am venit astăzi în faţa dumneavoastră să vă spun cum arată statul paralel, pentru că eu l-am văzut, l-am cunoscut, mi-a venit acasă, ca musafir nepoftit la primări, la biroul DNA, cu cătuşe".
Ministrul a mai spus că statul paralel înseamnă "camere de luat vederi puse în dormitor, urmărire prin gps şi înseamnă familii traumatizate".
"Au încredere oamenii în tine? La puşcărie. Am fost umiilită, acuzată pe nedrept. (...) Ce am păţit noi se poate întâmpla oricui. Ce înseamnă statul paralel pe care nu îl vede nici Iohannis, Orban sau Cioloş? Înseamnă camere de luat vederi puse în dormitor, urmărire prin gps, înseamnă familii traumatizate, umilinţă, călcare în picioare a tuturor drepturilor elementare", a mai susţinut Olguţa Vasilescu.
De asemena, ministrul Muncii spune că "statul paralel are un chip, iar în spatele lui se ascund securişti, procurori care falsifică probe, jurnalişti care scriu despre tine aşa cum li se spune în plic".
În final, aceasta a spus că "cine nu s-a întâlnit cu statul paralel a fost un norocos".

13 iunie 2018, 12:43
„Se lucrează intens astfel încât şoseaua să fie gata cât mai repede pentru redeschiderea circulaţiei”, anunţă miercuri, 13 iunie, Direcţia Regională de Drumuri şi Poduri Braşov.
Şoferul maşinii făcute praf de avalanşa care a avut loc pe Transfăgără...
„De 3 săptămâni se lucrează intens pe Transfăgărăşan, astfel încât şoseaua să fie gata cât mai repede pentru redeschiderea circulaţiei. Angajaţii şi utilajele de la SDN Sibiu şi Secţia de Producţie din cadrul DRDP Braşov îndepărtează pietrele căzute pe carosabil, curăţă ultimele petice de zăpadă şi montează elemente de siguranţă”, mai anunţă DRDP Braşov. 
Anunţul este însoţit şi de un video, din care se poate vedea pietrele masive, căzute pe carosabil în timpul avalanşelor. Pe unele porţiuni se mai poate vedea zăpada, iar muncitorii lucrează la montarea parapetului de siguranţă. 
Turiştii aşteaptă cu nerăbdare redeschiderea completă a Transfăgărăşanului pe 1 iulie, duminică. 
Anterior, autorităţile au anunţat că în acest an drumul a fost puternic afectat de avalanşe cu pietre şi zăpadă, ceea ce face mai complicată restabilirea acestuia. Transalpina, care se află la o altitudine mai mare, a fost redeschisă în acest an pe 16 mai.

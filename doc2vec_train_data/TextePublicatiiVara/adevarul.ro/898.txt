Cod galben de vijelie în această seară, în mai multe judeţe din sudul ...
Clipul de 2 minute şi 55 secunde arată ucenicii de la Marina Militară într-o coregrafie desprinsă din filme.
„Noul videoclip de promovare a Forţelor Navale! Nave militare, studenţi ai Academiei Navale, elevi ai Şcolii Militare de Maiştri Militari şi coregrafia unui dublu campion balcanic şi naţional la dansuri latino. Toate acestea au fost captate şi montate într-un mod profesionist de către colegii noştri de la Centrul Media al Forţelor şi Centrul de Televiziune şi Film al MApN. Vizionare plăcută!“, anunţă Forţele Navale Române pe pagina de Facebook.
Sunt peste 65.000 vizualizări ale clipului în care tinerii, viitori marinari militari, îşi demonstrează calităţile de dansatori şi atleţi. Fete şi băieţi îmbrăcaţi în uniforme execută mişcări şi scheme de dans pe diferite teme muzicale internaţionale - de la Zorba Grecul la „We wil rock you“ a trupei Queen şi muzică indiană a la Bollywood. 
„Câteva zile de filmări şi un coregraf excelent. Mulţumesc, Ioannis Perdikaris!“, a transmis pe Facebook lt.col. Corneliu Pavel, purtătorul de cuvânt al Forţelor Navale Române. 
Comentariile curg pe pagina Forţelor Navale Române , destul de împărţite. Unii salută şi felicită Marina Militară pentru idee şi realizare, alţii se declară uluiţi de ce a ieşit. 
Pe aceeaşi temă: 

7 iunie 2018, 12:23
Imagine de la cel mai mare turneu de şah în aer liber din România FOTO Daniel Lare
Ajuns la cea de a VI-a ediţie, concursul a fost organizat pe parcursul celor două zile în 5 runde şi a reunit peste 150 de copii cu vârste cuprinse între 6 şi 15 ani, majoritatea elevi ai Şcolii Gimnaziale „Miron Costin“ din Galaţi, campioni sau vicecampioni naţionali la şah, dar şi elevi de la alte şcoli sau copii înscrişi la diferite cluburi sportive din municipiul Galaţi.
Biserica seculară unde sărmanii primesc anual 100.000 de porţii de mân...
Record naţional stabilit de o parohie din Galaţi în ceea ce priveşte organizarea unui turneu de şah. Este vorba despre parohia „Sf. Mina, Victor şi Vichentie“ care, în cooperare cu Şcoala Gimnazială „Miron Costin“ şi Clubul de Şah „Diana“ din Galaţi, organizează de şase ani concursul de şah „In hoc signo vinces“, considerat cel mai mare concurs de şah în aer liber din România.
Ajuns la cea de a VI-a ediţie, concursul a fost organizat pe parcursul celor două zile (2 şi 3 iunie 2018) în cinci runde. A reunit peste 150 de copii cu vârste cuprinse între 6 şi 15 ani, majoritatea elevi ai Şcolii Gimnaziale „Miron Costin“ din Galaţi, campioni sau vicecampioni naţionali la şah, dar şi elevi de la alte şcoli sau copii înscrişi la diferite cluburi sportive din municipiul Galaţi.
Manifestarea a debutat cu rostirea de rugăciuni şi intonarea Imnului Naţional al României, după care, în parcul bisericii „Sf. Mina, Victor şi Vichentie“ s-a desfăşurat concursul propriu-zis.
Tinerii şahişti gălăţeni au fost îndrumaţi şi supravegheaţi de specialişti în sportul minţii şi de juriul format din cinci arbitri de la Clubul de Şah „Diana“ din Galaţi, club afiliat la Federaţia Română de Şah, arbitru principal al competiţiei fiind Aurel Cojocaru, candidat de maestru, conform sistemului de joc elveţian BUCHHOLZ.
După fiecare rundă de şah, în timpul de pauză, copii au primit din partea organizatorilor covrigi, gogoşi şi apă şi avut posibilitatea de se bucura şi de a se destinde în parcul amenajat foarte frumos în cutea acestei bisericii gălăţene.
Festivitatea de premiere a concurenţilor situaţi pe locurile I, II şi III, înmânarea medaliilor şi a cupelor câştigătorilor, precum şi oferirea unor diplome de participare tuturor competitorilor a avut loc după Sfânta Liturghie, în prezenţa Înaltpreasfinţitului Părinte Casian, Arhiepiscopul Dunării de Jos.
În vederea susţinerii şi încurajării tinerilor şahişti, la eveniment au participat şi membrii echipei de fotbal de sală „United“ Galaţi, vicecampioni naţionali ai acestui sport. Concursul de şah „In hoc signo vinces“ face parte din calendarul activităţilor cultural-misionare desfăşurate de parohiile Arhiepiscopiei Dunării de Jos în Anul dedicat Centenarului Marii Uniri.

2 iunie 2018, 14:44
Criminaliştii buzoieni şi un echipaj de ambulanţă au ajuns, sâmbătă, la Cochirleanca, în urma unui apel care anunţa moartea unui localnic de 75 de ani. Cadavrul care nu prezenta urme vizibile de lovituri a fost descoperit pe uliţă, la zece metri distanţă de casă, anchetatorii descoperind urme de târâre de la poartă.
Vecinii bătrânului spun că acesta s-ar fi cinstit toată noaptea cu un amic, aşa cum obişnuia de multă vreme. Pentru că acesta este în stare de ebrietate, anchetatorilor le este greu, deocamdată, să afle de la martor împrejurările care au condus la decesul tovarăşului său. Necropsia va stabili cauzele morţii.
Criminaliştii i-au în calcul varianta ca între cei doi să se fi iscat un conflict care a degenerat însă nu exclud şi alte ipoteze. Urmele descoperite le indică faptul că bătrânul a murit în curte sau în casă iar trupul lui a fost mutat pe uliţă, la aproximativ zece metri distanţă de casă. 
Vom reveni cu amănunte! 

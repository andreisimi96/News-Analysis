4 iunie 2018, 21:57
Organizaţiile judeţene ale PSD au primit de la centru o  listă de indicaţii pentru buna desfăşurare a mitingului de sâmbătă, 9  iunie, din Bucureşti.
Mitingul PSD din 9 iunie. Câte ore va ţine şi cine va suporta costuril...
Conform unei adrese plecată de la organizaţia centrală a PSD, care circulă pe reţelele sociale, social-democraţii din teritoriu trebuie să respecte câteva reguli stricte, plecând de la respectarea sectoarelor din zona Pieţei Victoriei şi ajungând la îmbrăcămintea de culoare albă a participanţilor (de la brâu în sus). Informaţia a fost distribuită şi pe pagina oficială de Facebook a PSD Constanţa.
De asemenea, la fiecare 10 oameni trebuie să fie un steag tricolor, iar la 50 de oameni trebuie să fie o pancartă cu numele judeţului.
Toţi participanţii la miting trebuie să sosească în capitală până la ora 18.00, manifestaţia urmând să înceapă la ora 20.00.
PSD se va organiza pe grupe formate din 10 oameni şi un şef, iar 40 de oameni vor forma un grup care va avea şi el un lider. Urmează detaşamentul alcătuit din 100 de oameni cu un şef de detaşament în frunte. Numele oamenilor şi telefoanele acestora trebuie trimise la organizaţia centrală din timp.
Toţi şefii de organizaţii judeţene PSD trebuie să fie prezenţi vineri, la Bucureşti.
-1 (7 voturi)

6 iunie 2018, 14:55
Mihaela Buzărnescu este una dintre cele mai în formă jucătoare din circuitul feminin de tenis, unde a ajuns pe locul 33 în lume, deşi în urmă cu un an nu se afla nici în top 400. Rezutatele din ultima vreme i-au adus venituri pe măsură româncei, care în ultima perioadă a participat la Rolland Garros, turneu dotat cu premii totale în valoare de aproape 40 de milioane de euro.
Sportiva în vârstă de 30 de ani s-a înscris la toate cele trei probe ale competiţiei din capitala Franţei: simplu, dublu feminin şi dublu mixt.
În proba de simplu, Buzărnescu s-a oprit în optimile turneului de la Roland Garros după ce a pierdut meciul cu Madison Keys, locul 13 WTA, scor 1-6, 4-6. Ca să ajungă în această fază a competiţiei, însă, românca a reuşit să treacă de a patra jucătoare a lumii, Elina Svitolina, cu scorul de 6-5, 7-5.

29 mai 2018, 09:41
Poliţia a reţinut un tânăr de 28 de ani din Călăraşi, membru al unui grup infracţional, care este suspectat de comiterea mai multor furturi din locuinţe, pe întreg teritoriul ţării.
Consilierii judeţeni, convocaţi în şedinţă ordinară pe 30 mai. Rectifi...
Anterior, el a fost judecat pentru astfel de infracţiuni. Alţi trei membri ai grupării care au participat la comiterea furturilor, la moment îşi ispăşesc pedeapsa pentru comiterea altor infracţiuni similare.
Ca urmare a măsurilor speciale de investigaţie, poliţiştii au stabilit că suspecţii au la activ cel puţin şapte furturi săvârşite în prima jumătate a anului 2017. 
Aceştia pătrundeau în locuinţe pe timp de noapte, prin forţarea geamurilor, de unde sustrăgeau bani, bijuterii şi alte lucruri de preţ, cauzând victimelor pagube materiale în valoare de 300.000 lei.
La 25 mai curent, suspectul a fost reţinut în Chişinău. În urma percheziţiilor efectuate la domiciliul suspectului, poliţiştii au depistat o parte din bunurile sustrase.
Suspectul este arestat pentru 30 de zile şi dacă va fi găsit vinovat, acesta riscă de la 5 la 12 ani de închisoare.

Un om al străzii a încercat să se sinucidă, aruncându-se în faţa trenului. A scăpat cu viaţă, dar i-au fost amputate picioarele
30 mai 2018, 17:53
Foto: arhivă Adevărul
Un bărbat de 57 de ani a fost lovit astăzi de un tren care circula pe ruta Galaţi-Bucureşti, însă a reuşit să supravieţuiască, deşi are răni grave.
VIDEO Autoturism izbit de tren la Titu. Două persoane au ajuns la spit...
O persoană fără adăpost, care locuia în satul Deduleşti, comuna Mircea Vodă, a vrut să îşi încheie astăzi socotelile cu viaţa, astfel că s-a deplasat în gara din Brăila şi s-a aruncat în faţa trenului InterRegio care circula pe ruta Galaţi-Bucureşti Nord.
Deşi impactul cu trenul a fost extrem de puternic, victima a reuşit să supravieţuiască, fiind transportată la spital pentru îngrijiri medicale. Medicii au fost nevoiţi să îi amputeze picioarele pentru a-i salva viaţa. Poliţiştii au deschis un dosar penal în acest caz pentru vătămare corporală din culpă.

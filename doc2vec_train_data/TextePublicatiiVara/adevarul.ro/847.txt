3 iunie 2018, 12:36
Copiii sub 7 ani nu vor mai plăti întreţinere. Reducere de 50% şi pentru cei de 14 ani. FOTO: Arhivă
Mai mulţi senatori PNL au depus la Parlament un proiect legislativ  care prevede că asociaţiile de proprietari pot decide să excludă de la  cheltuielile din întreţinere copiii cu vârsta sub şapte ani, dar şi că o să  reducă la jumătate costurile pentru cei între 7 şi 14 ani.
Creştere cu peste 30% a numărului de călătorii cu copii: care sun...
Proiectul de lege, depus la Senat pe 31 mai, propune modificarea şi completarea Legii nr. 230/2007 privind înfiinţarea, organizarea şi funcţionarea asociaţiilor de proprietari. Astfel, iniţiativa modifică mai multe puncte ale articolului 47 care vizează cheltuielile asociaţiilor de proprietari, potrivit b365.ro .
"(1) d) cheltuieli pe beneficiari, aferente serviciilor individuale ale proprietarilor, dar gestionate financiar prin intermediul asociaţiilor de proprietari. Beneficiarii exceptaţi de la aceste cheltuieli sunt copiii cu vârsta de până la 7 ani. (2) Asociaţiile de proprietari hotărăsc exceptarea de la plata cheltuielilor prevăzute la alin. (1), lit b) pentru copii cu vârsta de până la 7 ani. (2¹) Pentru copiii între 7-14 ani, plata pentru cheltuielile prevăzute la alineatul anterior pot fi reduse cu 50%, în funcţie de decizia asociaţiilor de proprietari", se arată în textul proiectului de lege al PNL.

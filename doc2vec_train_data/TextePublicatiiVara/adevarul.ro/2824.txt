12 iunie 2018, 17:58
Alegerile locale din 2016 sunt cercetate la Bacău
Ancheta este coordonată de poliţişti din cadrul Serviciului de Investigaţii Criminale, la sesizarea Biroul Electoral de Circumscripţie din municipiul Bacău.
UPDATE Alegeri locale 2016 Bacău. Cosmin Necula (PSD) câştigă detaşat ...
Poliţiştii din Bacău au în derulare un dosar complex, care vizează nereguli petrecute cu ocazia alegerilor locale din anul 2016.
Oamenii legii au suspiciuni privind săvârşirea infracţiunilor de fals în înscrisuri, uz de fals şi fals în declaraţi.
"Se fac verificări în 14 dosare, la sesizarea Biroului Electoral de Circumscripţie. Au fost audiaţi mulţi oameni cu privire la veridicitatea semnăturilor din listele electorale", ne-a declarat agent adj. Cătălina Creţu, purtător de cuvânt al IPJ Bacău.
Potrivit informaţiilor noastre, peste 2.000 de oameni ar fi fost audiaţi până în prezent de oamenii legii.
0 (0 voturi)

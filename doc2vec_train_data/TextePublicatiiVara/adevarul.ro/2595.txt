Cum explică Igor Dodon ce ar fi rău dacă Moldova ar avea o nouă coaliţ...
Într-o  conferinţă de presă  la IPN, avocatul Valeriu Pleşca a menţionat că a fost emisă o nouă ordonanţă de punere sub învinuire în cadrul unei noi cauze penale, în care lui Veaceslav Platon i se incriminează însuşirea a peste 1,7 miliarde de lei de la Banca de Economii. Potrivit apărării, suma de bani ar fi fost transferată unor grupuri de companii bine cunoscute şi care sunt reflectate în raportul Kroll drept companii ce se atribuie grupului Şor.
„Deci, lui Veaceslav Platon i se incriminează că, profitând de încrederea lui Ilan Şor, adică inducându-l pe acesta în eroare, dânsul fiind preşedintele Băncii de Economii, ar fi obţinut creditele. Dar creditele, de fapt, le-au obţinut companiile atribuite grupului Şor. Şi banii au mers mai departe în alte companii înregistrate în afara hotarelor Republicii Moldova – vorbim despre compania „Zenit-management”, care la fel este înregistrată pe aceeaşi adresă ca şi alte companii ale grupului Şor. În aceste condiţii, clientului nostru i-au apărut neînţelegeri: cum el a comis infracţiunea sau sustragerea, odată ce nu sunt prezentate probe că banii ar fi ajuns la el, iar toată învinuirea în principiu se bazează pe informaţiile prezentate de Ilan Şor”, a notat Valeriu Pleşca.
Potrivit avocatului, o altă sustragere incriminată lui Veaceslav Platon, prin aceeaşi ordonanţă, este că ar fi însuşit peste 278,5 milioane de lei, iarăşi prin intermediul unor companii, ca ulterior banii respectivi să fie rambursaţi către Moldindconbank prin nişte credite care la fel ar fi fost obţinute de către Ilan Şor. „Probabil, sumele respective – de un 1,7 miliarde şi 278 de milioane – se tind a fi scoase din altă învinuire sau din alt rechizitoriu pentru a fi incriminate clientului nostru. Clientul nostru nu recunoaşte aceste sume de bani şi nu este demonstrat prin nimic că dânsul a sustras aceşti bani”, a declarat avocatul. Apărarea a mai spus că o nedumerire este legată şi de faptul că acest dosar a apărut acum şi nimeni nu a făcut declaraţii despre aceşti bani.
Avocatul Eduard Rudenco a menţionat că se face tot posibilul pentru ca societatea să nu cunoască despre cei care într-adevăr a furat din sistemul bancar. Acest dosar de învinuire este o copie-oglindă a învinuirii pe care Veaceslav Platon a fost deja condamnat.
„Analizând această învinuire, am ajuns la o concluzie – adevărul despre furtul miliardului nu o să-l aflăm. Aceşti procurori fac tot posibilul ca să-l acopere pe Ilan Şor şi pe cei care de fapt au profitat de banii sustraşi din Banca de Economii şi din Banca Naţională. Pentru mine cel puţin, este ridicolă această învinuire”, a mai spus Eduard Rudenco.

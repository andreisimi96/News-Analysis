Douăzeci de ani după gratii pentru omorul unei bătrâne din Călăraşi
Candidatul PPDA a declarat, în cadrul unei conferinţe de presă susţinute pe strada Vissarion Belinski, 4, că această adresă este un exemplu în care autorităţile municipale au eliberat, în condiţii dubioase, acte ce permit construcţia unui bloc cu mai multe etaje într-un spaţiu rezidenţial, fără a ţine cont de drepturile localnicilor din preajmă, transmite IPN.
Andrei Năstase a declarat că acesta nu este un caz din zece, ci din sute de cazuri. Este vorba despre construcţii ridicate pe terenuri cumpărate cu bani de nimic, iar apoi apartamentele din blocurile respective se vând cu sume grandioase. Şi bugetul, şi cetăţenii au de pierdut.
Andrei Năstase a mai spus că sunt cazuri de corupţie şi conflict de interes, care trebuie imediat anchetate. Dacă nu se întâmplă acum, se va întâmpla atunci când la guvernare vor veni partide noi, cu oamenii integri. Atunci când va accede în funcţia de primar, va face tot ce-i stă în puteri pentru ca nivelul de trai şi calitatea vieţii să crească, a menţionat candidatul PPDA.
Vladimir Bolea, preşedinte al Organizaţiei Teritoriale Chişinău a Partidului Acţiune şi Solidaritate, a declarat că toate aceste cazuri de construcţie ilegală sau abuzivă prejudiciază aspectul armonios al oraşului şi generează conflicte între locatarii din blocurile vechi şi cele noi.
Juristul Ion Mazur, membru PAS, a menţionat că terenul pe care a fost edificat blocul locativ din strada V. Belinski nu era destinat pentru o asemenea construcţie. Or, este inadmisibilă amplasarea unui bloc cu 11 niveluri în condiţiile în care în imediata apropiere sunt blocuri cu trei niveluri.
Mihai Balan, fondatorul Comitetului civic pentru combaterea construcţiilor ilegale şi locuitor din preajmă, spune că locatarii sunt indignaţi de această construcţie, care nu este singura, pentru că mai sunt trei blocuri cu 11 niveluri într-o rază de cel puţin 200 de metri.

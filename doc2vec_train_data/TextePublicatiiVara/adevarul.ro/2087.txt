8 iunie 2018, 10:47
Actorul a lenisat pe un aeroport din Romania Foto-Facebook
Mark Fleichmann, cunoscut pentru rolurile sale din filmul Inception şi din serialele Being Human ori Wolfblood, a leşinat pe aeroportul din Oradea. El a fost preluat de către un echipaj SMURD Bihor şi dus la Unitatea de Primire a Urgenţelor.
Simona Halep, înaintea marelui meci de la Roland Garros: „Am mai pierd...
„Pacientul se afla lângă avion. Când am ajuns noi, era conştient”, a declarat dr. Alexandru Mateoc, medic în cadrul SMURD-UPU Bihor, potrivit ebihoreanul.ro
Actorul a primit primele îngrijiri medicale pe aeroport, după care a fost transportat la Unitatea de Primire a Urgenţelor, unde a fost supus unor investigaţii medicale suplimentare. În urma analizelor a reieşit că i s-a făcut rău pe fondul oboselii şi a unei reacţii alergice.
„Nu s-a putut stabili dacă a fost generat de un medicament pe care l-a luat sau de la un aliment pe care l-a consumat la micul dejun”, a mai spus medicul.
Fleichmann a primit tratament intravenos specific, după care şi-a continuat drumul spre Bucureşti, mulţumind personalului medical de la UPU Bihor pentru modul în care a fost tratat.
În vârstă de 45 ani, Mark Fleichmann a mai jucat şi în seriale precum Wolfblood Secrets, Doctors, Dark Matters: Twisted But True sau The Five.

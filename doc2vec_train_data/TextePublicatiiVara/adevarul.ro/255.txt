28 mai 2018, 17:28
Alexandra Dulgheru s-a calificat în runda a doua la French Open, după ce a învins-o pe americanca Christina McHale, 5-7, 7-6, 6-3.
Meciul a fost întrerupt duminică seara la scorul de 1-1 la seturi şi reluat astăzi cu setul decisiv. Venită din calificări, Alexandra, locul 160 WTA,  a reuşit să îşi adjudece manşa decisivă cu 6-3.
Ea va juca în turul al doilea cu Anett Kontaveit, din Estonia, locul 25 WTA. 
Tot azi, Mihaela Buzărnescu s-a calificat şi ea în turul al doilea, iar alte patru românce vor evolua marţi.
Simona Halep (locul 1 WTA) – Alison Riske (SUA, 105)
Sorana Cîrstea (45) – Daria Gavrilova (Rusia, 24)
Ana Bogdan (65) – Marketa Vondrousova (Cehia, 90)
Irina Begu (41) – Anna Schmiedlova (Slovacia, 78)

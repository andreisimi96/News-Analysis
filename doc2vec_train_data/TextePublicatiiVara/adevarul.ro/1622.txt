6 iunie 2018, 14:14
Tânărul avea dese episoade de violenţă
În doar o zi, tânărul în vârstă de 19 ani a încercat de două ori să îi ia viaţa celei cu care trăia în concubinaj.
Visa va investi 100 milioane de dolari în companiile fintech europene...
Tentativa de suicid a unui tânăr de 19 ani din comuna Meseşenii de Jos a scos la iveală detalii cutremurătoare. La începutul lunii mai a acestui an, după o ceartă cu prietena, a decis să îşi încheie socotelile cu viaţa, a luat o funie şi s-a spânzurat de un copac. A avut, însă, noroc, cu un trecător, care l-a eliberat la timp din strânsoarea morţii.
O săptămână mai târziu, fata, şi ea în vârstă de 19 ani, a mers la medic, acuzând dureri severe în zona feţei, în urma unei bătăi primite de la partenerul său. "A fost diagnosticată cu fractură de mandibulă, dintr-un episod anterior de violenţă domestică. Medicii i-au anunţat pe oamenii legii, cercetările ulterioare stabilind că tânărul avea dese manifestări violente asupra iubitei lui, pe fondul geloziei", ne-a declarat Pompilia Stana, purtătorul de cuvânt al Parchetului de pe lângă Tribunalul Sălaj.
Potrivit spuselor sale, în ziua tentativei de suicid, tânărul a încercat în două rânduri să îi ia viaţa prietenei lui, cu care trăia în concubinaj de circa trei luni. Într-o primă fază, agresorul i-a pus ştreangul de gât, a ridicat-o peste grinda casei, apoi i-a luat scaunul de sub picioare, lăsând-o să atârne. Când victima a început să se zbată şi să încerce să se salveze, a eliberat-o. Ulterior, a dus-o cu forţa într-o pădure din apropierea casei, a legat-o de gât cu funia de creanga unui copac, cât să atingă cu vârfurile pâmântul. Din când în când, scurta funia, ca să o sufoce.
Procurorii sălăjeni au deschis un dosar penal pentru tentativă de omor săvârşită asupra unui membru al familiei.
Mai puteţi citi:

Copil de 10 ani accidentat de o maşină, după ce a traversat strada în fugă, prin loc nepermis şi fără să se asigure
13 iunie 2018, 15:00
Foto: arhivă Adevărul
Poliţiştii anchetează circumstanţele în care a avut loc un accident de circulaţie, soldat cu rănirea unui minor. Din primele verificări, copilul a traversat strada în fugă, fiind lovit de o maşină, al cărei şofer nu a mai putut evita impactul.
Impact violent între un autoturism şi o căruţă nesemnalizată, pe drumu...
Încă un copil a fost rănit într-un accident de circulaţie, în contextul în care, fiind lăsat nesupravegheat, a traversat strada fără să se asigure, fiind accidentat de o maşină.
”Pe 12 iunie, un bărbat de 34 ani, din comuna Brăhăşeşti, a condus autoturismul pe D.E. 581, în interiorul localităţii Munteni, surprinzând şi accidentând uşor un copil de 10 ani, care traversa strada în fugă, prin loc nepermis şi fără să se fi asigurat în prealabil”, a declarat comisarul şef Gabriela Costin, purtătorul de cuvânt al Inspectoratului de Poliţie Judeţean Galaţi.
Poliţiştii au deschis un dosar penal în acest caz pentru vătămare corporală din culpă.

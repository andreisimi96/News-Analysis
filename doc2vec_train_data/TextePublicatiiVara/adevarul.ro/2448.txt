VIDEO Băiat de 18 ani, înecat la Neptun. Venise din Basarabia să lucreze pe litoral
10 iunie 2018, 23:15
Băiat înecat la Neptun. Manevre de resuscitare făcute de SMURD Sursa ISU Constanţa
Un bâiat în vârstă de 18 ani s-a înecat la Neptun, în seara de duminică, 10 iunie. El a intrat în apă în jurul orei 21.00.
Alertă. O nouă OUG 13? Dragnea: Ne gândim serios dacă modificăm legisl...
Băiatul venise din Republica Moldova să lucreze pe litoral şi era cazat la hotelul Neptun din staţiunea Neptun. 
Duminică seara, el a intrat în mare să facă o baie la plaja Bali, dar a dispărut în apă. 
„Se vedea în apă, dar a dispărut“, au comunicat cei aflaţi pe mal. 
Inspectoratul pentru Situaţii de Urgenţă Constanţa a trimis o ambulanţă SMURD şi un echipaj de descarcerare pentru căutare pe mal şi iluminat, iar Garda de Coastă a trimis două ambarcaţiuni. 
Băiatul a fost găsit între pietrele digului din zonă, fiind scos din apă şi supus manevrelor de resuscitare. 
Acestea n-au dat, însă, rezultat. 
El a fost declarat mort în jurul orei 23.00. 

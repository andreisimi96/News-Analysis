5 iunie 2018, 09:37
Tratamentele se vor efectua pe zone verzi FOTO Adevărul
Autorităţile locale continuă tratamentele pentru stârpirea ţânţarilor, următoarea etapă de dezinsecţie urmând a se desfăşura în perioada 9-12 iunie.
Când e interzis să dai bacşiş. Reguli de bun-simţ când oferim sume mic...
Primăria Municipiului Călăraşi va executa, în perioada 9 – 12 iunie, tratamente de dezinsecţie, dezinfecţie, deratizare, avio în intervalul orar 06.00 – 12.00 şi terestru in intervalul orar 23.00 – 05.00, pe zone verzi, mlăştinoase, inundate, lucii de apă etc. Conform autorităţilor, tratamentele se vor aplica doar când condiţiile atmosferice sunt favorabile, în caz contrar poate fi prelungită perioada.
Substanţele active ale produselor utilizate pentru tratamentele de dezinsecţie, dezinfecţie, deratizare sunt avizate de Ministerul Sănătăţii prin Comisia Naţională pentru Produse Biocide.
"Precizăm că tratamentele se vor desfăşura în condiţii corespunzătoare, pe raza municipiului Călăraşi, respectând prevederile legale de protecţie a mediului, a sănătăţii şi securităţii populaţiei", au anunţat autorităţile.

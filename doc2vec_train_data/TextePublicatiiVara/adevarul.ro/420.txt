75 de permise şi certificate de înmatriculare reţinute de poliţiştii rutieri în doar o săptămână
29 mai 2018, 19:35
Foto: arhivă Adevărul
În urma activităţilor din teren, au fost constatate peste 700 de abateri de la legislaţia rutieră, 24 de certificate de înmatriculare fiind retrase pentru neregulile descoperite de oamenii legii la autovehicule.
O femeie de 57 de ani şi-a pierdut viaţa după ce a fost spulberată de ...
”În perioada 21-28 mai, poliţiştii rutieri din cadrul Inspectoratului de Poliţie Judeţean Brăila au acţionat pe arterele rutiere din municipiu şi judeţ pentru combaterea producerii accidentelor rutiere grave, precum şi pentru constatarea de contravenţii şi infracţiuni rutiere”, au precizat reprezentanţii Inspectoratului de Poliţie Judeţean Brăila.
În urma activităţilor, au fost constatate 746 de abateri la regimul rutier şi au fost reţinute în vederea suspendării exercitării dreptului de a conduce 51 de permise de conducere auto. De asemenea, pentru neregulile constatate la autovehicule, poliţiştii au retras 24 de certificate de înmatriculare.

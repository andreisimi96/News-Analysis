29 mai 2018, 10:30
Poliţia i-a sancţionat pe şoferii care au depăşit viteza legală FOTO Adevărul
Poliţiştii Brigăzii Autostrăzi şi Misiuni Speciale au depistat, săptămâna trecută, 133 de persoane care conduceau cu viteze de peste 180 km/h. Doi şoferi au fost depistaţi conducând cu viteza de 225 km/h, unul avea permisul suspendat, iar celălalt a prezentat un permis fals întrucât nu avea permis de conducere.
Consilierii judeţeni, convocaţi în şedinţă ordinară pe 30 mai. Rectifi...
Conform IGPR, în perioada 21 - 28 mai, poliţiştii Brigăzii Autostrăzi şi Misiuni Speciale a Poliţiei Române au acţionat pentru prevenirea accidentelor de circulaţie şi creşterea siguranţei rutiere. În această perioadă, poliţiştii au depistat 133 de şoferi care circulau pe autostrăzi şi au depăşit limita legală de viteză, deplasându-se cu viteze cuprinse între 181 km/h şi 225 km/h. Toţi şoferii depistaţi circulând cu viteză excesivă au fost sancţionaţi contravenţional cu amenzi cuprinse între 1.305 şi 2.900 de lei. De asemenea, ca măsură complementară, le-au fost reţinute permisele de conducere, pentru 90 de zile.
Ce spune legea
Poliţia Română reaminteşte că depăşirea limitelor legale de viteză şi viteza neadaptată la condiţiile de trafic reprezintă unele din principalele cauze ale accidentelor rutiere grave produse pe drumurile publice!
Conform Ordonanţei de Urgenţă a Guvernului nr. 195/2002 privind circulaţia pe drumurile publice, viteza maximă admisă pe autostradă este de 130 km/h. De asemenea, trebuie ţinut cont de faptul că limita maximă se poate modifica, pentru motive legate de siguranţa rutieră, atunci când se circulă în condiţii meteo nefavorabile sau pe anumite segmente de drum, acest lucru fiind semnalizat prin indicatoare rutiere.
Depăşirea cu mai mult de 50 km/h a vitezei maxime admise pe sectorul de drum respectiv şi pentru categoria din care face parte autovehiculul condus, constituie contravenţie şi se sancţionează cu amendă prevăzută în clasa a IV-a de sancţiuni, respectiv de la 9 la 20 de puncte-amendă (în prezent, între 1.305 şi 2.900 de lei). Totodată, se aplică sancţiunea complementară a suspendării exercitării dreptului de a conduce pentru 90 de zile.

Alegeri Chişinău. Andrei Năstase: Voi elimina din instituţiile Primări...
În majoritatea cazurilor, persoanele afectate nu au fost vaccinate împotriva rujeolei. Doar doi bolnavi au fost vaccinaţi, ultima doză fiind administrată în 2002, ceea ce determină o durată lungă de la vaccinare de 16 ani. 
Cu o singură doză au fost vaccinate şapte persoane, dintre care doi copii, cu cinci zile înainte de la debutul bolii şi organismul nu a reuşit să producă anticorpi pentru a fi protejaţi.
Cei mai afectaţi sunt copiii cu vârsta cuprinsă între 7 şi 17 ani, reprezentând aproape jumătate din cazuri. Au contractat boala şi trei copii cu vârsta de până la un an, care nu erau eligibili pentru vaccinare. Calendarul vaccinării în Republica Moldova prevede administrarea a trei doze de vaccin contra rujeolei, oreionului şi rubeolri, la vârstele de 1 an, 6-7 ani şi 15-16 ani.
Autorităţile amintesc despre faptul că rujeola este de şase ori mai infecţioasă ca gripa şi poate dezvolta complicaţii grave, cum ar fi: infecţia urechii, pneumonie, surditate permanentă, encefalită sau chiar deces. 
Rujeola se răspândeşte foarte rapid în interiorul şi în afara comunităţilor, dacă nu este menţinută imunitatea de grup, care poate fi obţinută prin vaccinare. Acoperirea cu vaccinul împotriva rujeolei în 2017 pe teritoriul Republicii Moldova a fost de 87%, ceea ce nu este suficient pentru a proteja fiecare persoană de boală.

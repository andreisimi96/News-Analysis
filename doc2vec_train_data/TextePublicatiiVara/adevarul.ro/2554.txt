Victorie mare pentru Lucian Răduţ la etapa de viteză în coastă de la Poiana Braşov
11 iunie 2018, 12:47
Lucian Răduţ a obţinut o victorie dublă în etapa a treia din Campionatul Naţional de Viteză în Coastă Dunlop, Trofeul Total, de la Braşov.
Schimbări majore în Top 10 WTA. Două vedete ies din elita tenisului du...
Pilotul Rally Dream Team nu a câştigat numai runda, ci a preluat, în premieră, fotoliul de lider al campionatului, informează Federaţia Română de Automobilism Sportiv.
Ploaia care s-a abătut asupra Braşovului a afectuat desfăşurare manşelor de concurs de duminică. Astfel, după ce prima manşă a fost amânată mai bine de jumătate de oră, a doua a fost anulată din acelaşi motiv.
Cel care a profitat de această situaţie a fost Lucian Răduţ (Mitsubishi Lancer Evo 8), unul dintre pretentenţii la titlul de campion absolut anul acesta, care a încheiat manşa în 2:40,597. Locul secund a a fost şi cea mai mare surpriză şi i-a revenit lui Istvan Soos (Subaru Impreza), cu 2:49,967, în timp ce al treilea a venit Costi Stratnic (Dacia STCC), cu 2:50,069.
Andrei Şerban, cu o maşină tracţiune faţă, Skoda Fabia, a obţinut la rândul său un rezultat de excepţie, locul 4, în timp ce Mihai Leu încheie şi de această dată pe locul 5, menţinându-se constant de la revenirea sa în competiţii. De condiţiile meteo au reuşit să profite şi Nicolae Ion, George Creţu, Călin Făgădar, Riccardo Tarabelli şi Dragoş Savloschi, care s-au clasat în Top 10, câştigând puncte în clasamentul general.
Ploaia le-a dat peste cap planurilor unora dintre cel mai bine cotaţi piloţi pentru a câştiga etapa. Campionul naţional absolut en-titre şi totodată sărbătoritul zilei, Paul Andronic, deşi a început bine ziua concursului, obţinând al doilea timp în recunoaşteri, a încheiat doar al 18-lea în manşa decisivă, evoluţia sa fiind afectată de starea vremii. Totodată, vicecampionul şi liderul după primele două etape, Andrei Dumitrescu, a fost doar al 16-lea, deşi a fost cel mai rapid atât în recunoaşteri, cât şi în antrenamentele cronometrate.
Etapa a fost marcată şi de două accidente, unul sâmbătă, iar al doilea duminică, în prima manşă de concurs, în urma cărora piloţii Cosmin Gruba şi Teodor Găină au abandonat cursa, dar se află în afara oricărui pericol.
În total, nu mai puţin de 84 de piloţi au luat startul în runda pusă în scenă de Auto Blic.
Următoarea etapă a Campionatului Naţional de Viteză în Coastă Dunlop se va desfăşura la Reşiţa, în perioada 30 iunie - 1 iulie 2018.

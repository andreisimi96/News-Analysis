Buzărnescu, după calificarea în optimi la French Open: Nu pot să cred ...
Mihaela Buzărnescu e jucătoarea care a făcut ca French Open să nu fie doar despre Simona Halep în România. Cu o poveste demnă de Hollywood, „Miki“ a impresionat o ţară întreagă atunci când, vineri, a trecut de a patra jucătoare a lumii, Elina Svitolina.
Şi, ca orice outsider, Buzărnescu le-a intrat repede în inimile fanilor. Nu e o exagerare dacă spunem că acum publicul din România e mai conectat la parcursul ei de la French Open decât la cel al Simonei Halep.
Tocmai de aceea, probabil, foarte mulţi oameni vor sta, astăzi, în faţa televizoarelor, de la ora 12.00, atunci când Mihaela Buzărnescu se va duela în optimile de la French Open cu americanca Madison Keys (13 WTA). Partida va fi pe Eurosport.
Va fi prima întâlnire Buzărnescu - Keys şi, cu acest prilej, Buzărnescu va juca pe „Philipe-Chatrier“, arena principală de la Roland Garros.

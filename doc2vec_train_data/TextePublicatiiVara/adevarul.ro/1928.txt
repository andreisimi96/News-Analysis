Prima ediţie a Drift Games 2018 va avea loc în acest weekend la Bucureşti
7 iunie 2018, 13:59
Show la romepo
Prima ediţie a conceptului Drift Games din acest sezon va avea loc în acest weekend la pavilionul expoziţional Romexpo, în cadrul Auto Total Business Show 2018.
Mats Willander a dezvăluit pe cine vede ca favorită în disputa dintre ...
Opt dintre cei mai spectaculoşi piloţi din Campionatul Naţional de Drift din România îşi vor testa limitele într-un show unic la nivel naţional, din care nu vor lipsi parcările din derapaj, trecerile la limită pe lângă obstacole sau lovirea unor elemente poziţionate pe traseu.
"Ediţiile anterioare ale Drift Games, organizate în 2017, s-au dovedit spectaculoase, înregistrând record de prezenţă la Constanţa şi Bucureşti, iar faptul că suntem parte dintr-un show complex aşa cum e ATBS, ne va ajuta să atragem o audienţă mult mai mare", a declarat Andrei Balica, preşedintele Romanian Drift Community.
Traian Buşe (primul campion naţional din istoria României la drift), Răzvan Frăţianu (campion în 2011 şi dublu vicecampion), Marius Mitrache, Cătălin Trifan, Gabi Imre, Vlad Stănescu, Ilarion Grigorici şi Răzvan Stan sunt cei 8 piloţi profesionişti care vor încânta publicul atât sâmbătă, cât şi duminică, la Romexpo.
Driftul va avea trei reprezentanţii, de câte 45 de minute, în cadrul ATBS, de la orele 11:30, 14:10 şi 17:00. Atât sâmbătă, cât şi duminică, după ultimul show, fanii vor avea ocazia să îi cunoască pe piloţi şi să afle mai multe despre maşinile pe care aceştia le stăpânesc cu măiestrie.
Anul trecut, în 2017, Auto Total Business Show a înregistrat 40 000 de vizitatori, iar în 2018 a organizat deja o primă ediţie la Bacău. Programul de vizitare este sâmbătă şi duminică, 9-10 iunie 2018, între orele 10:00 şi 18:00, iar preţul unui bilet de acces este de 30 de lei. Copiii sub 7 ani şi persoanele cu dizabilităţi au acces gratuit. Biletele se pot achiziţiona la intrarea în Romexpo.

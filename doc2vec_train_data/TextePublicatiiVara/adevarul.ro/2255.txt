IGPR: 18 persoane urmărite naţional sau internaţional, capturate de po...
În această săptămână a fost clarificată situaţia în 208 cazuri de persoane dispărute sau pe numele cărora existau mandate emise de instanţele de judecată. În prima săptămână a lunii iunie, poliţiştii din întreaga ţară, sub coordonarea Direcţiei de Investigaţii Criminale a Poliţiei Române, au depistat 137 de persoane semnalate ca fiind dispărute, dintre care 96 de minori.
Au fost depistate şi 71 de persoane urmărite în temeiul legii. Dintre acestea, 55 aveau emise pe numele lor mandate de executare a pedepsei cu închisoarea, 2 aveau mandate de arestare preventivă, 11 erau urmărite în baza unui mandat european de arestare, iar 3 persoane aveau sentinţe de internare în unităţi medicale de specialitate.

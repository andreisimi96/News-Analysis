A accidentat un pieton şi a fugit de la locul faptei. La patru ore de la producerea accidentului, şoferul avea o alcoolemie de 0,66 mg/l
29 mai 2018, 17:37
Foto: arhivă Adevărul
Un tânăr de 23 de ani este cercetat pentru vătămare corporală din culpă, conducerea unui vehicul sub influenţa alcoolului şi părăsirea locului acidentului, după ce a lovit un pieton cu maşina pe care o conducea şi a părăsit zona, ştiind că este băut.
Trei persoane, printre care şi un bebeluş, rănite într-un accident pe ...
Pe 27 mai, un tânăr de 23 ani, din comuna Iveşti, a condus autoturismul pe strada Smaranda Brăescu din localitate şi, în dreptul unui imobil, a surprins şi accidentat un bărbat de 45 ani, părăsind apoi locul faptei, fără încuviinţarea poliţiştilor. Victima a fost transportată la spital pentru îngrijiri medicale, dar nu a rămas internată.
”Poliţiştii l-au depistat, după aproximativ patru ore, pe tânărul aflat la volanul autoturismului şi, fiind testat alcoolscopic, a rezultat o valoare de  0,66 mg/l alcool pur în aerul expirat”, a declarat comisarul şef Gabriela Costin, purtătorul de cuvânt al Inspectoratului de Poliţie Judeţean Galaţi.
Conducătorul auto a fost condus la spital pentru prelevarea de mostre biologice şi stabilirea concentraţiei de alcool în sânge, iar poliţiştii au deschis un dosar penal în acest caz pentru vătămare corporală din culpă, conducerea unui vehicul sub influenţa alcoolului şi părăsirea locului acidentului.  

13 iunie 2018, 14:26
FOTO via The Verge
Vivo este unul dintre cei mai mari trei producători chinezi de telefoane mobile şi este pe cale să devină un brand şi mai cunoscut pe piaţa externă datorită faptului că a reuşit să lanseze un telefon cu o parte frontală acoperită aproape în totalitate de ecran, fără difuzor, şi fără cameră de selfie-uri dispusă la vedere, Vivo Nex pe numele său.
Producătorul chinez care vrea să lanseze un smartphone cu 10 GB de mem...
În plus, un alt aspect foarte important este de luat în calcul. Dacă Samsung şi Apple s-au chinuit să fie primele care să lanseze telefoane cu senzorul de amprentă inclus sub sticla display-ului, se pare că Vivo le-a luat-o înainte şi în această cursă. Chiar dacă Huawei a scos o ediţie limitată de Mate 10, cu senzor de amprentă sub ecran, terminalul dispunea şi de unul tradiţional, pe partea din spate.
Vivo pare că merge all-in cu design-ul Nex şi reuşeşte să dea o palmă proverbială producătorilor mult mai bine plasaţi pe piaţa internaţională. Un lucru şi mai important, care reise din toate review-urile publicaţiilor respectabile, este faptul că senzorul de amprentă dispus sub ecran chiar dă randament bun şi funcţionează aşa cum trebuie. Asistăm astfel, cu adevărat, la o premieră.
Vivo Nex este noul flagship al companiei chineze şi dispune şi de o cameră duală de 12 MP amplasată pe spate, o cameră de selfie care iese chiar din şasiul telefonului, prin apăsarea fizică, cu degetul. Terminalul este echipat cu un procesor Qualcomm Snapdragon 845, 8 GB de memorie RAM şi 256 de GB spaţiu de stocare, ceea ce înseamnă că vorbim de un smartphone de top.
Preţul telefonului produs de Vivo este mai mic decât în cazul rivalilor săi, iPhone X sau Samsung Galaxy S9, acesta costând aproximativ 780 de dolari, notează The Verge .

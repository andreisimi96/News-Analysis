Restaurante din staţiunea Eforie Nord, închise temporar de Protecţia Consumatorilor. Ce nereguli au găsit inspectorii
29 mai 2018, 11:08
FOTO CJPC Constanţa
Minivacanţa de Rusalii a fost un bun prilej pentru multe restaurante din staţiunile de pe litoral să-şi deschidă porţile. Însă, nu toate au respectat normele  de igienă şi siguranţă alimentară, punând în pericol sănătatea  turiştilor.
Comisia Europeană vrea să interzică plasticul
Sâmbătă, 26 mai, inspectorii Comisariatului Judeţean pentru Protecţia Consumatorilor Constanţa au verificat mai multe restaurante din staţiunea Eforie Nord.
La Restaurantul Benida, comisarii au descoperit produse nesigure, lipsa cântarului şi proceduri periculoase în procesul de preparare a alimentelor. În consecinţă, au aplicat o amendă de 10.000 de lei şi au luat decizia închiderii temporare a unităţii.
Şi la Restaurantul Eficient din aceeaşi staţiune, CJPC a descoperit mai multe nereguli în ceea ce priveşte siguranţa alimentară, luând decizia distrugerii ciorbelor şi materiilor prime (42 de kilograme). De asemenea, a fost aplicată şi o amendă în cuantum de 10.000 de lei.
Conform şefului CJPC Constanţa, Horia Constantinescu, operatorul economic a beneficiat în anul 2017 de consiliere şi îndrumare din partea inspectorilor Protecţiei Consumatorilor.
Şi la Terasa Rubi s-au distrus aproximativ 15 kilograme de alimente şi s-au constatat proceduri şi produse cu potenţial periculor. Unitatea a fost închisă temporar şi amendată cu 10.000 de lei. „Anul trecut a primit sancţiuni similare, dar nu a înţeles nimic din îndrumare”, spune Horia Constantinescu.
O altă unitate verificată de inspectorii CJPC a fost shaormeria „SHAORMANIA”. Aici au fost identificate proceduri şi produse cu potenţial periculoase, inspectorii amendând restaurantul cu 5.000 de lei. de asemenea, a fost dispusă măsura închiderii lui până la remedierea deficienţelor.
Pe aceeaşi temă:

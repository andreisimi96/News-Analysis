7 iunie 2018, 08:42
Baza Olimpia este situată chiar la Poalele Tâmpei.
Baza Olimpia este acum administrată de Consilprest şi va fi redeschisă săptămâna viitoare. Toate terenurile de tenis au fost reamenajate pentru a putea fi folosite.
Premieră la Castelul Bran: se deschide pentru vizitatori tunelul secre...
După mai multe încercări eşuate de închiriere, baza ajuns în administrarea Consilprest, societate subordonată Consiliului Judeţean. Baza Olimpia va fi din nou deschisă braşovenilor începând de săptămâna viitoare. Terenurile de tenis au fost reamenajate: au fost înlocuite toate echipamentele vechi, a fost curăţată zona de buruieni şi au fost aduse 50.000 de tone de zgură. Vara terenurile vor fi folosite pentru practicarea tenisului, iar iarna se va amenaja deja trasiţionalul patinoar.
Braşovenii care vor să joace tenis pot închiria terenul cu ora sau îşi pot face abonament. Tarifele de acces pe terenurile de tenis vor fi diferenţiate în funcţie de zi, interval orar şi plată. Astfel, cei care îşi vor lua abonament, vor plăti de luni şi până vineri, între orele 8.00 şi 18.00, 25 de lei/oră, iar între orele 18.00 şi 22.00, 40 lei/oră. Sâmbăta şi duminica pe tot parcursul zilei tariful va fi de 40 lei/oră. Cei care nu îşi vor achiziţiona abonament vor plăti tarife ceva mai mari, respectiv cu 10 lei în plus pe oră. Astfel, de luni şi până vineri, între orele 8.00 şi 18.00, 35 de lei/oră, iar între orele 18.00 şi 22.00, 50 lei/oră, ca de altfel şi sâmbăta şi duminica, scrie bzb.ro.
Baza este situată într-un decor de vis, chiar la poalele Muntelui Tâmpa, la cinci minute de centrul Braşovului. Consiliul Judeţean a devenit proprietarul ei în 2013, în urma falimentului clubului privat de tenis care o admistra. Timp de trei ani s-a luptat instituţia publică cu evacuarea asociaţiilor care o ocupau fără să fie proprietari. În cele din urmă, Clubul Sportiv Societatea de Patinaj Braşov şi Clubul Sportiv Olimpia 2011 Braşov au părăsit clădirea, dar situaţia nu s-a schimbat. Din 2015 baza a fost lăsată în paragină. Consiliul Judeţean a încercat să o închirieze de mai multe ori, dar fără succes. Nimeni nu a vrut să dea 15.000 de euro pe lună. Baza are în dotare, pe lângă clădiri, şi mai multe terenuri de tenis. Este evaluată la 3 milioane de euro. 

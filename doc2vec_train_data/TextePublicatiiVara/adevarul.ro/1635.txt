Cazul inedit al unei vaci din Bulgaria. A ieşit din UE şi urmează să fie sacrificată din raţiuni sanitare. Mii de persoane au semnat pentru salvarea animalului
6 iunie 2018, 14:48
Penka a traversat ilegal graniţa Uniunii Europene şi urmează să fie sacrificată FOTO Captură Euronews
Peste 16.000 de persoane au semnat o petiţie pentru salvarea unei vaci din Bulgaria care urmează să fie sacrificată după ce a traversat ilegal graniţa în Serbia, un stat care nu face parte din Uniunea Europeană.
Putin nu iartă. Bulgaria îşi restartează greu proiectele energetice cu...
Penka, o vacă gestantă, a făcut acum trei săptămâni o plimbare de aproximativ 20 de kilometri, ajungând tocmai până în Serbia fără a fi văzută de grăniceri.
Ea a fost în schimb găzduită de un fermier sârb, care a identificat-o după crotalie şi a înapoiat-o proprietarului ei, un blugar pe nume Ivan Haralampiev, din Kopilovţi.
Acum bărbatul riscă să rămână de tot fără Penka, întrucât animalul a depăşit graniţa Uniunii Europene şi urmează să fie sacrificat din raţiuni sanitare.
Haralampiev a obţinut şi un certificat din Serbia care atestă că vaca este sănătoasă, dar autorităţile bulgare sunt nevoite să aplice normele europene.
Cazul vacii din Kopilovţi a ajuns până la Bruxelles, primind susţinere din partea unor oficiali.
Acum vaca se află în carantină în Bulgaria, autorităţile aşteptând rezultatele analizelor.
O petiţie de clemenţă pentru Penka a fost semnată deja de peste 16.000 de persoane pe site-ul change.org , iniţiatorul ei propunându-şi să strângă cel puţin 25.000 de semnături.

O nouă ediţie a Cupei Tymbark Junior a ajuns la final.  Cine sunt campionii din 2018
6 iunie 2018, 14:57
La Centrul Naţional de Fotbal Buftea a fost mare freamăt începând cu 31 mai, când au sosit din toată ţara cele 32 de echipe finaliste ale Cupei Tymbark Junior. Întrecerile din marea finală s-au desfăşurat în zilele de 1, 2 şi 3 iunie.
DiAmanti.ro a obţinut marca de încredere Trusted.ro
Meciurile din prima zi, care au coincis cu Ziua Internaţională a Copilului, au fost însoţite şi de o surpriză extraordinară pentru cei aproape 400 de copii care au jucat meciurile din Finală: aceştia au participat la antrenamentul oficial al echipei naţionale de fotbal şi au făcut  fotografii cu jucătorii Naţionalei.
După această întâlnire, au urmat încă două zile de fotbal susţinut în care elevii au jucat cu multă hotărâre pentru a-şi îndeplini visul de a deveni campioni. Cei mai buni au urcat pe podium, iar ceilalţi şi-au promis că, la următoarea ediţie, vor fi şi ei printre câştigători.
Marii campioni, câştigătorii locului I sunt:
U10 băieţi - Şcoala Gimnazială nr. 190 – Bucureşti
U10 fete - Şcoala Gimnazială Rîmnicelu – Brăila
U12 băieţi - Şcoala Gimnazială „Mihai Eminescu” – Piteşti
U12 fete - Şcoala Gimnazială „Iuliu Haţieganu” – Cluj-Napoca
Au fost acordate şi premii speciale, pentru fiecare categorie de vârstă, fete şi băieţi: cel mai bun portar, cel mai bun jucător, jucătorul finalei.
Micii fotbalişti au fost premiaţi de către COO Maspex Romania, Grzegorz Grabowski, de către Ambasadorul proiectului, Miodrag Belodedici, jucător de bază în Echipa Naţională a României în anii '90 şi reprezentanţi ai Ministerului Educaţiei Naţionale.
Cupa Tymbark Junior se desfăşoară la nivel naţional şi este organizată de către Federaţia Română de Fotbal în parteneriat cu Ministerul Educaţiei Naţionale. Partenerul oficial al competiţiei este Maspex Romania prin brandul Tymbark.
Mai bine de 12.500 de echipe s-au aliniat la startul celei de-a doua ediţii a Cupei Tymbark Junior dintr-un total de 124.759 de elevi. Cei mai buni, cei mai ambiţioşi copii s-au înfruntat în perioada 1-3 iunie în faza finală a competiţiei organizată de Federaţia Română de Fotbal în parteneriat cu Ministerul Educaţiei Naţionale. Partenerul oficial al competiţiei este Maspex Romania prin brandul Tymbark.
Cele 32 de echipe care au fost prezente la finalele de la Buftea sunt câştigătoarele celor 8 faze regionale disputate în această primăvară. Sute de jocuri au avut loc la Roman, Buzău, Chitila, Piteşti, Sântămăria-Orlea, Târgu Mureş, Hereclean  şi Bucureşti.
Pentru categoria de vârstă U8, competiţia s-a finalizat în faza regională.
Cupa Tymbark Junior are două componente, una pentru echipele de băieţi şi una pentru echipele de fete şi este structurată pe grupe de vârstă, după cum urmează: grupa de vârstă U8 - în care se înscriu elevii din clasa pregătitoare, clasa I şi a II-a, grupa de vârstă U10 - în care se înscriu elevii din clasele a III-a şi a IV-a şi grupa de vârstă U12 - în care se înscriu elevii din clasele a V-a şi a VI-a. Elevii participă la competiţie prin intermediul unităţii de învăţământ în care studiază.
Rezultatele înregistrate în finalele de duminică şi câştigătorii premiilor individuale:
Şcoala Gimnazială nr. 11 – Buzău vs Şcoala Gimnazială „Miron Costin” 0-3
Colegiul Naţional „Traian Lalescu” – Reşiţa vs Şcoala Gimnazială nr. 190 – Bucureşti 1-3
Cel mai bun portar: Lucas Caea (Şcoala Gimnazială nr. 190 – Bucureşti)
Cel mai bun jucător: Ianis Fabian Doană (Colegiul Naţional „Traian Lalescu” – Reşiţa)
Jucătorul finalei: Luca Bărbulescu (Şcoala Gimnazială nr. 190 – Bucureşti)
Şcoala Gimnazială „Decebal” vs Şcoala Gimnazială Pui – jud. Hunedoara 0-0, 2-1 la lovituri de departajare
Şcoala Gimnazială Rîmnicelu – Brăila vs Şcoala Gimnazială nr. 18 – Baia Mare 3-0
Cel mai bun portar: Ionica Costin (Şcoala Gimnazială Rîmnicelu – Brăila)
Cel mai bun jucător: Lorena Mihăilescu (Şcoala Gimnazială Pui – jud. Hunedoara)
Jucătorul finalei: Gabriela Jercan (Şcoala Gimnazială Rîmnicelu – Brăila)
Colegiul Naţional „Octavian Goga” – Marghita vs Şc. Gimnazială „Ion Agârbiceanu” – Cluj-Napoca 0-0, 2-0 la lovituri de departajare
Şcoala Gimnazială nr. 11 – Buzău vs Şc. Gimnazială „Mihai Eminescu” – Piteşti 0-7
Cel mai bun portar: Alexandru Costea (Şc. Gimnazială „Mihai Eminescu” – Piteşti)
Cel mai bun jucător: Alexandru Stoian (Şc. Gimnazială „Mihai Eminescu” – Piteşti)
Jucătorul finalei: Alexandru Ionică (Şc. Gimnazială „Mihai Eminescu” – Piteşti)
Şcoala Gimnazială „Leon Dănăilă” – Dărăbani vs Şcoala Gimnazială Tichileşti – jud. Brăila 1-1, 4-3 la lovituri de departajare
Şcoala Gimnazială Segarcea – jud. Dolj vs Şcoala Gimnazială „Iuliu Haţieganu” – Cluj-Napoca 2-3
Cel mai bun portar: Ştefania Dumitru (Şcoala Gimnazială Segarcea – jud. Dolj)
Cel mai bun jucător: Simona Sigheartău (Şcoala Gimnazială „Iuliu Haţieganu” – Cluj-Napoca)
Jucătorul finalei: Sonia Bumbar (Şcoala Gimnazială „Iuliu Haţieganu” – Cluj-Napoca) 
Campionatul de fotbal Cupa Tymbark are o experienţă de aproape 18 ani, fiind organizat în Polonia de către Asociaţia Poloneză de Fotbal. Din 2007, sponsorul principal al turneului este brandul Tymbark, parte a Grupului Maspex Wadowice. Turneul se desfăşoară în Polonia sub denumirea „Cupa Tymbark. Din curtea şcolii pe stadion!” şi este, practic, cel mai mare campionat de fotbal pentru copii din Europa, însumând peste 1,9 milioane de copii, cu vârste cuprinse între 6 şi 12 ani, participanţi la toate ediţiile.
Despre Maspex Romania
Cu o experienţă de 20 de ani pe piaţă şi un portofoliu vast de produse, compania Maspex Romania este unul dintre cei mai cunoscuţi producători din ţară pentru categoriile sucuri, nectaruri şi băuturi răcoritoare, produse instant, snacksuri dulci şi sărate.
În prezent, Maspex Romania este lider de piaţă în România, pe segmentele JNSD, cappuccinno şi sărăţele. Compania deţine branduri cunoscute şi apreciate, precum: sucuri, nectaruri, băuturi răcoritoare - Tymbark, Tedi, Ciao, Figo; produse făinoase - pastele Arnos; produse instant - La Festa Cappuccino, HotChocolate La Festa, La Festa 3in1; dulciuri şi snacksuri dulci şi sărate - Salatini, Salatini Junior, Rollini d’Oro; apă minerală naturală plată şi carbogazificată - Bucovina.
Piaţa de desfacere pentru Maspex România este reprezentată atât de România, cât şi de principalele ţări în care sunt exportate produsele: Polonia, Bulgaria, Moldova, Spania, Cipru, Germania, Serbia, Italia, Marea Britanie, Ţarile Arabe.
Despre “Împreună suntem fotbal”
Lansat în septembrie 2015, proiectul "Împreună Suntem Fotbal" al Federaţiei Române de Fotbal, sub egida căruia se desfăşoară Cupa Tymbark Junior, reprezintă o premieră în sportul şi educaţia din România. Acesta propune implicarea activă în dezvoltarea sănătoasă a românilor prin fotbal, dezvoltarea copiilor şi tinerilor în valorile acestui sport şi creşterea numărului de practicanţi de fotbal în România. Începând cu 2015, au fost demarate primele 4 programe: Olimpiada Naţională a Sportului Şcolar – Fotbal şi Olimpiada Gimnaziilor – Fotbal, Transformă Uliţa în Stadion, Unificat în 7, Campionatul Universitar de Fotbal. În prezent, proiectul include 14 competiţii. Mai multe informaţii sunt disponibile pe www.impreunasuntemfotbal.ro .

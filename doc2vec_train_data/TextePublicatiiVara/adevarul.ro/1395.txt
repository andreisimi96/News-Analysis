5 iunie 2018, 15:44
Şoferul a fost reţinut de poliţişti FOTo adevărul
Un bărbat din Dor Mărunt a ajuns în arest, după ce poliţiştii l-au prins băut la volan şi fără permis de conducere. Tânărul, în vârstă de 35 de ani, avea 1 la mie alcoolemie.
Conform oamenilor legii, pe 4 iunie, Secţia 7 Poliţie Rurală Dor Mărunt a depistat un bărbat, de 35 de ani, în timp ce conducea un autoturism fără a deţine permis şi aflându-se sub influenţa băuturilor alcoolice. La testarea cu aparatul etilotest, bărbatul a prezentat o concentraţie alcoolică de  1,00 mg/l alcool pur în aerul expirat. Poliţiştii au întocmit dosar penal pentru săvârşirea infracţiunilor de conducerea unui vehicul fără permis şi sub influenţa alcoolului sau a altor substanţe. Cel în cauză a fost reţinut de poliţişti pentru 24 de ore, fiind  depus în Centrul de Reţinere şi Arestare Preventivă Călăraşi.
0 (0 voturi)

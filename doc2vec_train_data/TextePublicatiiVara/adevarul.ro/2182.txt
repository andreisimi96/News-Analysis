8 iunie 2018, 17:55
Codrin Ştefănescu. FOTO Dorin Constanda
Secretarul general adjunct al PSD, Codrin Ştefănescu, a declarat, vineri, pentru Mediafax că la mitingul de protest de sâmbătă vor fi prezenţi în jur de jumătate de milion de participanţi, de trei-patru ori mai mult decât estimaseră iniţial organizatorii. Anterior, Codrin Ştefănescu vorbise de venirea a peste 150.000 de oameni.
Visul frumos s-a terminat: Capăt de drum pentru jucătorul care a uimit...
Prezenţa la mitingul de mâine (sâmbătă - n.r.) va depăşi cel puţin de trei patru ori cifrele pe care le-am estimat iniţial”, a declarat pentru Mediafax secretarul general adjunct al PSD, Codrin Ştefănescu , după ce, iniţial, estimase o prezenţă de peste 150.000 de oameni, într-o intervenţie pe care acesta a avut-o la Digi TV.
Mai mult, Ştefănescu a vorbit şi de faptul că în unele judeţe organizatorii nu pot face faţă cu transportul. „Suntem pregătiţi pentru acest aflux imens de oameni care vor să participe la mitingul de protest împotriva Statului Paralel şi împotriva sistemului securist. Sunt judeţe, cum ar fi Constanţa, Vrancea, Olt, Dolj, Giurgiu, Vâlcea, Argeş, Iaşi şi aşa mai departe, în care lista celor care doresc să participe la miting depăşeşte cu de 20-30 de ori capacitatea noastră de transport”, a adăugat el.
Până acum, cel mai mare număr de participanţi fusese avansat de senatorul Niculae Bădălău, cel care vorbea de peste 400.000 de oameni. „Va fi un spectacol“, asigura Bădălău. 

Igor Dodon, acuzaţii la adresa lui Andrei Năstase: A mers la încălcare...
Despre rezultatele alegerilor locale noi din municipiul Chişinău liderul PCRM menţionează că primarul ales nu se va descurca în funcţie şi că Andrei Năstase a venit la conducerea capitalei doar ca să folosească instituţia pe post de trambulină pentru alegerile parlamentare, dar nu ca să rezolve problemele chişinăuienilor.
În ceea ce priveşte rezultatul scrutinului de la Bălţi, Vladimir Voronin spune că acesta a însemnat un vot de protest împotriva celor care au capturat administraţia publică locală în ultima perioadă.
Totodată, liderul comuniştilor spune că PCRM va participa la parlamentare şi pe listele electorale, şi pe circumscripţiile uninominale.
Vladimir Voronin a declarat că încă nu a decis în care circumscripţie va candida. Politicianul afirmă că partidul său este preocupat destul de mult de problema trădării din partea deputaţilor şi încearcă să găsească o soluţie pentru aceasta.
În altă ordine de idei, Vladimir Voronin spune că are foarte mare interes ca de pe arena politică din Republica Moldova să dispară liberalii.
„Vreau să-i scufund şi am să contribui cu tot ce am să pot pentru că ei nu sunt patrioţii neamului Republicii Moldova”, a declarat preşedintele PCRM. Potrivit lui, liderul PL, Mihai Ghimpu, luptă împotriva statalităţii şi împotriva limbii.

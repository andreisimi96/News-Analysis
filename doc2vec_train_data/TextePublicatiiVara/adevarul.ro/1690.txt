6 iunie 2018, 16:52
Localnicii din Schela sunt revoltaţi
Zeci de localnici din comuna Schela au protestat zilele trecute în faţa sediului primăriei din localitate, revoltaţi că terenurile lor urmează să fie afectate de lucrările pentru introducerea gazoductului BRUA.
Foreign Policy: Partenerii europeni ai noului gazoduct rusesc, ameninţ...
Oamenii sunt nemulţumiţi ca nu au fost despăgubiţi, dar şi pentru că că nivelul sumelor este foarte redus. Mai muşt decât atât, localnicii sunt supăraţi că vor avea anumite restricţii la folosirea terenurilor, în sensul că nu vor putea să cultive pe acestea ceea ce doresc. Oamenii sunt hotărâţi să nu-i lase pe lucrători să intre pe terenurilor lor.
„Nu suntem de acord cu aşa ceva. Indiferent de ce sumă ne vor da nu vor intra pe teritoriul satului Arsuri, pentru că depopulează satul în 10-12 ani. NU vor mai veni copiii sau nepoţii pentru că nu au unde să vină“, a spus un localnic.
O altă femeie din Schela spune că chiar WC-ul din curte urmează să fie dezafectat în urma introducerii gazoductului:
„Ce o să facem cu WC-ul? Noi nu mai avem voie să mergem la WC pentru că pe acolo trece conducta? Că nu avem voie să ne atingem de locul acela. Aşa scrie pe acel plic pe care l-am trimis“. Alţi localnici se tem că vor apărea alunecări de teren, după ce se săpa şanţurile“.
Terenurile afectate vor fi redate proprietarilor
Reprezentanţii companiei care se ocupă de lucrările de introducere a conductei de gaze susţin că localnicii nu vor fi afectaţi şi că oamenii vor fi şi despăgubiţi: „Sumele sunt mici, este adevărat, dar am avur un exemplu, zilele trecute cu cineva care voia să dea un hectar spre arendă pe care ar fi primit 600 de kilograme de grâu, care valorează 600 de lei. Ne-am dus în calculul făcut de ANEVAR şi dacă ar fi fost să închiriem ar fi reieşit o sumă de 1.800 de lei, deci de trei ori mai mult. Conducta se introduce în pământ, se îngroapă la 1-1,10 metri, şi nu se vede nimic la suprafaţă. Ei pot să-şi lucreze terenul, care li se pune la dispoziţie. Constructorul are obligaţia să predea terenurilor proprietarilor în starea în care le-a găsit, cu stratul vegetal mărunţit şi pus înapoi şi nivelat, altfel nu va avea bun de plată la factură. Ei îşi pot lucra pământul, singura interdicţie fiind aceea că nu se pot planta pomi“, a precizat Sorin Keszeg, manager de proiect BRUA. 
A început construcţia gazoductului
Construcţia Transgaz a început în urmă cu două zile: „Transgaz, una dintre cele mai importante companii din portofoliul Ministerului Economiei, a demarat astăzi construcţia conductei BRUA, un proiect de interes naţional. Transgaz construieşte infrastructura de pe teritoriul României, din coridorul Bulgaria-România-Ungaria-Austria, Faza 1 (BRUA – Faza 1) – un proiect susţinut de Comisia Europeană, important la nivel naţional şi regional pentru că duce la diversificarea surselor de gaz”, arată documentul. Proiectul BRUA – Faza 1 presupune construcţia conductei de transport gaze naturale Podişor-Recaş, în lungime de 479 km, cu diametru de 32” (Dn 800) şi presiunea de proiectare de 63 de bari, cu o valoare totală de 478,6 milioane de euro“, se arată într-un comunicat al Ministerului Economiei.

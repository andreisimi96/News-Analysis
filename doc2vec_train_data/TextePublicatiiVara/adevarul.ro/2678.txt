12 iunie 2018, 07:24
Mădălin Boerica a fost condamnat la închisoare cu suspendare
Mădălin Boerica, în vârstă de 24 de ani, fotbalist la AS Vointa Belcin din liga a cincea, a jefuit pe data de 2 martie 2018 o casă de pariuri din Craiova cu un pistol de jucărie. Tânărul a fost trimis în judecată pentru tâlhărie, iar Judecătoria Craiova l-a condamnat la 3 ani de închisoare cu suspendare şi 120 de zile de muncă în folosul comunităţi.
Evaluare Naţională, sesiunea 2018. Peste 300 de candidaţi, absenţi la ...
Mădălin Boerică a intrat pe data de 2 martie 2018 într-o agenţie de pariuri din centrul Craiovei şi, sub ameninţarea cu un pistol de jucărie, i-a cerut angajatei banii încasaţi, iar apoi a fugit. A fost reţinut a doua zi de oamenii legii şi arestat. Individul era acasă şi dormea în momentul în care oamenii legii i-au bătut la uşă. „În noaptea de 2 spre 3 martie, orele 22.30, prin întrebuinţarea de ameninţări cu un pistol de jucărie, inculpatul a deposedat persoana vătămată, casier la o agenţie de pariuri sportive din municipiul Craiova, de suma de 7.349 de lei“, se arată în rechizitoriul întocmit de procurori.
Tânărul care a jefuit agenţia de pariuri din Craiova riscă să stea între 2 şi 7 ani în spatele gratiilor 
Trimis în judecată
Fotbalistul care a jefuit o casă de pariuri cu un pistol de jucărie a fost trimis în judecată pentru tâlhărie şi condamnat de Judecătoria Craiova la 3 ani de închisoare cu suspendare şi 120 de zile de muncă în folosul comunităţi. Sentinţa dată nu este defintivă şi poate să fie atacată la Curtea de Apel Craiova. „Condamnă pe inculpatul Boerică Mădălin Marian, la pedeapsa de 3 ani închisoare pentru săvârşirea infracţiunii de tâlhărie calificată.  Suspendă executarea pedepsei sub supraveghere, pe o durată de 4 ani. Impune inculpatului Boerică Mădălin Marian, pe parcursul termenului de supraveghere, obligaţia de a presta o muncă neremunerată în folosul comunităţii, pe o perioadă de 120 zile. În temeiul art. 404 alin. 2 C.proc.pen., obligaţia de a presta o muncă în folosul comunităţii va fi executată în cadrul Primăriei municipiului – SC Salubritate Craiova SRL sau în cadrul Primăriei Municipiului Craiova – Regia Autonomă de Administrare a Domeniului Public şi Fondului Locativ.  Constată încetată de drept măsura arestului preventiv a inculpatului Boerică Mădălin Marian. Dispune punerea de îndată în libertate a inculpatului Boerică Mădălin Marian, de sub puterea mandatului de arestare preventivă nr. 19/04.03.2018, emis de Judecătoria Craiova”, se arată în hotărârea instanţei.
Poliţiştii au ridicat din casa suspectului mai multe obiecte ce ar fi fost folosite la comiterea jafului, dar şi suma de bani. La audieri a declarat că a avea nevoie de bani şi din această cauză a comis fapta.      

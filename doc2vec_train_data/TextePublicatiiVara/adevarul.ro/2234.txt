9 iunie 2018, 08:19
8 iunie 2008 este data la care Simona Halep a câştigat primul trofeu important din cariera ei, turneul de junioare de la Roland Garros.
La zece ani şi o zi, Halep va încerca să triumfe şi la senioare, în finala de azi cu Sloane Stephens. 
În 2008, ea a învins-o în finală pe Elena Bogdan, de care a trecut cu în trei seturi, 6-4, 6-7, 6-2. Iată ce spunea Simona la vremea respectivă: „A fost un meci foarte important pentru mine, am fost foarte emoţionată, dar am câştigat pentru că am fost mai ambiţioasă. În setul secund mi-a fost puţin frică de victorie, am fost copleşită de emoţii dar am câştigat în decisiv poate şi pentru că ea era mult mai obosită ca mine“, 
Ea devenea atunci a treia reprezentantă a României care câştiga Roland Garrosul la juniori, după Maria Simionescu în 1974 şi Andrei Pavel în 1992. „Nu ştiu cum juca Simionescu, nu am văzut-o niciodată, dar Andrei Pavel este idolul meu şi într-o zi aş vrea să fiu ca el. Ambiţia lui este extraordinară şi joacă foarte bine şi asta vreau să fac şi eu“, mai spunea Simona în 2008.
Simona Halep va juca de la ora 16.00 contra americancei Sloane Stephens

8 iunie 2018, 15:31
Consiliul Electoral al Circumscripţiei Electorale Chişinău examinează vineri, 8 iulie, ultimele sesizări cu privire la constatarea unor abateri la întocmirea proceselor-verbale privind numărarea voturilor în turul doi de alegeri.
VIDEO Primarul de Băcioi cere azil politic, invocând presiuni din part...
Solicitat de IPN, secretarul Consiliul, Vitalie Miron, a spus că luni, 11 iunie, în prima parte a zilei, raportul de totalizare a alegerilor în cele 306 secţii de votare, sesizările parvenite şi hotărârile organului electoral local vor fi transmite Judecătorie municipiului Chişinău, sediul Centru.
Buletinele de vot au fost deja depuse la Judecătorie. De luni, instanţa de fond va avea la dispoziţie zece zile să se pronunţe cu privire la validarea alegerilor, potrivit Codului Electoral.
Vitalie Miron spune că sesizările depuse şi examinate până acum de către Consiliu nu influenţează rezultatul alegerilor.
În urma turului doi al alegerilor desfăşurate în municipiul Chişinău duminică, 3 iunie, candidatul Partidului Politic Platforma Demnitate şi Adevăr la funcţia de primar al capitalei, Andrei Năstase, a acumulat 52,57% din voturile alegătorilor, iar contracandidatul său, Ion Ceban, de la Partidul Socialiştilor – 47,43%.

Nicu Alifantis a fost invitatul special al festivalului
Cea de-a cincea ediţie a Festivalului Concurs ”Mai cu Folk”, organizat de Primăria municipiului Vaslui, s-a desfăşurat duminică în Parcul Copou, invitatul special al evenimentului fiind Nicu Alifantis.
Povestea poetului preferat de folkiştii anilor '70, cel care a scris u...
”Mai cu Folk”, festivalul-concurs iniţiat în urmă cu cinci ani de municipalitatea din Vaslui, devine de la un an la altul un eveniment cultural  care se bucură de tot mai multă apreciere şi care stârneşte interesul iubitorilor de folk din întreaga ţară. 
La cea de-a cincea ediţie, s-au înscris în concurs peste 100 de participanţi din judeţ şi din ţară, de Palatul Copiilor Neamţ, Clubul elevilor Targu Neamţ, Şcoala de muzica folk Suceava – Radăuti, Palatul Copiilor Bacau, Clubul elevilor Moinesti, Şcoala de muzica folk Botoşani (Câmpeni), Palatul Copiilor Galaţi, Clubul elevilor Tecuci, Palatul Copiilor Iaşi, Cercul de muzica folk Huşi, Ăcoala „Episcop Iacov Antonovici” Barlad, Colegiul National „Gheorghe Rosca Codreanu” Bârlad, Asociaţia Culturala „Simfonia Artelor” Vaslui, Asociaţia „Mâna şi Acoperamantul Maicii Domnului” Vaslui, Cercul de muzică folk al Palatului Copiilor Vaslui.
În urma jurizării prestaţiilor, trofeul Festivalului a fost câştigat de Trupa Hands of Angels (foto jos) Vaslui, care a mai obţinut, prin intermediul lui Florin Patraşcu şi locul trei la secţiunea Creaţie.
Premiul I, categoria 10 -15 ani, a fost câştigat de Daria Boghean, din Târgu Neamţ, îndrumator Onu Gheorghe
Premiul I - categoria 21- 30 ani, Grup Open Iaşi (Alex Filote si Nicoleta Buhaiescu)
Premiul I - interpretare si creaţie, categoria 16-20 ani: Ada Bârgovanu (Botoşani)
Premiul I - categoria 10 -15 ani , Trupa Unison Vaslui, prof. îndrumator - Trufia Adrian
In concurs au mai fost premiati pentru prestaţia lor de pe scena: folkistii din Tecuci, Galati; Huşi,  Oneşti, Bacău; Bârlad -alaturi de concurentii scolilor de muzica folk din Vaslui.
Potrivit tradiţiei, festivalul s-a încheiat cu recitalul susţinut de invitatul special, iar anul acesta organizatorii au adus la Vaslui unul dintre cei mai apreciaţi interpreţi de folk: Nicu Alifantis, care anul acesta marchează prin concertele sale 45 de ani de activitate scenica. Cu acelasi prilej, Nicu Alifantis a lansat de curând volumul de versuri „45 de poeme la întamplare”, premianţii editiei a V-a a Festivalului vasluian primind, alături de trofee, şi cate o carte semnată Nicu Alifantis.
Spectacolul oferit de Nicu Alifantis la Vaslui a fost unul de excepţie, fiind aplaudat la scenă deschisă, de vasluienii prezenţi duminică seara în Parcul Copou. 
Nicu Alifantis, la Vaslui:”Sunt impresionat!”
Povestea ”Mai cu Folk”
2 mai 2014 – aceasta a fost data la care debuta ”Mai cu Folk” la Vaslui. Ziua Tineretului a fost marcată prin organizarea acestui festival-concurs, faza preselecţiilor avându-l ca invitat în recital pe regretatul Ioan Gyuri Pascu. Mesajul său de atunci către vasluieni, înscris în paginile cu amintiri ale acestui festival la debut: „Folk-ul vine din INIMA, care este locul geometric de odihnă al infinitului”.
11 mai 2014 a fost ziua când s-au desemnat primii laureaţi ai Festivalului ”Mai cu Folk” – ediţia I. Invitatul special al evenimentului a fost Zoia Alecu. „ MAI CU FOLK – la cât mai multe astfel de festivaluri! Sunt onorată să mă fi aflat în minunatul Vaslui, oraş încărcat de istorie, care a dăruit României atâtea personalităţi, atâtea valori umane în aproape toate domeniile. Vă multumesc şi sper ca această primă întalnire dintre noi să ne aducă o prietenie fără sfarsit!”, a transmis artista vasluienilor.
Editia a II-a a dublat numarul participantilor la concurs, evidenta fiind si cresterea calitativa a prestatiilor de pe scena. Misiunea grea a juriului de specialitate, precum si efortulurile concurentilor au fost pe deplin rasplatite de catre Ducu Bertzi, invitatul special a ediţiei.
O surpriza a adus editia a III-a, cand pe 15 mai 2016, dupa 6 ore de concurs, festivitatea de premierea a găzduit recitalul lui Emeric Imre, alaturi de Jimi el Laco. „Mai cu FOLK, mai cu iubire, mai cu de toate cele bune si mai ales – senin in viata. Cu stima si respect, cu drag pentru toti cei de bine!” au transmis artistii publicului vasluian.
Mircea Baniciu, Teo Boar şi Vlady Cnejevici au inchis editia 2017 a Festivalului ”Mai cu Folk” cu un recital de excepţie, reprezentând un moment scenic special atât pentru vasluieni, cât si pentru artişti: ”Un loc binecuvântat, un moment pozitiv, un festival inedit, o adevarată rampă de lansare pentru tânăra generaţie de folkisti, o oază de cultură în istorica Moldova. Felicitări pentru organizare!” – au transmis artiştii la finalul spectacolului.

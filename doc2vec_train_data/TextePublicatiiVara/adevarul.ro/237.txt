28 mai 2018, 16:11
Noi cercetari sugerează o strânsă o legatură între depresie şi declinul cognitiv.  Dacă studiile anterioare au asociat depresia şi anxietatea cu un risc crescut de demenţă, o nouă analiză sugerează că depresia poate determina îmbătrânirea şi deteriorarea creierului.
Certurile dintre părinţi îi afectează pe copii pe termen lung
Examinand 34 de studii care au inclus mai bine de 71 000 de pacienţi, cercetătorii de la Universitatea din Sussex au găsit o corelaţie importantă între depresie si îmbatranirea creierului - inclusiv pierderi de memorie, funcţia de execuţie şi de prelucrare a informatiei, scrie usnews.com.
Conform cercetătorilor, adulţii mai în vârstă cu semne de depresie au prezentat un declin cognitiv mai rapid decât cei care nu erau deprimaţi.
Populaţia este într-un proces de îmbătrânire rapidă iar numărul persoanelor care se vor  confrunta cu disfuncţionalităţi cognitive este aşteptat să crească substanţial în următorii treizeci de ani, a spus dr. Darya Gaysina, un autor principal al studiului.
Cercetatorii au sugerat trei teorii privind legătura dintre depresie şi declinul cognitiv, declarând că acestea nu se exclud reciproc şi chiar se pot suprapune:  depresia ar putea fi o cauza a declinului cognitiv, ar putea fi un simptom timpuriu al disfuncţionalităţilor cognitive şi, în al treilea rând, depresia şi îmbătrânirea prematură a creierului pot avea factori de risc diferiţi.
Cercetătorii atenţionează autorităţile cu privire la nevoia de a proteja bunăstarea mentală a persoanelor vârstă, recomandând oferirea de sprijin celor care se confruntă cu depresie şi anxietate. Tulburarea depresivă majoră afectează milioane de adulţi în fiecare an.

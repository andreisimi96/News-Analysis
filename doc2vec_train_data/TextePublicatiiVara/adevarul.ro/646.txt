31 mai 2018, 22:58
„Cocoşul de Hurez” vesteşte a 48-a ediţie, de această dată europeană, a celui mai mare târg de ceramică din ţară, Foto: Arhiva Adevărul
Capitala Ceramicii Populare Româneşti găzduieşte, în perioada 1 – 3 iunie, a 48-a ediţie a celui mai mare târg de ceramică din România - „Cocoşul de Hurez”.
Revenire spectaculoasă într-un meci dificil pentru Serena Williams. Am...
Manifestarea din Horezu – Vâlcea este o expoziţie în aer liber, pe platoul „Stejari”, a celor mai reprezentative centre şi tipuri de ceramică românească, dar şi un prilej de manifestări populare la care participă formaţii de dansuri populare din diverse zone etnofolclorice, o adevărată paradă a costumului popular. 
Ediţia din acest an este una europeană, potrivit organizatorilor care au anunţat că la Horezu vor participa şi reprezentanţi ai Asociaţiilor ceramice din Italia, Franţa şi Spania. 
Potrivit programului, mâine, 1 iunie, vor fi primiţi invitaţii, dar deschiderea oficială a manifestării va avea loc sâmbătă, 2 iunie, zi în care se va desfăşura şi concursul în care vor fi premiate cele mai deosebite piese ceramice, iar ziua  se va încheia cu o recepţie oferită de Primăria Horezu tuturor meşterilor populari prezenţi la eveniment.
Ultima zi va fi destinată amatorilor care se vor întrece la „Strâmbă roata”. 

8 iunie 2018, 22:23
Blocul unde s-a petrecut abominabila faptă
Un bărbat în vârstă de 52 de ani şi-a înjunghiat mortal mama în vârstă de 76 de ani, din Drobeta Turnu Severin, crima fiind anunţată la numărul de urgenţe 112 de un nepot al victimei.
Criminalul din Cochirleanca, arestat preventiv pentru 30 de zile
După o ceartă care a avut loc vineri dimineaţă cu mama sa, Maria, în vârstă de 76 de ani, fiul, Marcel Neagoe, de 52 de ani, şi-a ucis mama cu patru lovituri de cuţit.
Vecinii spun că soţia bărbatului care şi-a ucis mama este la muncă în Italia, iar Marcel a rămas acasă să aibă grijă de copii. Locuia într-un apartament vecin cu cel al mamei sale într-un bloc din cartierul Crihala, zona Dunărea. .
Din primele cercetări, acesta şi-a înjunghiat mama vineri la prânz, după care a plecat la el în apartament. După câteva ore a sunat nişte rude, care au venit şi l-au găsit pe criminal lângă mama sa, în jurul orei 16,30. Când şi-a dat seama că aceştia au anunţat poliţia, a fugit din apartament, fiind prins de poliţie în trafic pe raza municipiului Drobeta Turnu Severin.
Poliţiştii au început cercetarea la faţa locului, iar trupul femeii a fost dus la IML pentru necropsie.

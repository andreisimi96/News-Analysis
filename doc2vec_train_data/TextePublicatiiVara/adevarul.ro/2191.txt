Încă un minor prins la volan de către poliţişti. Fenomenul începe să capete amploare
8 iunie 2018, 18:30
Foto: arhivă Adevărul
Teribilismul îi impinge pe mulţi minori să se aventureze cu maşinile aparţinând părinţilor sau unor apropiaţi în trafic, riscând să producă accidente grave de circulaţie, pe fondul lipsei abilităţilor de a şofa.
Încă un biciclist şi-a pierdut viaţa într-un accident rutier. Un şofer...
Trei minori au fost prinşi conducând autovehicule fără permis în judeţul Brăila în ultimele zile, iar ieri, pe 7 iunie, al patrulea adolescent a fost depistat de poliţişti, în jurul orei două noaptea, la volanul unui autovehicul.
”Poliţiştii din cadrul Biroului Ordine Publică Brăila l-au oprit în trafic pe un minor, în vârstă de 17 ani, din Brăila, în timp ce conducea un autoturism pe strada Olteniei din municipiu, neavând permis de conducere pentru nicio categorie de vehicule”, au precizat reprezentanţii Inspectoratului de Poliţie Judeţean Brăila.
Poliţiştii au deschis un dosar penal în acest caz pentru conducere a unui vehicul fără permis de conducere.

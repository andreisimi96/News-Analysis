Socialistul Pedro Sanchez a depus jurământul şi a devenit noul premier al Spaniei
2 iunie 2018, 13:44
Pedro Sanchez depunând jurământul la Palatul Zarzuela FOTO EPA-EFE
Socialistul spaniol Pedro Sanchez a depus sâmbătă jurământul în faţa regelui Felipe al VI-lea la Palatul Zarzuela, la periferia de nord-vest a Madridului, un scenariu pe care nimeni nu şi-l imagina în urmă cu doar câteva săptămâni, succedându-i conservatorului Mariano Rajoy, înlăturat de la putere printr-o moţiune de cenzură.
Spania: Guvernul Rajoy a căzut prin moţiune de cenzură. Socialistul Pe...
Acest economist în vârstă de 46 de ani, fără experienţa puterii, devine şeful Guvernului după ce l-a răstrunat de la putere pe liderul Partidului Popular (conservatori) Mariano Rajoy, printr-o moţiune de cenzură, relatează Le Monde.
Liderul Pardiului Socialist Muncitoresc Spaniol (PSOE) urmează să-şi numească membrii Guvernului, iar abia după ce lista va fi publicată în Jurnalul Oficial va putea să-şi preia funcţia, în zilele următoare.
După ce a condus partidul în două înfrângeri electorale usturătoare - în 2015 şi 2016 -, obligat să demisioneze de aparatul PSOE şi menţinut de membrii formaţiunii, Pedro Sanchez a reuşit să-l înlăture pe Rajoy, un veteran în politică, în vârstă de 63 de ani, aflat la putere din 2011.
Front comun contra lui Rajoy
El a depus pe 25 mai o moţiune de cenzură împotriva lui Rajoy, la o zi după condamnarea PP într-un uriaş proces de corupţie, după ce formaţiunea a scăpat după multiple scandaluri.
Opoziţia a făcut front comun împotriva lui Rajoy, abandonat de aliaţii săi din Ciudadanos (centru) şi Partidul Naţionalist Basc (PNV) de la care tocmai obţinuse aprobarea bugetului, în schimbul unor investiţii în valoare de o jumătate de miliard de euro.
Moţiunea a fost adoptată vineri de 180 din cei 350 de membri ai Camerei Deputaţilor.
”A fost o onoare - nu există una mai mare - să guvernz Spania”, a declarat Rajoy, urându-i succesorului său să lase ţara, la fel ca el, într-o situaţia mai bună decât a găsit-o.
În prima sa intervenţie, succesorul său, de 1,90 metri înălţime şi supranumit ”tipul frumos”, a promis să abordeze ”cu umilinţă toate provocările cu care se confruntă ţara”, eviocând mai ales ”urgenţa socială”, în contextul în care şomajul şi sărăcia sublinează în continuare Spania, în pofida unei reluări a creşterii economice.
Însă el va trebui să demostreze că poate să guverneze cu cei 84 de deputaţi socialişti, după ce a reunit o majoritate eteroclită - de la stânga radicală din Podemos la separatiştii catalani şi naţionaliştii basci din PNV.
Aliaţii săi de circumstanţă au subliniat cu toţii că votul lor împotriva lui Rajoy nu este un cec în alb.
Podemos cere cu insistenţă să intre în Guvern.
Potrivit lui Fernando Vallespin, un politolog de la Universitatea Autonomă din Madrid, el  va putea să-şi treacă prin Parlament doar măsurile ”care-i permit să obţină o majoritate facilă”.
Sanchez va intra în Guvern ”prin uşa din spate”, a denunţat Rafael Hernando, liderul deputaţilor conservatori.
Socialistul s-a legat deja la mâini promiţând PNV să nu se atingă de bugetul lui Rajoy şi de largeţea de care acesta a dat dovadă faţă de Ţra Bascilor.
El le-a promis totodată separatiştilor catalani că va încerca să ”arunce poduri în vederea unui dialog” cu Guvernul regional al lui Quim Torra, care a intrat în funcţie în timp ce Sanchez depunea jurământul.
Partidele care l-au susţinut îi vore cere socoteală, preconizează pesimist Pedro Fernandez, un pensionar în vârstă de 68 de ani, în faţa Parlamentului.
”Atunci când nu va mai face ceea ce îi cer, ei îi vor aminti că l-au pus la putere. Iar în cinci sau şase luni fie vor avea loc noi alegeri, fie îl vor răsturna” de la putere, apreciază pensionarul.

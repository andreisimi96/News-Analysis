28 mai 2018, 14:29
Ruxandra Constantinescum Gabriela Adameşteanu, Ioana Pârvulescu, Adina Popescu, la pavilionul României de la Târgul de Carte de la Madrid  FOTOGRAFII; Mihai Cratofil
Târgul de Carte de la Madrid (25 mai -10 iunie) a continuat în weekend cu numeroase evenimente  desfăşurate în pavilionul ţării noastre din centrul Parcului Retiro. România este ţară invitată la cel mai mare târg de carte din Spania.
Ce s-a văzut la Noaptea Muzeelor 2018 pe traseul Calea Dorobanţilor, M...
"Dilema scriitorului: Literatura ca experienţă a esteticului dus la extrem sau abordare etică?, a întrebat  scriitorul Mircea Cărtărescu, la conferinţa "Păiajen, fluture şi Solenoid”, moderată, sâmbătă, 26 mai,  de scriitorul spaniol, Andres Ibanez.
"Ai o casă incendiată. Şi în interior este o pisică şi un tablou de Velázquez. Eşti obligat să salvezi doar una dintre cele două posibilităţi. Ce ai alege? Opera care reprezintă o continuitate a creaţiei universale pentru generaţiile viitoare sau pisicuţa? Acesta a vectorul sub care am scris romanul Solenoid fiind un pas esenţial al creaţiilor mele. Solenoid este diferit de cărţile pe care le-am scris anterior, prin atitudinea lui faţă de existenţa. Şcoala m-a învăţat că eticul face rău literaturii şi că trebuie împins esteticul dincolo de limitele sale, a spus Mircea Cărtărescu.
Acum ştiu că literatura nu este doar o experienţă a esteticului dusă la maximum şi că eticul nu prăbuşeşte neapărat un roman. În Solenoid am încercat nu doar să vorbesc despre o situaţie disperată, ci să găsesc şi o soluţie pe care nu am căutat-o în zona sofisticată ci în cea a banalului vieţii. Adică am ales să salvez pisica. Deoarece, în orice împrejurare, cred că trebuie salvat ceea ce este viu şi irepetabil", a spus Mircea Cărtărescu admiratorilor prezenţi la conferinţa “ Păiajen, fluture si Solenoid”. 
Oamenii au stat la coadă, sâmbătă,  mai mult de o jumătate de oră, pentru a avea un loc sigur în incinta pavilionului românesc, la conferinţa scriitorului român.  Autorul român, vedetă la târgul de carte de la Madrid, s-a bucurat de întâlnirile cu publicul spaniol , oferind zeci de autografe, la pavilionul central din parcul Retiro.Mircea Cărtărescu a deschis cu o zi înainte Târgul de Carte de la Madrid, fiind invitatul de onoare al organizatorilor spanioli.
"Bucureşti: o geografie literară"  a fost, sâmbătă, o altă temă abordată de scriitoarele Ioana Pârvulescu, Gabriela Adameşteanu, Adina Popescu, în cadrul evenimentelor de la standul românesc. După amiază a fost prezentat  filmul şi expoziţia de fotografie semnate de regizorul şi fotograful Florin Andreescu.
Ioana Pârvulescu (foto) a prezentat Bucureştiul ca pe un oraş în schimbare permanentă, asemenea unui creier care se remodelează mereu. Remodelarile pot fi bune sau rele, depinde de alegeri şi de oamenii care fac aceste alegeri. Scriitoarea a văzut Madridul din perspectiva unei creatoare de lumi literare vii, cu puls şi respiraţii, cu introspecţii şi alternative ludice. "Spaniolii sunt interesaţi de carte. Este cel mai mare târg la care sunt prezenta, atât ca spaţiu, cât şi ca durată. Am cunoscut mulţi spanioli interesaţi de literatură română, deoarece cărţile te formează să fii curios de ceea ce se întâmplă în jurul tău. Literatură română merită din plin să fie descoperită de lumea exterioară.
Dacă ar fi să fac o comparaţie între Madrid şi Bucureşti, eu percep Madridul ca pe o capitală masculină, foarte frumoasă, cu forţă şi atitudine, pe când Bucureştiul îmi pare o capitală a copilăriei. Bucureştiul te surprinde întotdeauna, aşa cum o face un copil: uneori este domnul Goe , impertinent şi hiper activ, alteori este un copil blând şi bun. Îmi doresc traduceri ale cărţilor mele in spatiul hispanic. Sper că romanul Inocenţii din care am citit un capitol tradus în limbă spaniolă, să îmi poarte noroc", a subliniat scriitoarea Ioana Pârvulescu. 
În cărţile Gabrielei Adameşteanu (foto), "Bucureştiul a suferit un atac cerebral şi încearcă să îşi revina”, a observat Ioana Pârvulescu, care a subliniat că romancierii sunt cei care ajută capitala României să îşi recapete memoria pierdută. "Eu cred că Bucureştiul este un oraş care trebuie să fie descoperit mergând pe jos, iar în cărţile mele am un raport cât se poate de onest cu el.Scrisul şi cititul vindecă, în timp, rănile. Omul are nevoie de comunicare aşa cum are nevoie de hrană, de mişcare.
Cititul crează o solidaritate importantă, te apropie de oameni necunoscuţi, îndepărtati, în spaţiu, în timp. Romanul pe care îl lansez la Târgul de Carte de la Madrid este Intâlnirea şi sper să fie bine primit de cititorii de limbă spaniolă. Din cele 16 limbi în care au fost traduse cărţile mele, spaniola este una dintre cele mai bine reprezentate. Am semnat şi un contract de provizorat cu o editură foarte importantă din Spania, este vorba de Acantilado din Barcelona", a afirmat Gabriela Adameşteanu.
Pe aleea principală a parcului Retiro, trecătorul se poate bucură de imagini fotografice de pe panourile generoase pe care fotograful şi regizorul Florin Andreescu le-a ales în cadrul expoziţiei "Patrimoniu Mondial UNESCO în Romania”. Expoziţia de fotografie a fost animată de proiecţia filmului documentar "La pas prin Bucureşti”, regizat tot de Florin Andreescu. “Am încercat să selectez cele mai bune fotografii pentru a atrage publicul, mai ales că ştiam că potenţialul de vizitatori este în jur de două milioane patru sute de mii de oameni. În ceea ce priveşte documentarul La pas prin Bucureşti, am încercat să fiu echidistant, să prezint fără cenzură, totul. Eu cred că acest lucru a fost bine asimilat de toţi cei care au fost prezenţi la proiecţie şi care s-au bucurat de această perspectivă a capitalei noastre", a afirmat Andreescu.
Scriitoarea Adina Popescu (foto) şi-a manifestat bucuria că la Retiro se acordă importantă şi literaturii pentru cei mici. "Avem ateliere atât pentru copii spanioli, cât şi pentru copii români. Cei mici vor inventa poveşti şi jocuri pornind de la cartea lui Gianni Rodari, Ce poţi face cu două cuvinte .Cred că literatura pentru copii ia amploare şi readuce bucuria pe care noi am trăit-o, citind cărţile copilăriei, frumos ilustrate şi care ne-au condus în călătorii de neuitat”, a spus Adina Popescu.
Târgul de carte din parcul Retiro, Madrid, continuă până pe 10 iunie. România are o oportunitate excelentă pentru a sărbători relaţiile dintre spanioli şi comunitatea românească. La standul României se pot achiziţiona peste 100 de titluri ale autorilor români traduşi în spaniolă şi aproximativ 300 de titluri în limbă română.
Târgul de carte din parcul Retiro, Madrid, continuă până pe 10 iunie. România are o oportunitate excelentă pentru a sărbători relaţiile dintre spanioli şi comunitatea românească. La standul României se pot achiziţiona peste 100 de titluri ale autorilor români traduşi în spaniolă şi aproximativ 300 de titluri în limbă română.
Pe lângă evenimentele literare, publicul va putea descoperi cultura română şi prin intemediul unor proiecţii de filme documentare şi ecranizări ale unor opere literare, expoziţii despre patrimoniul cultural şi turistic din România sau concerte de muzică, care vor avea loc în spaţiile târgului, precum şi în diferite spaţii culturale din Madrid.
PROGRAM TÂRG DE CARTE MADRID
ROMÂNIA, ŢARĂ INVITATĂ
11.00-12.30 – „Ce poţi face cu două cuvinte?”: atelier de scriere creativă în limba română pentru copii de 8-12 ani condus de Adina Popescu. Acces limitat. (Pavilionul României)
12.45-15.00 – A doua sesiune hispano-română de cultură şi documentare. Coordonator: Iuliana Botezan. În colaborare cu Universitatea Complutense din Madrid.
18.00-19.00– Proiecţia documentarului Război pe calea undelor, partea I (regizor Alexandru Solomon, 52 min), despre rolul ziariştilor de la secţia în limba română a postului de Radio Europa Liberă în demascarea regimului comunist. (Pavilionul României)
19.00-20.00 – Dialog între Emil Hurezeanu şi Ignacio Vidal-Folch despre puterea eliberatoare a radioului în vremea dictaturilor.Cazurile Radio Europa liberă şi Radio España Independiente – La Pirenaica. (Pavilionul României)
20.15-21.30 – Prezentarea volumului de poezii Jardines austeros de Aura Christi, cu participarea autoarei. Prezintă Ángel Jimenez. (Pavilionul României)
11.00-12.30 – „Despre Timp pe înţelesul copiilor cu Domnişoara Poimâine”: atelier în limba română pentru copii de 8-12 ani condus de Adina Rosetti şi cu participarea ilustratoarei Cristiana Radu. Acces limitat. (Pavilionul României)
18.00-18.45 – Proiecţia documentarului România - Peisaje citadine , (regizor Elvis Burlan, 43 min). (Pavilionul României)
19.00-20.00 –Masă rotundă: „Apropiind România”, în prezenţa scriitoruluii Marin Mălaicu-Hondrari şi a traducătorilor Dominik Małecki şi Elena Borrás. Prezintă María Galán Barrera. Eveniment in colaborare cu Asociaţia Spaniolă de Traducători, Corectori şi Interpreţi. (Pavilionul României)
19.00-20.50 – Film şi literatură: Aferim!, (regizor Radu Jude, 108 min): adaptare bazată pe mai multe texte literare româneşti din secolul XIX. (Biblioteca Eugenio Trías, Salón de actos)
19.30-21.00 – Cine-concert: „Războiul de Independenţă”, (regizori Aristide Demetriade şi Grigore Brezeanu, 90 min), primul lungmetraj românesc, film mut. Interpretează pianista Mihaela Duma. (Cine Doré, C/Santa Isabel, 3)
20.15-21.30– Masă rotundă: „Traducerea clasicilor clasici români: Eminescu şi I.L. Caragiale”, cu Dana Giurcă, Elena Borrás, José Manuel Lucía Megías şi Doina Făgădaru. (Pavilionul României) 
11.00-12.30 – „Întrebări şi răspunsuri fantastice”: atelier în limba română pentru copii de 8-12 ani condus de Adina Rosetti şi cu participarea ilustratoarei Cristiana Radu. Acces limitat. (Pavilionul României)
12.45-13.40 – Proiecţia documentarului România, patru patrii, (regizor Alexandru Solomon, 53 min): România, văzută de scriitorii Norman Manea, Gabriela Adameşteanu, Mircea Cărtărescu şi Florin Lăzărescu. (Pavilionul României)
18:00-18:20 – Proiecţia documentarului Confesiuni de credinţă (regizor Elvis Burlan, 20 min), despre valoarea arhitectonică a lăcaşelor de cult din România. (Pavilionul României)
18.30-19.45 – Prezentarea cărţii Lecturas de una ciudad: Bucarest en la narrativa de Mircea Cărtărescu („Lecturi ale unui oraş: Bucureşti în proza lui Mircea Cărtărescu”) de Alba Diz Villanueva, cu participarea autoarei. Prezintă Eugenia Popeangă. (Pavilionul României)
19.00-20.35– Film şi literatură: Sunt o babă comunistă, (regizor Stere Gulea, 94 min). Ecranizare a romanului Sînt o babă comunistă! de Dan Lungu, publicat în Spania de Editura Pre-Textos, 2009. (Biblioteca Eugenio Trías, Sala deconferinţe)
20.00-21.15 – De la carte la film: Cercanias/ Parking cu scriitorul Marin Mălaicu-Hondrari şi traducătoarea Elena Borrás. (Pavilionul României)
11.00-12.30 – „Întrebări şi răspunsuri fantastice”: atelier în limba română pentru copii de 8-12 ani condus de Adina Rosetti şi cu participarea ilustratoarei Cristiana Radu. Acces limitat. (Pavilionul României)
18.00-19.15 – „În lumea Elei, cea fără de cuvinte”: atelier în limba română pentru copii de 8-12 ani condus de Victoria Pătraşcuşi în prezenţa ilustratoarei Veronica Neacşu. (Pavilionul României)
19.00-20.30 –Masterclass cu scriitorul Marin Mălaicu-Hondrari. (Escuela de Escritores de Madrid, C/Covarubbias, 1)
19.00-20.15–Conferinţa „Diplomaţia culturală”, susţinută de Teodor Baconschi. Prezintă Iulia Badea-Guéritée. (Sediul Reprezentanţei Comisiei Europene în Spania, Paseo de la Castellana, 46)
20.00-21.15 – Prezentarea oraşului Timişoara, Capitală Culturală Europeană 2021. (Pavilionul României)
11.00-12.30 – „Să creştem mici!”: atelier în limba spaniolă pentru copii de 8-12 ani condus de Laura Grünberg, cu participarea actriţei Mariana Achim. Acces limitat. (Pavilionul României)
11.00-12.30 – „În căutarea somnului”: atelier în limba română pentru copii de 4-7 ani condus de Victoria Pătraşcu. Acces limitat. (Biblioteca Eugenio Trías, Bebeteca)
11:00-12:30 – „Poveşti din calendar”: atelier în limba română pentru copii de 8-12 ani condus de Iulia Iordan şi cu participarea ilustratoarei Veronica Neacşu. Acces limitat. (Biblioteca Eugenio Trías, Bebeteca)
12.45-14.00 – Conferinţa: „Prigonirea religioasă în comunism”, susţinută de Teodor Baconschi. Prezintă Eugenia Popeangă. (Pavilionul României)
18.00-19.00 – „Atelier de citit corpuri”: atelier în limba română pentru copii de 8-12 ani condus de Laura Grünberg şi cu participarea ilustratoarei Veronica Neacşu. Acces limitat. (Pavilionul României)
19.15-20.15 – Prezentarea cărţilor El efecto Sherlock Holmes, La imagen del Otro şi Olvidar Bucarest de Victor Ieronim Stoichiţă, în prezenţa autorului, a traducătoarei Anna María Coderch, şi a scriitorului Jenaro Talens. (Pavilionul României)
20.30-21.30 –Conferinţa susţinută de Matei Vişniec despre cenzură în comunism şi capitalism. (Pavilionul României)
21.30-23.00 – Concert de jazz „Black Salt”, cu Lucian Ban & Abraham Burton. (Sala jazz Bogui, Calle del Barquillo, 29)
11.15-12.30– Masa rotundă: „Mai citesc copiii literatură clasică?”, cu scriitoarele Iulia Iordan, Victoria Pătraşcu şi editoarea Cristina Pineda. Prezintă Iuliana Botezan. (Pavilionul României)
11.30-13.00 – „Retro foto”: atelier de fotograme pentru adulţi condus de Anastasia Jurescu. (Biblioteca Eugenio Trías, Sala Materias)
12.45-14.00 – Scriitori români de expresie spaniolă: Cosmin Flavius Stircescu. Prezintă Oana Ursache. (Pavilionul României)
17.00-18.15 – Prezentarea cărţii Rumania en la Guerra de Unidad Nacional 1916-1919 de Dumitru Preda şi Costică Prodan, cu participarea lui Dumitru Preda. Prezintă Rubén Herranz (Pavilionul României)
18.30-19.45 – Prezentarea cărţii El expediente Albertina de Ioana Gruia, cu participarea autoarei şi a lui Ignacio Vidal-Folch. (Pavilionul României)
19.00-20.40 – Lectura dramatizată „D'ale carnavalului”, de I. L. Caragiale, cu trupa Grafos-Teatro. (Casa de Vacas)
20.00-21.30 – Prezentarea volumelor Migraaaantes o sobbra gente en este puto barco o el salón de la alambrada şi En la mesa con Marxde Matei Vişniec, cu participarea autorului şi a traducătorilor Evelio Miñano şi Angelica Lambru. (Pavilionul României)
21.30-23.00 – Concert de jazz „Black Salt”, cu Lucian Ban & Abraham Burton. (Sala Bogui, Calle del Barquillo, 29)
11.15-12.15 – Dialog între Mariana Sipoş şi Oana Ursache despre receptarea scriitorilor clasici spanioli în România. (Pavilionul României)
12.00-13.00 – Lectura dramatizată în limba spaniolă Ziua în care a fugit somnul de Victoria Pătraşcu, pentru copii de 4-7 ani. Interpretează Mariana Achim. (Pavilion copii)
12.30-14.00 – „Panait Istrati, călătorul care nu a abandonat niciodată România”: prezentarea cărţii Haiducii de Panait Istrati cu Virginia Rodriguez şi Carlos Pascual. (Pavilionul României)
18.30-19.45 – Prezentarea albumului fotografic despre România The Tree of Life Is Eternally Green,cu Pascual Martínez şi Vincent Sáez. (Pavilionul României)
19.00-20.40 – Lectură dramatizată „D'ale carnavalului”, de I. L. Caragiale, cu trupa Grafos-Teatro. (Casa de Vacas)
20.00-21.15 – Prezentarea cărţii La ciudad de los condenados y otros relatosde Max Blecher, cu participarea traducătorului Joaquín Garrigós şi a criticului Doris Mironescu. Prezintă Ioana Gruia. (Pavilionul României)
11.00-12.30 – Proiecţia documentarului Dacia, dragostea mea (regizori Julio Soto şi Ştefan Constantinescu, 90 min). Un documentar despre cincizeci de ani de dragoste între români şi maşina lor naţională, Dacia. (Pavilionul României)
12.45-14.00 – Poezie românească. Prezentarea revistei literare „Serta”, editată de Universidad Nacional de Educación a Distancia, de către Mariana Sipoş şi Antonio Domínguez Rey. (Pavilionul României)
18.30-19.30 – Conferinţa despre Generaţia ´27 în România şi în Spania, cu Doris Mironescu, Eugenia Popeangă şi Petre Răileanu. (Pavilionul României)
19.00-20.30 – Masterclass cu scriitoarea Ioana Gruia.(Escuela de escritores de Madrid, C/Covarrubias, 1)
19.45-21.00 – „Femei in actuala literatură românească şi spaniolă”: dialog între Cecilia Ştefănescu şi Gema Nieto. Prezentarea romanului Relaciones enfermizas de Cecilia Ştefănescu. (Pavilionul României)
11.00-12.35 – Proiecţia documentarului Bucarest, la memoria perdida (regizor Albert Solé, 94 min): un documentar despre memorie avându-i ca protagonişti pe Albert şi tatăl său, Jordi Solé Tura, unul din părinţii Constituţiei spaniole din 1976, care a fost exilat în România fiind militant anti-franchist.(Pavilionul României)
18.30-19.45 – Prezentarea cărţii La zozobra de la lenguade Gherasim Luca, cu Vicente Gutierrez Escudero şi Petre Răileanu. (Pavilionul României)
18.30-20.00 – Film şi literatură: Legături bolnăvicioase (regizor Tudor Giurgiu, 85 min). Ecranizarea romanului omonim al Ceciliei Ştefănescu, publicat în Spania de Editura Dos Bigotes. Dialog cu scriitoarea după proiecţie. (Biblioteca Eugenio Trías, Sala de conferinţe).
20.00-21.15 – Prezentarea traducerii cărţii Al principio fue el fin, de Adriana Georgescu, cu Joaquín Garrigós şi Ignacio Vidal-Folch. Prezintă Mariana Sipoş. (Pavilionul României)
11.15-13.00 – Proiecţia documentarului Le beau danger,al regizorului René Frölke (100 min): eseu despre scriitorul român Normal Manea. (Pavilionul României)
18.30-19.45 – Conferinţa ilustrată: „Avangarde literare româneşti”, susţinută de Petre Răileanu. Prezintă Enrique Nogueras. (Pavilionul României)
18.30-20.50 – Film şi literatură: Inimi cicatrizate (regizor Radu Jude, 141 min). Ecranizare a operei omonime a lui Max Blecher, publicată de Editura Pre-Textos, 2009. (Biblioteca Eugenio Trias, Sala Polivalentă)
20.00-21.15 – Scriitoare române de expresie spaniolă: Elisabeta Boţan,Corina Oproae şi Alina Popescu. Prezintă Gema Nieto. (Pavilionul României)
12.00-13.30 – Conferinţa: „Receptarea romanului Cartea şoaptelor în spaţiul hispanic”, susţinută de scriitorul Varujan Vosganian. Prezintă Joaquín Garrigós. (Pavilionul României)
18.00-19.30 – Poeţi români din Spania. Prezentarea volumelor de poezii El último de Gelu Vlaşin şi La estatua de una estrella de Marin Dumitrescu, cu participarea autorilor şi a traducătorilor Mario Castro, Enrique Nogueras şi Nicoleta Lazăr (Pavilionul României)
20.00-21.15 – Prezentarea traducerii volumului Athanorde Gellu Naum, cu Corina Oproae şi Iuliana Botezan. (Pavilionul României)
11.15-12.30 - Proiecţia documentarului La pas prin Bucureşti (regizor Florin Andreescu, 76 min). (Pavilionul României)
18.00-18.20 – Proiecţia documentarului Confesiuni de credinţă (regizor Elvis Burlan, 20 min), despre valoarea arhitectonică a mănăstirilor din România. (Pavilionul României)
19.00-20.30 – Concert „Muzica lumii” cu Cristina Vlaşin şi Alex Mercaş. (Casa de Vacas)
20.00-21.30 – Lecturi din scriitori români netraduşi în Spania: Lavinia Branişte, Tudor Ganea, Adrian Buz. Prezintă Alina Purcaru. (Pavilionul României)
11.00-12.15 – „Rostogol”: atelier în limba română pentru copii de 6-10 ani condus de Lavinia Branişte. (Pavilionul României)
12:30-14.00 – „Cioran inedit”: lansarea traducerilor cărţilor Lágrimas y santos şi Extravíos de Emil Cioran, cu filosoful Fernando Savater, traducătorul Christian Santacroce şi editorul Alejandro Hermida. Prezintă Luminiţa Marcu. În colaborare cu Editura Hermida. (Pavilionul României)
18.30-19.45 – Dialog între Luminiţa Marcu şi Sanda Budiş despre exodul intelectualilor români şi memorialistică. (Pavilionul României)
20.00-21.30 – Lecturi din poeţi români netraduşi în Spania: Dan Coman, Teodor Dună, Svetlana Cârstean. Prezintă Alina Purcaru (Pavilionul României)
19.00-20.30– Concert „Muzica lumii” cu Cristina Vlaşin şi Alex Mercaş. (Casa de Vacas)
11.00-12.15 – Prezentarea traducerii cărţii En ausencia del padre de Stelian Ţurlea, cu participarea autorului şi a traducătorului Dan Munteanu Colán. (Pavilionul României)
12.30-13.30 – „Să îţi imaginezi înseamnă să îţi aminteşti”. Opera Anei Blandiana. „Poezie şi proză: Proyectos de pasado şi Las cuatro estaciones. Prezintă Mercedes Monmany cu participarea Anei Blandiana. (Pavilionul României)
12:00-13:00 – „Melcuşorul”: atelier în limba spaniolă pentru copii de 5-8 ani condus de Lavinia Branişte cu participarea actriţei Mariana Achim. (Pavilion copii)
17.15-18.15 – Conferinţa: „Itinerarii turistice şi culturale româneşti”, susţinută de Carlos Pascual. (Pavilionul României)
18.30-19.45 – „Un memorial între două Europe”. Dialog între Ana Blandiana şi Cecilia Dreymüller despre Memorialul Victimelor Comunismului şi al Rezistentei de la Sighet. (Pavilionul României)
20.00-21.00 – Conferinţa: „Emigraţie şi migraţie: comunitatea românească din Spania”, susţinută de Silvia Marcu. Prezintă: Ruxandra Constantinescu (Pavilionul României)
Participarea României în calitate de ţară invitată la a 77-a ediţie a Târgului de Carte de la Madrid este organizată de Institutul Cultural Român prin filiala sa de la Madrid şi Centrul Cărţii, sub auspiciile Ambasadei României în Spania şi cu sprijinul Asociaţiei Librarilor din Madrid.
Parteneri: Ministerul Culturii şi Identităţii Naţionale, Escuela de Escritores din Madrid, Reţeaua Bibliotecilor Publice din Madrid, Asociaţia Spaniolă a Traducătorilor, Corectorilor şi Interpreţilor, Asociaţia de Basm.
Pentru mai multe informatii, avem rugămintea să consultaţi următorul link: https://www.ferialibromadrid.com/pais-invitado/dossier-de-prensa-rumania/

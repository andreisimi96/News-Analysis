5 iunie 2018, 05:58
Ilustrată din cartea Povestiri Istorice
Osemintele sale se află depuse în cel mai mare osuar al eroilor din Primul Război Mondial. Eroismul săi i-a inspirat pe povestitori.
Ultima scrisoare a unui erou de la Mărăşeşti trimisă părinţilor: „Când...
Cel mai mare osuar din ţară şi din Europa, ridicat după Primul Război Mondial în memoria miilor de eroi care s-au jertfit pentru ţară, se află în oraşul Mărăşeşti, acolo unde s-a dat cea mai grea, mai îndelungată şi mai eroică bătălie în vara anului 1917
Mausoleul adăposteşte 5.073 de soldaţi şi ofiţeri în 154 de cripte individuale şi 9 cripte comune de pe 18 culoare.
În acest mausoleu se află şi osemintele singurului copil, o fetiţă de numai 12 ani, căzută eroic în luptele de la Mărăşeşti, Maria Zaharia, cunoscută ca Măriuca, care dintr-un copac a transmis cea mai cumplită dintre zilele acelei confruntări care a rămas de pomină în istoria poporului român.
Născută la Pădureni, în anul 1905, Măriuca avea doar 12 ani în anul de graţie 1917: Fetiţa locuia cu bunicul său în satul Haret, aproape de locul confruntărilor militare. În livada bunicului ei armata română crease un post de observaţie al trupelor româneşti, care oferea o panoramă asupra a tot ceea ce se întâmpla pe front.
Dintr-un nuc, soldatul transmitea telefonic toate coordonatele de atac ale artileriştilor, o misiune extrem de importantă, care a dus la forţarea trupelor inamice de a bate în retragere. În acea livadă, Măriuca s-a împrietenit cu soldaţii români şi chiar le-a deprins din tainele muncii lor, fiind captivată de mişcările de trupe pe care le observa cu ajutorul binoclului oferit de soldaţi.
În ziua de 5 august, cu 24 de ore înaintea marii victorii a armatei române, în urma bombardamentelor germane, observatorul din livada bunicului Măriucăi a fost ucis, iar fetiţa, cu un curaj nebun, i-a luat loc în nuc şi a transmis telefonic mai departe ceea ce zărea pe câmpul de luptă.
Doborâtă de o explozie
„Vreau să fac şi eu ceva pentru ţara mea”, le-a spus fetiţa comandanţilor armatei române, uluiţi de faptul că un copil face munca unui soldat. Iar informaţiile oferite de Măriuca s-au dovedit preţioase, din moment ce a fost blocată înaintarea trupelor germane. Fetiţa a fost doborâtă în urma unei explozii.
"Era o copilă şi nu şi-a dat seama prea bine ce se întâmplă, dar a fost un gest cu o anumită doză de curaj în momentul în care fetiţa a luat loc soldatului secerat de nemţi, ea sfârşind la fel. De asta şi se află în cel mai mare mausoleu din lume închinat eroilor din Primul Război Mondial", ne-a declarat Florinel Agafiţei, profesor de istorie din Focşani.
În cinstea sacrificiul făcut, trupul neînsufleţit al Măriuca Zaharia a fost depus în Mausoleul Mărăşeşti, printre alţi mari eroi ai acelor lupte, iar în faţă şcolii din Haret s-a ridicat un monument închinat faptelor ei din anul 1917.
Dumitru Almaş a scris o poveste despre această fetiţă, care este reală, dar puţin romanţată, pentru a atrage copiii, dar eroismul copilei a fost evocat şi în filmul „Baladă pentru Măriuca“, în anul 1969.

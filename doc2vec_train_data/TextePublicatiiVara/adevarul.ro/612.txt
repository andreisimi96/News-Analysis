31 mai 2018, 17:20
Maşină a poliţie croate FOTO Croatia Week
Nouă persoane au fost rănite după ce poliţia din Croaţia a deschis focul asupra unei camionete în care se aflau 29 de migranţi din Afganistan şi Irak. Autovehiculul a încercat să treacă de un filtru al poliţiei după ce a intrat în Uniunea Europeană prin Bosnia, scrie Reuters.
Ungaria vrea să impună sancţiuni penale organizaţiilor neguvernamental...
Doi copii se află într-o stare gravă, dar stabilă, iar alţii au fost răniţi uşor după accident, care a avut loc în noaptea de miercuri spre joi în apropierea oraşului Zadar, conform poliţiei.
Poliţia a făcut un filtru pentru a opri camioneta care a intrat ilegal în ţară. Şoferul, despre care se crede că ar fi bosniac, a fugit de la faţa locului şi este căutat de autorităţi.
„Şoferul nu s-a oprit după mai multe atenţionări. A trecut prin filtrul poliţiei şi a condus în continuare. Reacţia poliţiştilor a fost justificată. Ei au fost forţaţi să deschidă focul deoarece vieţile lor se aflau în pericol“, a declarat Ranko Drazina, şeful Poliţiei din Zadar.

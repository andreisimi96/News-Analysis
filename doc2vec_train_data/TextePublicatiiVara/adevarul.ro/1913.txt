Parlamentul a respins iniţiativa socialiştilor privind audierea lui Pa...
Potrivit lui Orban, PSD l-ar fi sprijinit în primul tur al alegerilor din Chişinău pe „candidatul marionetă susţinut de Plahotniuc, mă refer la Silvia Radu”. 
Tot în acest context, liderul PNL a afirmat că PDM, care potrivit lui este sprijinit de PSD, l-ar fi sprijinit în turul doi de scrutin din Chişinău pe socialistul Ion Ceban.
„Somez PSD să înceteze orice formă de girare publică a lui Plahotniuc”, a spus Ludovic Orban.
Politicianul român a subliniat că, la ora acutală, tot ceea ce face Plahotniuc „este împotriva direcţiei europene a Republicii Moldova”.
„Să nu uităm că acest Guvern şi această majoritate parlamentară racolată cu forţa este cea care a schimbat sistemul electoral şi a introdus un sistem electoral extrem de controversat. Asupra acestui sistem electoral s-a pronunţat Comisa de la Veneţia, iar la nivelul UE a existat o poziţie categorică faţă de acest sistem electoral”, a specificat Orban.
El a adăugat că rezultatele sistemului electoral mixt pot fi văzute analizând rezultatele din alegerile pentru Primăria Chişinău.
„Acest sistem avantajează o singură forţă politică - Partidul Socialist, partidul lui Igor Dodon, partid filorus. Pe analiza rezultatului din primul tur, din 11 circumscripţii din Chişinău, mandatele ar fi obţinute de Partidul Socialist în 9 circumscripţii din 11”, a precizat preşedintele PNL.

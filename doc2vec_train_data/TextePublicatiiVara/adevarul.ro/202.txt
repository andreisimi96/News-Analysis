28 mai 2018, 13:38
Este sărbătoare în Craiova în momentul de faţă
CS U Craiova a cucerit primul trofeu după o pauză de 25 de ani, iar cupa a ajuns astăzi în Bănie spre bucuria oltenilor care au ieşit pe străzile din oraş pentru a sărbători victoria.
CS U Craiova a reuşit să câştige primul trofeu după o aşteptare de 25 de ani, iar la finalul meciului antrenorul echipei a declarat că este un rezultat extraordinar, un miracol. „Sunt foarte fericit, e normal, pentru că anul acesta Craiova a încheiat pe locul trei în campionat după 23 de ani, iar acum a câştigat Cupa României după 25 de ani. Este un rezultat extraordinar, un miracol. Să reuşesc să câştig un trofeu la Craiova după doar un sezon este un lucru extraordinar. Jucătorii mei ştiau că Hermannstadt e o echipă bună, dar nu asta a fost problema. A trebuit să îi calmez pentru că a fost foarte multă presiune din exterior. E foarte dificil atunci când auzi mereu că “trebuie să câştigi, trebuie să câştigi pentru că eşti favorit”. Aşa că era normal să se acumuleze presiunea şi ea să se vadă în jocul nostru la începutul finalei. Cei de la AFC Hermannstadt mi-au lăsat o impresie foarte bună, dovadă că au scos pe parcurs echipe bune din Liga I. Hermannstadt poate fi o echipă foarte bună de Liga I. Felicitări tuturor de acolo pentru ce au realizat în acest sezon“, a precizat Devis Mengia, tehnicianul italian. 
Gustavo şi Mitriţă au fost eorii meciului şi au marcat golurile finalei de pe Arena Naţional. CS Universitatea Craiova s-a impus aseară în faţa lui AFC Hermannstadt cu scorul de 2-0, şi este noua deţinătoare a Cupei României.   
Oltenii au sărbătorit venirea Cupei României în Bănie 
Oltenii au ieşit astăzi pe străzile din oraş şi au sărbătorit aşa cum se cuvine victoria. Cupa României a ajuns cu puţin timp înainte în Craiova.

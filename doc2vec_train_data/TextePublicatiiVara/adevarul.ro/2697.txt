12 iunie 2018, 09:56
Un locuitor al raionului Anenii Noi a fost condamnat la zece ani de închisoare, în penitenciar de tip închis, pentru trafic de fiinţe umane cu scop de exploatare prin muncă.
Plahotniuc neagă că Moldova este stat capturat: Alegerile prezidenţial...
Într-un comunicat de presă al Procuraturii Generale se spune că, în 2013, inculpatul a recrutat cinci locuitori ai satelor Calfa şi Roşcana, Anenii Noi, le-a promis locuri de muncă bine plătite, în construcţii, în Federaţia Rusă. 
După ce le-a transmis bani de drum şi le-a explicat cum să ajungă la destinaţie, victimele au fost adăpostite într-un spital de psihiatrie din Moscova, unde urmau să efectueze lucrări de reparaţie.
Moldovenii au muncit fără a fi plătiţi timp de aproape cinci luni, până au înţeles că au fost înşelaţi. Reveniţi acasă, aceştia s-au plâns la Procuratură. 
Pe acest caz a fost iniţiată o cauză penală, iar în vara anului trecut inculpatul a fost reţinut şi deferit justiţiei.
Sentinţa primei instanţe este cu drept de atac la Curtea de Apel.

5 iunie 2018, 16:40
Daniel Negreanu s-a clasat al doilea la Super High Roller Bowl 2018 şi a încasat un premiu în valoare de 3 milioane de dolari.
Ce face Simona Halep pentru viitorul tenisului românesc. Gest remarcab...
Daniel Negreanu, Team PokerStars PRO, a câştigat zilele trecute un premiu fabulos în valoare de 3 milioane de dolari şi locul al doilea în finala Super High Roller Bowl 2018 ce a avut loc la ARIA Resort & Casino în Las Vegas. Odată cu acest premiu, „Kid Poker” Daniel Negreanu devine jucătorul profesionist de poker cu cele mai mari câştiguri din isorie, aproape 40 de milioane de dolari, conform All Time Money List.
„Mi-am propus să câştig acest turneu, acesta a fost obiectivul meu, însă sunt bucuros şi cu locul al doilea. Am făcut câteva greşeli în timpul jocului şi era firesc să se întâmple aşa, mai ales după 40 de ore de joc împotriva lui Jason Bonomo, unul dintre cei mai buni jucători de poker din lume,” a declarat Daniel Negreanu.
Americanul Justin Bonomo este câştigătorul de anul acesta al Super High Roller Bowl, el adjudecându-şi premiul cel mare în valoare de 5 milioane de dolari şi continuând seria victoriilor. De la începutul anului şi până în prezent, Bonomo a acumulat peste 14 milioane de dolari, iar cel mai recent premiul câştigat a fost cel de la Super High Roller Bowl din China, în luna martie.
Până pe 17 iunie Daniel Negreanu continuă să joace poker în Vegas, în cadrul celebrului turneu World Series of Poker (WSOP 2018).  În august 1998, la doar 23 de ani, Negreanu a devenit cel mai tânăr jucător care a câştigat o brăţară WSOP, după ce a câştigat turneul Pot Limit Hold'em de 2.000 de dolari.

5 iunie 2018, 15:57
Mersul pe bicicletă este una dintre activităţile încurajate de OMS
Organizaţia Mondială a Sănătăţii a pus bazele unui plan global pentru stimularea activităţii fizice, precizând că este nevoie de politici publice şi campanii care să determine oamenii să facă mai multă mişcare pentru a-şi menţine şi îmbunătăţi starea de sănătate.
Voluntari care învaţă să salveze viaţa celor dragi. „Nu ştii niciodată...
„Mişcarea este crucială pentru o stare de sănătate optimă. Însă în lumea noastră modernă, activitatea fizică a devenit o adevărată provocare, mai mult pentru că oraşele şi comunităţile locale nu sunt construite în mod corespunzător. Avem nevoie de lideri care să stimuleze activitatea fizică şi să amenajeze spaţii care să le permită oamenilor să facă mişcare”, au arătat oficialii OMS. 
Potrivit acestora, unul din cinti adulţi şi patru din cinci adolescenţi nu fac suficientă mişcare. Cei privaţi de activitate fizică sunt în special femeile, săracii, persoanele care suferă de boli cronice. 
„Activitatea fizică obişnuită este cheia pentru prevenirea infarctului, atacului cerebral, a diabetului sau a cancerului de colon. Bolile cronice sunt responsabile la nivel global de 71% din decese”, notează OMS.
OMS: „Oamenii au nevoie de parcuri, de piste de biciclete”
Planul de acţiune pus la punct de experţii în sănătate publică are ca scop reducerea sedentarismului printr-o serie de politici publice care, combinate, pot crea societăţi mai active. Planul încurajează mersul pe jos, ciclismul, sportul, activităţile recreative, dansul şi joaca. De asemenea, planul prevede pregătirea profesioniştilor din domeniul sănătăţii. 
„Nu trebuie să fii atlet profesionist pentru a fi activ. A merge pe scări în loc să iei liftul poate face diferenţa. Sau a merge cu bicicleta la locul de muncă şi a renunţa la maşina personală. E vorba de alegerile pe care le facem. Autorităţile din domeniu sunt cele care trebuie să îi ajute pe cetăţeni să pună în aplicare aceste lucruri - să le ofere parcuri, piste de biciclete, locuri în care să poată face sport”, subliniază experţii în sănătate publică. 
Totodată, OMS lansează şi o campanie de informare prin care promovează mişcarea şi activităţile fizice.
Câteva dintre măsurile cuprinse în planul OMS sunt următoarele: 
planul îşi propune, între altele, să vadă care sunt nevoile pe fiecare categorie de vârstă - copilărie, adolescenţă, adulţi, bătrâni - şi să creeze programe prin care să fie stimulată activitatea fizică 
parteneriate între mai multe sectoare - sport, sănătate, educaţie - pentru a încuraja activitatea fizică şi pentru a derula campanii ţintite în şcoli, să creeze campanii de conştientizare şi informare prin care să se înţeleagă care sunt beneficiile sportului în viaţă de zi cu zi
stimularea activităţii la acţiuni colective, la care să participe întreagă comunitate
planul pune accentul mai puţîn pe transportul cu maşînă personală şi să fie utilizat transportul în comun, care trebuie îmbunătăţit, zic ei în plan, şi să se promoveze formele de mobilitate care includ roţi-biciclete, trotinete, scootere, etc, că să stimuleze activitatea fizică dar pentru asta zic ei în plan că este nevoie de politici prin care să se asigure siguranţă în trafic - a bicilistilor, a pietonilor, etc
să se dezvolte mai multe spaţii verzi în care să poată avea loc activităţi fizice: alergat, etc iar în cadrul şcolilor să existe săli de sport şi posibilităţi pentru elevi în care să se recreeze dar să facă şi activităţi fizice dacă ei vor asta
să se creeze sisteme în cadrul spitalelor prin care pacienţii să facă activitate fizică şi să se elimine comportamentul sedentar, în cazul celor cărora starea de sănătate le permite activitatea fizică, prin angajarea unor traineri specializaţi în aşa ceva, asistenţi sociali specializaţi pe zona asta. 

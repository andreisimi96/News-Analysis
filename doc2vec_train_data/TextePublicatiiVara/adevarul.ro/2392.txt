fără să le spună nimeni
oamenii ştiu însă că
poezia este ceea ce rămâne din viaţă
după ce o trăieşti".
Elevii au avut de propus un sinonim contextual pentru cuvintele: “convinşi”, “nu se întâmplă”, “cărţi”, “pofte”; au avut de scris patru expresii frazeologice sau locuţiuni care conţin verbul „a deschide”, să explice rolul stilistic al adverbelor din secvenţa subliniată, să interpreteze, în text coerent de 5-6 rânduri, semnificaţia unei figuri de stil din poem, să propună pentru acest poem un titlu propriu, exprimat printr-o îmbinare de cuvinte, argumentându-şi opţiuneaşi să comenteze, într-un minieseu de 10-12 rânduri, mesajul global al textului, în raport cu afirmaţia „Poezia reprezintă o revoltă spirituală împotriva hazardului naşterii”, cu raportare la motive, imagini, simboluri sau idei.
„Nu-mi dau seama cum se aleg subiectele. Probabil că există o comisie de profesori, dar care care sunt oameni deschişi dacă încearcă să aducă literatura contemporană aproape de elevi. Marea poveste cu necititul e acesta. Le dai să citească nişte poveşti, nişte persojaje de care sunt foarte îndepărtaţi, şi atunci ajung să nu mai citească. Cred că în zona de literatură, şcoala ar trebui să înceapă de la contemporani, e din ziua de azi, e despre ei, despre noi toţi. Apoi să te îndepărtezi”, a mai spus Robert Şerban.
“Habar nu am cum ajuns acolo”
La subiectul II, absolvenţii au avut de caracterizat personajul „Mariana” din opera „Noapte bună, copii”, de Radu Pavel Gheo. 
“Am aflat că am fost subiect de Bac în timp ce navigam pe net. Am ajuns la o pagină de net din Republica Moldova. Mă uit des pe ziarele de acolo pentru că am mulţi prieteni. A fost amuzant. Pe de o parte te simţi plăcut impresionat, e un fel de canonizare în timp ce eşti în viaţă. Pe de altă parte există şi o parte neplăcută, în momentul în care nu mai eşti citit din plăcere, ci din obligaţie automat intervine o reacţie de respingere din partea publicului tânăr. Habar nu am cum ajuns acolo. M-am uitat cu atenţie şi am remarcat că erau subiecte din scriitori contemporani. Aproape toţi autorii sunt autori în viaţă. Cei care au conceput bacul s-au gândit să ofere literatură mult mai apropiată de perioada în care trăim, mai scincronizată cu elevii, cu texte din anii ‘90-‘2000. Interesant e că personajul care trebuia caracterizat era un personaj secundar, sau mai de grabă de fundal, din <Noapte bună, copii>”, a declarat Radu Pavel Gheo. 
Romanul „Noapte bună, copii” a apărut în 2010 la editura Polirom.

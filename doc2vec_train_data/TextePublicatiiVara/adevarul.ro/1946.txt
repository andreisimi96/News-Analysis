7 iunie 2018, 15:24
O furtună puternică a provocat din nou inundaţii la Alba Iulia. canalizarea nu a mai făcut faţă, iar apa a blocat intersecţii din oraş.
O ploaie torenţială a inundat, joi, la Alba Iulia, mai multe străzi din Oraşul de Jos, de la ieşirea spre municipiul Sebeş, după ce sistemele de canalizare nu au făcut faţă cantităţii mari de precipitaţii.
Maşinile au circulat, cu viteză redusă, deoarece apa pe carosabil depăşeşte 20 de centimetri. De asemenea, de inundaţii au parte şi oamenii de pe strada Viilor din Alba Iulia. O altă zonă afectată de precipitaţiile căzute în cantităţi foarte mari este Bulevardul Revoluţiei, unde, de asemenea, nivelul apei a depăşit 20 de cm.
O situaţie similară a mai avut loc, săptămâna trecută, când după o ploaie torenţială mai multe străzi au fost inundate, inclusiv din zona turistică.

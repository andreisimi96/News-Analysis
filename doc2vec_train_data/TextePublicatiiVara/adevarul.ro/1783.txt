6 iunie 2018, 22:12
Pedro Sachez FOTO EPA
Socialistul spaniol Pedro Sanchez a prezentat miercuri un nou guvern proeuropean şi alcătuit majoritar din femei - 11 femei şi şase bărbaţi, relatează AFP.
Pedro Sanchez, în vârstă de 46 de ani, şi fără experienţa puterii, a ajuns la putere vineri, în urma îndepărtării conservatorului Mariano Rajoy de către Parlament.
El a nominalizat figuri proeuropene, ca fostul preşedinte al Parlamentului European Josep Borrell la Externe şi pe directoarea bugetului UE Nadia Calviño la Economie.
El l-a nominalizat de asemenea pe primul astronaut spaniol, Pedro Duque, ministru al Ştiinţei.
După ce a condus Partidul Socialist Muncitoresc Spaniol (PSOE) în două înfrângeri electorale usturătoare - în 2015 şi 2016 -, obligat să demisioneze de aparatul PSOE şi menţinut de membrii formaţiunii, Pedro Sanchez a reuşit să-l înlăture pe Rajoy, un veteran în politică, în vârstă de 63 de ani, aflat la putere din 2011.

10 iunie 2018, 06:45
FOTO Inquam Photos / Octav Ganea
Ploi torenţiale, descărcări electrice şi intensificări ale vântului se vor înregistra în vestul, centrul, nordul şi nord-estul ţării, începând de duminică de la ora 14.00, până luni la ora 23.00, potrivit Administraţiei Naţionale de Meteorologie (ANM).
PROGNOZA METEO Vremea se menţine caldă în weekend. În Capitală sunt an...
Administraţia Naţională de Meteorologie a transmis o informare de instabilitate atmosferică, începând de duminică, ora 14.00, până luni, la ora 23.00, în  vestul, centrul, nordul şi nord-estul ţării, precum şi la deal şi la munte. 
Conform meteorologilor, vor fi averse care vor avea şi caracter torenţial, descărcări electrice, intensificări de scurtă durată ale vântului care vor lua şi aspect de vijelie şi căderi de grindină.
În restul teritoriului, astfel de fenomene se vor semnala doar izolat. În intervale scurte de timp sau prin acumulare, se vor înregistra cantităţi de apă ce vor depăşi 15-20 l/mp şi izolat 30-40 l/mp.

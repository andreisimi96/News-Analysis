Primarul PSD al oraşului Cavnic din Maramureş, ameninţat cu excluderea din PSD după ce a criticat organizaea mitingului de la Bucureşti „pentru susţinerea penalului Dragnea”, susţine că vrea să rămână membru, dar că nu poate fi de acord „cu gaşca care a confiscat partidul”. Şeful PSD Maramureş l-a reclamat la CNA pe realizatorul emisiunii la care Petruţ a făcut afirmaţiile incriminate.
Sancţiuni pentru primarul PSD-ist care a criticat organizarea mitingul...
Vladimir Petruţ este ameninţat cu excluderea din partid, după ce a criticat ideea organizării mitingului de căre PSD. Petruţ a renunţat la toate funcţiile din partid, dar nu şi la carnetul de membru, după scandalul iscat de Ordonanţa 13. Deşi e ameninţat cu excluderea din PSD, Vladimir Petruţ a declarat că nu îşi doreşte să părăsească partidul, deoarece crede în valorile social-democrate, însă nu acceptă „să fie condus de un condamnat penal”. „Eu sunt membru PSD, vreau să rămân membru PSD, numai că nu sunt de acord cu gaşca asta care a confiscat partidul. (...) Eu nu pot accepta să fiu condus de un condamnat penal”, a precizat el.
De asemenea, Vladimir Petruţ a arătat că se bucură de o mare susţinere din partea locuitorilor oraşului Cavnic, dar şi a altor simpatizanţi. „M-au sunat zeci de oameni şi am primit mii de mesaje de susţinere din ţară şi toţi îmi spun că şi pe vremea Partidului Comunist, dacă avea o opinie separată, sau alta decât a partidului, erai şase luni suspendat, erai detaşat, dar nu se «tăia capul» niciodată. Acum, PSD, adică conducerea partidului a ajuns mai rău ca pe vremea comuniştilor. Îţi «taie gâtul» a doua zi dacă vrei să spui ceva. Acest lucru este foarte grav, într-o democraţie pe care ne-o dorim, într-o ţară membră a Uniunii Europene”, a mai arătat el.
Petruţ a mai arătat că nouă din cei 15 consilieri locali sunt PSD şi că se bucură de susţinerea lor. Deşi spune că se fac presiuni să demisioneze, el nu va demisiona din partid, iar în cazul în care va fi suspendat, sau i se va retrage sprijinul politic, consiliul local se va dizolva, deoarece nu mai sunt alţi consilieri pe listă (aceştia au demisionat). „Preşedintele PSD m-a ameninţat public că voi fi verificat de PSD, că va face verificări, ca procurorii. Dacă se va dizolva consiliu local, asta va duce la crearea unui haos în oraş, pentru că mie, ca şi primar, nu pot să-mi facă nimic. Dacă mă exclud, eu rămân primar independent”, a mai arătat el.
Reclamaţie la CNA, după emisiunea TV
Vladimir Petruţ a mai arătat că ştie că există o reclamaţie la CNA care-l vzează pe realizatorul emisiunii în care a făcut acele declaraţii. Mai mult, ştie că acesta a fost şi ameninţat. „A fost reclamat şi ameninţat. L-a tot sunat în seara aceea şi l-a ameninţat, că să vadă ce contracte are, de unde primeşte bani, să vadă cine-l plăteşte. Omul e speriat, e o televiziune mică şi nu se aşteptau ca impactul să fie atât de mare. Dar delcaraţia a fost scoasă dintr-o emisiune. Moderatorul chiar a încercat să ia apărarea PSD (neavând niciun reprezentant în platou, n.r.). El a încercat să fie echidistant, corect, dar eu, în emisiune, m-am luptat cu el”, mai spune Petruţ.
Acesta a mai dezvăluit care este sursa războiului dintre preşedintele Consiliului Judeţean şi primarul oraşului Cavnic. Se pare că la mijloc e o finanţare a unui proiect pe care primăria Cavnic a obţinut-o recent. „Am depus un proiect de 127 de miliarde de lei vechi pentru asfaltarea oraşului. Proiectul a fost declarat eligibil şi am câştigat. Preşedintele Consiliului Judeţean m-a sunat să mă roage să renunţ la jumătate din finanţare, că sar în sus ceilalţi primari, că e cea mai mare finanţare din judeţ şi nu-s de acord ceilaliţi primari. Eu nu am fost de acord şi de acolo a început războiul între mine şi preşedintele Consiliului Judeţean. Asta e adevărata miză”, a mai arătat el.
Primarul oraşului Cavnic din Maramureş a făcut declaraţi critice în cadrul unei emisiuni la o televiziune locală, privind oganizarea mitingului. El a arătat că „oamenii sunt folosii ca nişte animale”. „Cum să faci tu miting în capitala ţării, când tu conduci ţara. Tu ai prefecţi, tu ai primarii 80%, preşedinţii de consilii judeţene, tu ai prim ministru, tu ai Guvernul României, tu ai Camera Deputaţilor, Senatul, tu poţi legifera, să faci dezbateri publice. Sau mărg cumva să-l apere pe penalul Dragnea? Aici e problema, penalul Dragnea. Nu poţi să mergi ca să fii alături de un condamnat penal”, a fost delcaraţia care a încins spiritele. 
Nici Gabriel Zetea şi nici realizatorul emisiunii nu au răspuns la apelurile redactorilor „Adevărul”. 
Mai puteţi citi:

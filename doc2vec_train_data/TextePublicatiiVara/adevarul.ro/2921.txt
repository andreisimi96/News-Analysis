13 iunie 2018, 12:12
Bărbatul a fost arestat preventiv din luna aprilie. FOTO: Arhiva Adevărul
Un bărbat de 36 de ani din Cluj-Napoca a fost trimis în judecată pentru corupere sexuală a minorilor.  În aprilie, el a abordat o minoră în vârstă de 10 ani, iar în momentul în care aceasta s-a apropiat de autoturismul său, i-a arătat organul sexual.
Fetiţă dispărută în drum spre şcoală. Poliţiştii solicită sprijin pent...
Parchetul de pe lângă Judecătoria Cluj l-a trimis în judecată, astăzi, pe LMA, un bărbat de 36 de ani, suspectat de pedofilie. 
Este cercetat pentru săvârşirea infracţiunilor de coruperea sexuală a minorilor în formă continuată, faptă prevăzută şi pedepsită de art. 221 alin. (1) Cod penal cu aplic. art. 35 alin. (1) C.pen. (două acte materiale) şi ultraj contra bunelor moravuri în formă continuată, faptă prev. şi ped. de art. 375 C.pen. cu aplic. art. 35 alin. (1) C.pen., totul cu aplicarea art. 38 alin. (1) C.pen.
În cuprinsul rechizitoriului înaintat Judecătoriei Cluj-Napoca au fost reţinute, în sinteză, următoarele aspecte:
„În data de 19.04.2018 inculpatul L.M.A. a abordat-o pe prima persoană vătămată minoră, în vârstă de 10 ani cu expresia „hey domnişoară!”, iar în momentul în care aceasta s-a apropiat de autoturismul susnumitului, acesta i-a arătat organul sexual scos din pantaloni adresându-i întrebarea „îţi place?” şi în data de 20.04.2018, în jurul orei 07:30, în timp ce se afla în autoturismul său parcat pe str. Taberei, inculpatul a abordat-o pe cea de-a doua persoană vătămată minoră, în vârstă de 10 ani, respectiv a chemat-o să urce la el în autoturism pentru a-i arăta organul sexual, dar persoana vătămată a fugit de la faţa locului, ambele fapte fiind comise în baza aceleaşi rezoluţii infracţionale.
De asemenea, în perioada Martie – Aprilie 2018 a realizat mai multe acte de exhibiţionism şi de masturbare în autoturismul marca Ford Focus parcat în locuri publice şi în alte zone accesibile publicului, în prezenţa mai multor martore minore şi majore.”

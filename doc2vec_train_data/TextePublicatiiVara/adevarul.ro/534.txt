31 mai 2018, 07:37
Tricolorii întâlnesc din nou Chile, o echipă pe care au învins-o anul trecut, la Cluj, în mandatul lui Cristoph Daum.
FOTO Poza zilei la Roland Garros le are în prim plan pe surorile Willi...
În perioada în care echipele calificate la Campionatul Mondial din Rusia îşi definitivează loturile, căutând formula ideală în amicale, România se pregăteşte pentru campania de toamnă, atunci când va juca în Liga Naţiunilor, o competiţie nou-înfiinţată. Tricolorii mai au la dispoziţie două partide, cea de joi cu Chile, şi cea de marţi, cu Finlanda, ultimele repetiţii pentru elevii lui Cosmin Contra, ajuns la al şaptelea meci ca selecţioner (4 victorii, un egal, o înfrângere).
Primul adversar, naţionala statului Chile, este şi ea una dintre repetentele preliminariilor, ratând calificarea la turneul final din zona sud-americană. O decepţie uriaşă în ţara campioanei ultimelor două ediţii ale Copa America, care îşi linge acum rănile într-un turneu european, în care vor mai întâlni Serbia şi Polonia, formaţii calificate la sărbătoarea din Rusia.
Întrucât Chile trebuie să facă un schimb de generaţii, selecţionerul Reinaldo Rueda a ales pentru aceste meciuri un lot cu multe nume noi, renunţând la starurile Alexis Sanchez (Manchester United), Arturo Vidal (Bayern Munchen), Mauricio Isla (Fenerbahce), Charles Aranguiz (Bayer Leverkusen), Claudio Bravo (Manchester City) sau Eduardo Vargas (Tigres). Lotul sud-americanilor are zece debutanţi şi e compus în mare parte din jucători care evoluează în campionatul intern şi în Mexic.
România şi Chile s-au întâlnit şi anul trecut, pe 13 iunie, la Cluj, unde tricolorii au învins cu 3-2, una dintre puţinele victorii ale primei reprezentative în mandatul lui Christoph Daum.  Pentru România au marcat atunci Bogdan Stancu, Nicolae Stanciu şi Alexandru Băluţă, oaspeţii punctând prin Vargas şi Valencia. Nu trebuie uitat însă că chilienii au jucat în zece oameni din minutul 33, când Gary Medel a fost eliminat.
Tătăruşanu, la borna 50
În absenţa lui Vlad Chiricheş, care este accidentat, banderola de căpitan va fi purtată de Ciprian Tătăruşanu, care va bifa a 50-a selecţie la echipa naţională. Portarul lui Nantes, care a debutat la lot în 2010, este al cincile cel mai selecţionat goal-keeper din istoria echipei naţionale, după Bogdan Stelea (91), Bogdan Lobonţ (85), Silviu Lung (76) şi Necula Răducanu (56). 
Portari: Ciprian Tătăruşanu (FC Nantes), Florin Niţă (Sparta Praga), Silviu Lung (Kayserispor), Bogdan Lobonţ (AS Roma)
Fundaşi: Cristian Manea (CFR Cluj), Romario Benzar (FCSB), Cristian Săpunaru (Kayserispor), Ionuţ Nedelcearu (UFA), Mihai Bălaşa (FCSB), Alin Toşca (Benevento), Nicuşor Bancu (CS U Craiova)
Mijlocaşi: Alexandru Cicâldău (FC Viitorul), Tudor Băluţă (0/0), Paul Anton (Anji Mahacikala), Dragoş Nedelcu (FCSB), Constantin Budescu (FCSB), Nicolae Stanciu (Sparta Praga), Dorin Rotariu (Royal Mouscron-Péruwelz), Dennis Man (FCSB), Alexandru Chipciu (Anderlecht), Alexandru Mitriţă (CS U Craiova), Ciprian Deac (CFR Cluj), Adrian Stoian (Crotone), Gheorghe Grozav (Bursaspor)
Atacanţi: George Ţucudean (CFR Cluj), George Puşcaş (Novara- debutant), Alexandru Băluţă (CS U Craiova)
Portari: Collao Gonzalo (Cobreloa), Arias Gabriel (Unión La Calera), Toselli Cristopher (Atlas F.C)
Fundaşi:  Gary Medel ( Besiktas ), Roco Enzo (Cruz Azul), Díaz Paulo (San Lorenzo de Almagro), Albornoz Miiko ( Hannover 96),  Cuevas Cristián ( Twente F.C ), Lichnovsky Igor ( Necaxa ), Maripán Guillermo ( Deportivo Alavés ), Vegas Sebastián ( Monarcas Morelia), Kuscevic Benjamín (Universidad Católica), Sierralta Francisco ( Parma )
Mijlocaşi: Pulgar Erick (Bologna), Reyes Lorenzo (Universidad de Chile), Valdés Diego (Monarcas Morelia), Araos Ángelo (Universidad de Chile), Galdames Pablo (Unión Española), Martínez Jimmy ( Huachipato), Dávila Víctor (Necaxa)
Atacanţi: Bizama José (Huachipato), Castillo Nicolás (Pumas UNAM), Fernandes Junior (Alanyaspor), Henríquez Ángelo (Atlas), Mora Felipe ( Cruz Azul), Rodríguez Martín (Cruz Azul), Sagal Ángelo (Pachuca)
Programul României în Liga Naţiunilor
7 septembrie: România - Muntenegru, Lituania - Serbia (ora 21:45)
10 septembrie: Serbia - România, Muntenegru - Lituania (ora 21:45)
11 octombrie: Lituania - România, Muntenegru - Serbia (ora 21:45)
14 octombrie: România - Serbia (ora 16:00), Lituania - Muntenegru (ora 21:45)
17 noiembrie: Serbia - Muntenegru (ora 16:00), România - Lituania (ora 21:45)
20 noiembrie: Serbia - Lituania, Muntenegru - România (ora 21:45) 

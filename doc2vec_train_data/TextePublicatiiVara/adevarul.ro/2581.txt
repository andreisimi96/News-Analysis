11 iunie 2018, 16:47
Bulevardul Dacia va fi dotat cu piste de biciclete.
O reţea de piste de biciclete care va ajunge până la Castelul Corvinilor, mai multe zone pietonale şi transport ecologic sunt plănuite de primărie în cele trei proiecte care vor fi depuse la ADR Vest.
Se întorc umbrelele colorate. Cât a plătit primăria pentru cele 1.360 ...
Primăria Hunedoara va depune la Agenţia de Dezvoltare Regională trei proiecte care vor schimba cu totul înfăţişarea municipiului, susţin reprezentanţii administraţiei locale. Investiţiile se ridică la 30 de milioane de euro şi prevăd reabilitarea zonelor centrale ale Hunedoarei şi construirea unui sistem de piste de biciclete.
Investiţiile plănuite prevăd achiziţia a 20 de autobuze hibrid, înfiinţarea a 11 staţii de închiriere biciclete, achiziţionarea a 358 de biciclete achiziţionate pentru un sistem bike-sharing, modernizarea a 32 de staţii de îmbarcare pentru călători, construirea a şase staţii de microbuz, amenajarea unei zone pietonale de peste 3.700 de metri pătraţi, amenajarea a peste 5.000 de metri pătraţi de spaţii verzi, construirea a cel puţin trei kilometri de piste de biciclete, achiziţia a peste 200 de arbori şi arbuşti ornamentali, modernizarea a 12 intersecţii semaforizate, înfiinţarea a două intersecţii semaforizate, dotarea arterelor oraşului cu 25 de camere noi de monitorizare video şi amenajarea unui sens giratoriu în zona Spitalului municipal, pentru ruta 2 de autobuze.
Cele trei proiecte urmăresc îndeplinirea obiectivelor strategice şi operaţionale stabilite prin Planul de Mobilitate Urbană Durabilă privind reducerea emisiilor de CO2 şi a gazelor cu efect de seră, concomitent cu dezvoltarea de infrastructuri pentru moduri de transport alternative, nepoluante. Ar urma să crească numărul de biciclişti cu 66 la sută în primul an de la implementarea roiectului, al numărului depietoni şi de utilizatori ai transportului public.
Piste de biciclete pe fonduri UE
Noile piste de biciclete vor fi înfiinţate începând de pe strada Bucegi şi vor face conexiunea între  Bulevardul Traian, cu pista de biciclete existentă, şi vor continua pe Bulevardul Dacia.  Un alt proiect vizează modernizarea infrastructurii din Centrul istoric, reamaneajarea zonei şi transformarea străzilor Libertăţii şi Constantin Bursan în zone pietonale. Şi aici vor fi înfiinţate piste de biciclete, care vor ajunge până la Castelul Corvinilor. Al treilea proiect vizează modernizarea străzilor Buituri, Eroilor, Mureşului, Ciprian Porumbescu, a zonei Poliţie – Şcoala nr. 3 amenajarea unui sens giratoriu la intersecţia dintre Str. Pictor Luchian şi Victoriei. „Pistele de biciclete sunt un concept european, unul care trebuie să definească şi oraşul nostru şi reprezintă şi o solicitare a cetăţenilor. Cred că într-o zi vom avea o pistă de biciclete între Hunedoara şi Deva, dar în prezent trebuie să ne mărginim la pista de biciclete care începe la intrarea în municipiul Hunedoara şi va duce până la Castelul Corvinilor”, a declarat primarul Dan Bobouţanu.
Vă recomandăm să citiţi şi:

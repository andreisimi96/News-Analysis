8 iunie 2018, 15:37
Vicepremierul Paul Stănescu. FOTO Inquam Photos
Ministrul Dezvoltării Regionale, vicepremierul Paul Stănescu, a interzis concediile de odihnă pe luna iunie pentru trei direcţii din ministerul pe care îl conduce, potrivit G4Media, care citează dintr-un document al instituţiei.
Cele trei structuri unde e solicitată interzicerea concediilor pentru luna în curs sunt Direcţia Generală Programul Operaţional Regional, Direcţia Generală Programe Europene Capacitatea Administrtiva şi Direcţia Generala Cooperare Teritorială Europeană. 
„În contextul necesităţii accelerării proceselor de absorbţie a fondurilor europene şi menţinerii capacităţii administrative a competimentelor cu atribuţii cheie în acest domeniu, vă informăm că efecturarea concediilor de odihnă ale personalului Direcţiei capacitate administrativă şi Direcţiei generare coopertare teritorială se suspendă în luna iunie a.c. Cererile de efectuare a ceoncediilor de odihnă vor fi aprobate numai în situaţii excepţionale, temeinic justificate“, se arată în documentul citat de G4Media .  
Potrivit G4Media.ro cele mai mici rate de absorbţie se înregistrează la Programul Operaţional Regional (POR), unde n-au fost atrase decât 1% din fonduri, conform declraţiilor unor surse guvernamentale. Primarii nu ar mai fi  tentaţi de proiectele europene după lansarea Programului Naţional de Dezvoltare Rurală (PNDL II), finanţat din bani de la bugetul naţional. Accesul la aceşti bani nu este condiţionat de respectarea unor reguli stricte cum sunt fondurile UE, singura verificare fiind făcută de Curtea de Conturi, condusă de Mihai Busuioc, fost secretar general al Guvernului şi persoană apropiată de liderul PSD, Liviu Dragnea. 
Conform surselor citate de sute-ul menţionat, rata de absorbţie pentru POR ar fi, în acest moment, de aproximativ 1%, iar riscul de dezangajare ar fi de 850 de milioane de euro. 

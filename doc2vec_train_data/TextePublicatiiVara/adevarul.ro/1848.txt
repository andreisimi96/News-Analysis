7 iunie 2018, 09:32
Pompierii s-au luptat toată noaptea să stingă un incendiul care a cuprins la miezul nopţii adăpostul de animale al unei ferme din comuna Merei, judeţul Buzău. Proprietarul a rămas fără o parte din bovinele surprinse în grajd şi peste 40 de tone de furaje. Intervenţia pompierilor a durat cinci ore.
VIDEO Bătăuşul de la Mărăcineni, cercetat în libertate. Părinţii fetei...
După apelul efectuat de proprietarul fermei din satul Ciobănoaia, pompierii s-au deplasat cu trei autospeciale de stingere, de la Pietroasele şi Buzău. 
Incendiul se manifesta pe o suprafaţă de 2.000 de metri pătraţi, grajduri şi depozit cu 40 de tone de furaje.
Flăcările au surprins în interiorul adăpostului 23 de tauri. Au fost salvate peste 50 de vaci de lapte şi viţei, dar şi câteva zeci de porci. 
Proprietarul fermei şi câţiva localnici le-au dat drumul animalelor prin curtea fermei, înainte ca flăcările să se extindă la toată amenajarea zootehnică.
Intervenţia pompierilor s-a încheiat la 6 dimineaţa, intervenţia fiind îngreunată de vântul care sufla cu putere. După cercetarea efectuată de specialiştii ISU, aceştia au ajuns la concluzia că incendiul a pornit de la un scurtcircuit la reţeaua electrică.

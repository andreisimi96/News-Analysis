4 iunie 2018, 15:09
FOTO: Primăria Deva.
A fost un sfârşit de săptămână aglomerat la poalele Cetăţii Devei, o dată cu punerea în funcţiune a telecabinei, care timp de aproape o lună s-a aflat în revizie.
FOTO Apariţie inedită a Laurei Codruţa Kovesi printre turişti. Unde şi...
Peste 3.200 de turişti au vizitat Cetatea Devei la sfârşit de săptămână. Din 1 iunie, telecabina de pe Dealul Cetăţii a fost repusă în funcţiune, după aproape o lună în care s-a aflat în revizie.
„Cei mai mulţi vizitatori au fost copii (48% din total), alţi 44% adulţi, iar 8% pensionari şi turişti care au beneficiat de călătorii gratuite cu telecabina care facilitează accesul la Cetate. Peste 90% dintre turişti au vizitat monumentul simbol al Devei folosind telecabina pentru ambele călătorii şi doar 8% dintre aceştia au preferat să urce ori să coboare Dealul Cetăţii pe jos”, a informat Primăria Deva.
Printre turiştii veniţi duminică la cetate s-a aflat şi Laura Codruţa Kovesi, procurorul-şef al Direcţiei Naţionale Anticorupţie.
În perioada 1-3 iunie 2018, veniturile aduse de Cetatea Devei la bugetul local au fost de 22.124 de lei, din vânzarea biletelor la telecabină.  Administraţia locală din Deva intenţionează, potrivit unui proiect de hotărâre care va fi prezentat marţi în şedinţa de Consiliu Loca, să mărească tariful la telecabină, la 20 de lei pentru adulţi.
De la începutul anului, Cetatea Deva a fost vizitată de peste 42.000 de turişti, potrivit datelor Serviciului Public Administrare Cetate.
Vă recomandăm să citiţi şi:

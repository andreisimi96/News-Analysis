Angela Merkel, pregătită să facă concesii cu privire la zona euro. Par...
Politologul consideră că, spre deosebire de Ucraina şi Georgia, apropierea UE de Rusia nu va favoriza nicidecum poziţia NATO, ci atitudinea faţă de Uniunea Economică Euroasiatică.
Popularitatea scăzută a vectorului euro-atlantic şi statutul de neutralitate împiedică consolidarea aspiraţiilor pro-NATO în rândul moldovenilor, explică Dionis Cenuşă.
În prezent, scrie politologul, preferinţele moldovenilor sunt practic egal repartizate între UE şi Uniunea Euroasiatică, iar îmbunătăţirea relaţiilor cu Rusia dorită de UE ar putea avantaja forţele pro-ruse din Moldova, care promovează o politică externă multivectorială.
O evoluţie pozitivă în relaţiile UE-Rusia va crea dificultăţi pentru Partidul Democrat din Moldova, care şi-a croit profilul politic pe criteriul polarizării geopolitice a populaţiei şi încorporarea constantă a ameninţărilor ruseşti în discursul politic autohton, evidenţiază Dionis Cenuşa.
În opinia lui, agenda anti-rusească promovată de către Democraţi se va ciocni cu realitatea de pe loc unde europenii depun eforturi pentru reînnoirea raporturilor dintre Bruxelles şi Moscova.
În timp ce eventuala apropiere dintre UE şi Rusia va dezarma Democraţii, aceasta va fortifica poziţia opoziţiei extra-parlamentare, care pe lângă afilierea europeană au articulat demersuri anti-oligarhice, ale căror termen nu expiră cel puţin până la alegerile parlamentare din decembrie 2018, concluzionează politologul.

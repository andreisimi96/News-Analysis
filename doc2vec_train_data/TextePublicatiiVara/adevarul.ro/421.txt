29 mai 2018, 20:07
Cinci obiective din judeţul Sălaj vor fi cuprinse, pentru următorii trei ani, în campania de dezvoltare a turismului - "Transylvania All Inclusive".
Reacţia lui Vlad Voiculescu după ce Vladimir Drăghia a anunţat că va d...
Castrul Roman de la Porolissum, Castrul Roman de la Buciumi, Grădina Botanică Jibou, Muzeul Judeţean şi Galeriile de Artă "Ioan Sima" au fost incluse pe lista obiectivelor turistice din judeţ pe care participanţii la Untold şi Neversea le pot vizita în baza brăţărilor de festival.
Consiliul Judeţean Sălaj şi Muzeul Judeţean de Istorie şi Artă Zalău vor semna un parteneriat cu organizatorii festivalurilor Untold şi Neversea, în vederea promovării celor mai cunoscute obiective turistice din judeţ. Pe lista locurile cuprinse în campania "Transylvania All Inclusive" şi care pot fi vizitate la preţ redus de către spectatorii celor două importante evenimente muzicale au fost incluse Castrul Roman de la Porolissum, Castrul Roman de la Buciumi, Grădina Botanică Jibou, Muzeul Judeţean Zalău şi Galeriile de Artă "Ioan Sima" Zalău.
Potrivit acordului, promovarea obiectivelor amintite se va face pe pagina de Facebook a festivalului Untold, ce numără peste 1,5 milioane de accesări, şi pe Neversea, cu circa 1,2 milioane de accesări, prin Google AdWords şi prin comunicate de presă. Parteneriatul va fi încheiat pe o perioadă de trei ani, cu posibilitate de reziliere în orice moment, la iniţiativa oricărei părţi.
La rândul lor, autorităţile judeţene şi cei de la MJIA Zalău se angajează să faciliteze accesul la obiectivele turistice amintite şi la expoziţiile permanente sau temporare pentru vizitatorii care deţin o brăţară Untold sau Neversea, în perioada 8 iulie 2018-31 decembrie 2021. Astfel, în baza brăţării, biletul de intrare la Muzeul Judeţean şi la Grădina Botanică va fi de 5 lei, faţă de 10 lei cât costă în mod normal, la Galeria de Artă, 4 lei, faţă de 5 lei, iar la castrele de la Porolissum şi Buciumi, 4 lei, faţă de 6 lei.
Mai puteţi citi:
Călătorie 3D prin istorie. Muzeul care îşi invită vizitatorii la o plimbare virtuală pe străzile oraşului roman Porolissum

7 iunie 2018, 05:58
FOTO Men's Health
Mahmureala nu este niciodată plăcută, dar există modalităţi de prevenire a acesteia. Doctorii au aflat ce putem face pentru scăpa de problemele de a doua zi cauzate de consumul de alcool în exces.
Doctorul Ralph Holsworth, medic de medicină de familie osteopatic şi director de cercetare clinică şi ştiinţifică pentru Essentia Water, a precizat pentru thisisinsider.com, că dacă urmăm aceste sfaturi putem să evităm mahmureala de a doua zi. 
Specialiştii ne sfătuiesc, în primul rând să bem şi apă între paharele de alcool şi să avem "ceva" în stomac. Aproximativ 70% din populaţie este deshidratată la nivel subclinic, ceea ce înseamnă că simptomele nu sunt încă grave, dar este totuşi deshidratare. Alcoolul consumat deshidratează şi mai mult, aşa că mahmureala de a doua zi va fi cum mult mai gravă dacă începi "distracţia" cu un pahar de apă.  
Medicii recomandă să bem apă şi pe parcurs, astfe încât să existe un echilibru între apă şi alcool. Explicaţia ar fi că organismul rămâne hidratat şi se va încetini, astfel, ritmul consumului de alcool. 
De asemenea, este recomandat să servim o masă mică (apeitiv), bogată în grăsimi sănătoase, înainte de a bea. Grăsimea va face mai greoaie absorbţia de acool în sânge.
Contrar opiniei populare, o masă bogată în carbohidraţi nu vă va ajuta să evitaţi mahmureala. Alcoolul în sine este un carbohidrat rafinat, spun specialiştii (fără valoare nutriţională), aşa că, adăugând mai mulţi carbohidraţi, nu va ajuta deloc.
Staţi departe de băuturile bogate în sare
Margerita servită cu sare poate avea un gust bun, dar nu vă ajută să evitaţi mahmureala. Potrivit dr. Holsworth, sodiul ajută organismul să absoarbă mai repede alcoolul.  
Durerile de cap se pot combate aspirină şi ibuprofen.
Metoda „cui pe cui se scoate”, total greşită
Bineînţeles, cu toţii ştim că există şi băuturile "salvatoare" de a doua zi. Mahmureala ar trece mai uşor dacă a doua zi consumăm ceai, zeamă de murături, apă de cocos, suc de roşii sau suc de portocale. 
Cheful Adi Hădeanu spune că doar apa e cea care ne salvează. "Mahmureala e consecinţa abuzului de alcool, să mergi mai departe cu abuzul e dovadă de lipsă de inteligenţă practică şi un semn că ai abandonat bunul simţ. Nu poţi să stingi focul cu foc, îmi pare rău dacă dezamăgesc pe cineva. Metoda <<ciorbă de potroace>> e aproape la fel de proastă, singurul lucru bun e că nu mai poţi fi acuzat de nesimţire ci doar de neştiinţă. Potroaca e o sărătură care nu face altceva decât să grăbescă eliminarea apei din organism, lucru care accentuează starea de mahmureală.", spune Adi Hădean pe blogul său.
Bucătarul spune că nici zeama de varză (care este şi ea sărată) sau ciorbele grase (de burtă sau rădăuţeană), trebuie evitate în ziua de după beţie şi că apa, băută imediat ce ne-am trezit, face minuni.

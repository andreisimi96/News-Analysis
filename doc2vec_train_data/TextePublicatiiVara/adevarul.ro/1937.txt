7 iunie 2018, 14:50
Antreprenorul român Cristian Vimer, care deţine alături de un partener american o firmă de proiectare şi de consultanţă în Statele Unite, a fost selectat pentru a face parte din comisia care verifică şi avizează noul cod de construcţii al oraşului New York, NYC Code Revision Committee. Comisia este formată din 60 de ingineri de la cele mai importante firme de inginerie din statul New York.
New York, un oraş cu 1,1 milioane de clădiri, are încă din anul 1908 un cod propriu de construcţii, următoarea ediţie, la care va contribui şi antreprenorul român, urmând să apară în 2020.
Atât Vimer, de profesie inginer constructor cât şi partenerul alături de care deţine firma Madsen Consulting Engineering, Erik Madsen, vor face parte din comisia de structuri. Totodată, românul se află şi în subgrupul care se ocupă cu proiectarea clădirilor din oraşul american. „Am călătorit destul prin lume ca să îmi dau seama ca New York City e un oraş nebun, poate unul din cele mai complexe şi mai nebuneşti metropole ale lumii – o combinaţie de lucruri extraordinare şi probleme serioase, un fenomen greu de explicat. 

PSD vrea să organizeze un „miting pro-Dăncilă” în Bucureşti.
Surse politice au declarat pentru Adevărul că PSD ar organiza pe 9 iunie, la Bucureşti, un miting de susţinere a premierului Viorica Dăncilă. Acţiunea social-democrată vine în contextul în care tot mai mulţi parlamentari părăsesc partidul, alegând să se alăture formaţiunii Pro România a lui Victor Ponta. În urmă cu o lună, PSD anunţa un miting de susţinere a familiei tradiţionale pe 26 mai, pe care l-au anulat însă până în toamnă.
PSD renunţă la marele miting pentru familia tradiţională. „Îl vom face...
PSD ar urma să organizeze pe 9 iunie, la Bucureşti, un miting de susţinere a Vioricăi Dăncilă şi a guvernului condus de aceasta, au declarat surse politice pentru Adevărul. Acţiunea social-democrată vine în contextul în care tot mai mulţi parlamentari PSD aleg să părăsească partidul pentru a se alătura formaţiunii fondate de Victor Ponta, PSD riscând astfel să piardă majoritatea parlamentară.
Un miting de susţinere a familiei tradiţionale ar fi trebuit să aibă loc în Bucureşti şi pe 26 mai, cu o zi înainte de Rusalii, însă, potrivit unor surse politice, liderii PSD din teritoriu au ezitat să mobilizeze oamenii. Astfel, Liviu Dragnea a anunţat că mai întâi aşteapta ca Iohannis să promulge noua lege a referendumului, apoi să stabilească data mitingului.
„Nevând legea promulgată, nu putem discuta despre un calendar de acţiuni, pentru că nu avem un calendar de referinţă, nu avem momentul zero. Discuţia a rămas. Avem doar problema datei. Se poate spune orice. Ne menţinem în continuare susţinerea pentru referendum. Pentru comunitatea LGBT trebuie găsită formula legală prin care parteneriatul civil să fie legalizat, la fel şi statutul familiilor monoparentale. Una nu o exclude pe alta“.
Întrebat dacă liderii PSD mobilizează deja oamenii în teritoriu, Drganea a răpsuns: „Există o dornţă mare de a veni la Bucureşti. Se discută despre numărul de autobuze şi de trenuri. Vom discuta despre miting atunci când va fi legea promulgată“.

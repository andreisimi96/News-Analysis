31 mai 2018, 18:20
Telecabina de la Cetatea Devei. FOTO: Daniel Guţă. ADEVĂRUL.
Telecabina Cetăţii Devei va fi repusă în funcţiune după aproape o lună în care instalaţiile sale s-au aflat în reparaţii.
VIDEO Clipe de coşmar pentru turiştii care au urcat la Cetatea Devei. ...
Telecabina care facilitează accesul la Cetatea Deva va fi repusă în funcţiune vineri, 1 iunie 2018, la ora 13.00.
„Echipamentul s-a aflat într-o perioadă de reparaţii şi verificări, după ce au fost înlocuite toate cablurile care îi permit deplasarea pe şine. Telecabina funcţionează zilnic, între orele 9.00 - 21.00. Ultimele curse sunt programate la ora 20.30 (urcarea) şi la ora 20.50 (coborârea)”, a informat Primăria Devei. Imediat după minivacanţa de 1 mai, când 7.000 de turişti au urcat cu telecabina în Cetatea Devei, instalaţia a fost oprită pentru reparaţii.
Serviciul Public de Administrare a Cetăţii Devei achziţionase, la sfârşitul lunii aprilie, cu 12.000 de lei,  un pachet de servicii de revizie tehnică, întreţinere şi reparaţii pentru ascensor. „Serviciile se vor presta pentru o perioadă de 3 luni de la data semnării contractului”, conform contractului depus pe Serviciul Electronic de Achiziţii Publice.
Accesul la Cetatea Deva se poate face şi pe jos, pe la Poarta 1, în acelaşi interval orar.
Vă recomandăm să citiţi şi:

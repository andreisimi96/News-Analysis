9 iunie 2018, 14:59
O echipă a Poliţiei Locale Piteşti l-a găsit pe bărbat în mijlocul fântânii
Dezbrăcat complet, un bărbat din Constanţa a intrat să se spele sâmbătă dimineaţă în fântâna arteziană muzicală in centrul Piteştiului.
Poliţiştii locali aflaţi în patrulare l-au găsit pe bărbat în jurul orei 10.30, în timp ce se spăla nestingherit în fântâna din faţa Primăriei Municipiului Piteşti. 
Iniţial, barbatul s-a opus identificării.
Poliţiştii au reuşit să-l identifice ca fiind din Constanţa şi au constatat că avea documentele de identitate expirate. 
Amendă de 600 de lei
Agenţii locali l-au amendat cu 600 de lei atât pentru încălcarea HCL 197/2017 care interzice scăldatul în spaţii neautorizate, cât şi pentru faptul că deţinea acte de identitate expirate.
De asemenea, individul a fost preluat la sediul Poliţiei Locale unde se fac demersuri pentru trimiterea acestuia în localitatea de domiciliu.
0 (0 voturi)

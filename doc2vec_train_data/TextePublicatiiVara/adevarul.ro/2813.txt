12 iunie 2018, 18:15
Şoferii care circulă cu ITP-ul expirat vor fi păsuiţi. Asta după ce deputaţii au dat undă verde unui proiect potrivit căruia şoferii nu vor mai rămâne fără talonul maşinii şi fără plăcuţele de înmatriculare, ca acum.
Cu toate acestea, şoferii nu vor scăpa de amendă, însă vor avea la dispoziţie 15 zile pentru a face inspecţia tehnică periodică.
Guvernul nu a susţinut această modificare şi a cerut ca plăcuţele de înmatriculare să fie luate imediat, cum prevede ordonanţa de Guvern.
Proiectul de lege va merge la vot în plenul Camerei Deputaţilor, care e for decizional.
+1 (1 voturi)

6 iunie 2018, 17:34
20 de percheziţii au avut loc în judeţul Dolj într-un dosar privind trafic cu tutun de contrabandă
20 de percheziţii domiciliare au avut loc în judeţul Dolj într-un dosar privind trafic cu tutun de contrabandă. Oamenii legii au confiscat peste  370.000 de ţigări şi 29 de kilograme de tutun.
VIDEO Percheziţii în Bucureşti, Ilfov şi Giurgiu, într-un dosar  de tr...
În urma percheziţiilor domiciliare au fost ridicate, în vederea continuării cercetărilor, peste 370.000 de ţigări, care nu aveau aplicate timbre de marcaj fiscal, precum şi 29 de kilograme de tutun. „Poliţiştii Brigăzii de Combatere a Criminalităţii Organizate Craiova sub coordonarea procurorilor D.I.I.C.O.T. - S. T. Craiova, cu sprijinul poliţiştilor din cadrul Inspectoratului de Poliţie Judeţean Dolj, au efectuat, simultan, 20 de percheziţii domiciliare, la adresele unor persoane din judeţul Dolj“, se arată în comunicatul emis de IPJ Dolj.
Oamenii legii au întocmit dosar penal pentru comiterea infracţiunilor de constituirea unui grup infracţional organizat, contrabandă cu ţigări şi deţinerea sau comercializarea de tutun în afara antrepozitului fiscal.
0 (0 voturi)

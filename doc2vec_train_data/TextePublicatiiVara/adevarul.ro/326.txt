Dănuţ Andruşcă, ministrul Economiei
PNL l-a invitat pe ministrul Economiei, Dănuţ Andruşcă, să dea explicaţii în plenul Parlamentului, însă majoritatea PSD-ALDE a programat audierea peste 40 de zile, invocând Rusaliile catolice şi Rusaliile ortodoxe. Parlamentarii PSD şi PNL s-au certat ca la uşa cortului, după cum arată stenograma şedinţei. „Tactica asta de a ascunde miniştrii ca să vină în faţa Parlamentului e păguboasă“, a spus liberalul Victor Paul Dobre.
Săptămână de foc pentru coaliţia PSD-ALDE: procesul lui Dragnea, modif...
Gabriel Vlase (PSD): Conform Regulamentului, avem Ora Guvernului, în fiecare zi de luni. Cu excepţia zilei Ora Primului ministru. Alternativ, opoziţie-majoritate. Aţi avut în 26 februarie, doamna Carmen Dan, Grupul PNL. Pe 14 mai, a fost USR. 21 mai este liber. Merg din luni, în luni. 28 mai este liber.
Victor Paul Dobre (PNL): Numai puţin. Haideţi să ne înţelegem. Tehnic: deci, 21 mai nu este zi de sărbătoare.
Gabriel Vlase: Tocmai am hotărât.
Victor Paul Dobre: Numai puţin. O luăm printr-o cutumă, respectând religia catolică. Da? Şi transferăm ziua de luni în ziua de marţi. Asta e cutuma noastră. Nu cred că e vreo problemă ca domnul ministru să vină marţi la Ora Guvernului.
Gabriel Vlase: Păi, dacă  luni, domnul deputat.
Victor Paul Dobre: Domnule, unii au crezut că se lucrează. Întrucât Camera a modificat-o, o putem pune marţi fără nicio problemă.
Gabriel Vlase: Putem. Scrie luni.
Victor Paul Dobre: Tactica asta de a ascunde miniştrii ca să vină în faţa Parlamentului, e păguboasă! E mai păguboasă dacă vin să spună prostii!
Gabriel Vlase: Nu ascunde nimeni nimic!
Victor Paul Dobre­: De ce căutaţi subterfugii de-astea ieftine?
Gabriel Vlase: Dacă pentru dumneavoastră respectarea regulamentului înseamnă subterfugii ieftine 
Victor Paul Dobre­: Vreţi să revenim la punctul precedent unde aţi încălcat Regulamentul în picioare? Haideţi, un pic de respect! Tot timpul găsiţi motive ca să ascundeţi nişte miniştri de care vă e frică să veniţi cu ei în plen!
Gabriel Vlase: La care punct am încălcat Regulamentul, domnule?
Victor Paul Dobre­: Nu, nu! Altfel, concluzia e evidentă! Sunt câteva probleme chiar importante. Una e SIDEX-ul. Dar ascundem sub preş!
 Victor Paul Dobre­: Păi, dar nu vă bateţi joc de mine, că totuşi e o limită!
 Gabriel Vlase: Nu, dar nu puteţi să luaţi cuvântul dumneavoastră când vreţi, peste mine!
Victor Paul Dobre­: E o limită a suportabilităţii!
Gabriel Vlase: Păi, şi eu am aceeaşi limită!
Victor Paul Dobre­: Ce scrie, domnule, la Regulament?
Gabriel Vlase: Luni. Ora Ministrului este luni! Aşa scrie. Literă cu literă!
Victor Paul Dobre­: Credeţi că dacă ţipaţi aveţi dreptate? E o impoliteţe. Chiar vă rog! Înţeleg că vă feriţi să-l scoateţi în public pe ministru. Am înţeles. Ca de obicei! Aţi ascuns-o şi pe 
Gabriel Vlase: O să stăm aici până vorbiţi dumneavoastră trei, patru ani. Asta e! Nu vă pot întrerupe că cel puţin eu vă respect ca vârstă. Văd că dumneavoastră nu mai aveţi nici un
Victor Paul Dobre­: Eu vă respect în calitate de coleg.
Gabriel Vlase: Observ. Da. Vorbiţi! Vă ascult.
Victor Paul Dobre­: Nu, nu, nu, nu, nu! Un subterfugiu de-ăsta de două parale, să nu-l invităm.
Gabriel Vlase: Domnule deputat, îmi daţi voie să vorbesc şi eu? Am înţeles punctul dumneavoastră de vedere.
Discuţii în sală fără microfon
Victor Paul Dobre­: Chiar te rog să-ţi ceri scuze! Eu nu ţi-am vorbit cu mă!
Discuţii în sală fără microfon
Victor Paul Dobre­: Te rog să-ţi ceri scuze!
Gabriel Vlase: Vă rog frumos!
 Victor Paul Dobre­: Eeee! () Vorbim frumos!
Înainte de a prelua mandatul de ministru, întrebat despre prioritatile sale, ministrul Economiei, Dănuţ Andruşcă, a răspuns: "Voi face tot ce imi sta in putinta pentru dezvoltarea economiei romanesti, dar un rol important va avea pentru... in cadrul economiei...imi cer scuze ca suntem emotionat".

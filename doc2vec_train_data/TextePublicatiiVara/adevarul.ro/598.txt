31 mai 2018, 14:50
Un grup de preoţi şi creştini a protestat în faţa Parlamentului şi a Guvernului, cerând modificarea Codului Contravenţional în sensul interzicerii propagării altor relaţii de căsnicie decât cele dintre un bărbat şi o femeie. Guvernului şi Ministerului Educaţiei i s-a cerut să nu introducă în programul şcolar disciplina „Educaţia sexuală”, lucru prevăzut de Programul naţional privind drepturile sexuale şi reproductive pentru 2018-2020.
Parlamentul a refuzat audierea lui Chiril Gaburici şi a lui Tudor Copa...
Solicitat de IPN, preotul Serghei Iordăchescu a spus că relaţia de căsnicie, familia formată de un bărbat şi o femeie, sunt valori stipulate expres de Constituţia Republicii Moldova şi Codul Familiei. Parlamentului, prind modificarea Codului Contravenţional, i s-a cerut să interzică propagarea altor relaţii decât acestea. ţ
„Spunem stop promovării publice a păcatului homosexualităţii şi a altor păcate”, a spus preotul.
Elena Bâtcă, jurist în cadrul Mitropoliei Moldovei, a spus că pe 24 mai Guvernul a aprobat Programul naţional privind drepturile sexuale şi reproductive. Unul dintre obiective este introducerea obiectului de studiu „Educaţia sexuală” în programul şcolar. 
„Cunoscând statisticile din alte state, introducerea obiectului „Educaţia sexuală” în şcoli are efectul opus celui scontat. Dimpotrivă, se măresc numărul avorturilor, a bolilor cu transmisie sexuală”, a spus Elena Bâtcă.
Manifestanţii au depus petiţii la cele două instituţii pichetate şi sunt hotărâţi să reia protestele dacă nu vor obţine o reacţie pozitivă  într-un timp scurt.

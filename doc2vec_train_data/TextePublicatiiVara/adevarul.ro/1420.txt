Adolescent cercetat pentru furt. A intrat pe fereastra unui apartament şi i-a furat banii proprietarului
5 iunie 2018, 17:37
Foto: arhivă Adevărul
Un tânăr de 17 ani este anchetat de poliţişti pentru furt calificat, fiind depistat pe stradă de oamenii legii şi dus la audieri.
Cum au ajuns să fie jefuite până şi bibliotecile în aer liber. Peste 2...
Pe 4 iunie, poliţiştii secţiei 2  de Poliţie au identificat un minor de 17 ani, din comuna Fârţăneşti, bănuit de săvârşirea infracţiunii de furt calificat.
”În urma cercetărilor, a reieşit că, în data de 2 iunie, acesta, prin forţarea şi escaladarea unei ferestre, ar fi pătruns într-un apartament dintr-un bloc situat pe strada Cluj, de unde ar fi sustras suma de 800 de lei”, a declarat comisarul şef Gabriela Costin, purtătorul de cuvânt al Inspectoratului de Poliţie Judeţean Galaţi.
În noaptea de 4 spre 5 iunie, adolescentul a fost depistat pe raza municipiului Galaţi, fiind condus la sediul Poliţiei pentru audieri. Poliţiştii continuă cercetările în cauză sub aspectul săvârşirii infracţiunii de furt calificat.

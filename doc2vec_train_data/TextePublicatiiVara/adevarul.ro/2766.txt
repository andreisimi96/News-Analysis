12 iunie 2018, 15:56
Ioana Mischie a finalizat de curând studiile la School of Cinematic Arts din în Los Angeles
Ioana, fiica lui Nicolae Mischie, a studiat la o renumită universitate de film din Statele Unite ale Americii, care este considerată „Harvardul“ şcolilor de film din lume. Ioana Mischie este regizor şi doctorand la Universitatea Nationala de Arta Teatrală şi Cinematografică din Bucureşti.
Expoziţie de pictură inedită. O tânără artistă care suferă de autism î...
Ioana Mischie a beneficiat de o bursă prin programul Fulbright, în perioada 2017-2018. Aceasta a urmat cursurile California – School of Cinematic Arts din în Los Angeles, şcoală fondată în anul 1929, care este considerată drept cea mai bună şcoală de film din Statele Unite sau chiar din lume. La această universitate a fost profesor chiar şi renumitul regizor Alfred Hitchcock.
„În urmă cu doi ani de zile m-am înscris pentru bursa Fulbright Student Award 2017-2018, pe care am avut norocul s-o câştig şi asta mi-a permis să studiez timp de un an de zile în Statele Unite ale Americii în cadrul University of Southern California, School of Cinematic Arts, care este recunoscută drept Harvardul şcolilor de film la nivel mondial. Am avut acces la foarte multe laboratoare de cercetare de realitate virtuală, realitate mixtă, imaginaţie civică şi la tot felul de materiale cu privire la proiecte cinemtografice. Am încheiat de curând această bursă, cu brio, deşi a fost pe plan personal un an foarte greu pentru mine. Încerc să implementez în ţară cât mai mult din ce am învăţat. Sper să împărtăşesc cu colegii mei ceea ce am învăţat acolo“, a spus Ioana Mischie.
 „Am foarte multe proiecte în dezvoltare“
Ioana Mischie a mai spus că are multe proiecte cinematografice pe care vrea să le pună în aplicare, dar acest lucru depinde sprijinul pe care îl va primi:
„Am avut norocul să am profesori de excepţie. Mentorul meu a gfost profesorul Henry Jenkins, teoreticianul conceputului transmedia storytelling, pe care îl studiez în lucrarea de doctorat. Am avut ocazia să întâlnesc regizori americani, scenarişti, actori americani de la care avem enorm de mult de învăţat. Sistemele noastre diferă destul de mult, însă cred că putem să învăţăm unii de la alţii, atât americanii de la europeni, cât şi europenii de la americani. Am foarte multe proiecte în dezvoltare, dar nu ştiu care dintre el vor prinde viaţă. Depind foarte mult de sprijinul unor instituţii din ţară şi cel al colegilor mei de echipă pe care sper să-l am“. 
Ioana Mischie a fost prezentă la Festivalul de la Cannes
Fulbright este cel mai prestigios program de schimburi culturale, ştiinţifice şi educaţionale desfăşurat de Statele Unite ale Americii în întreaga lume, care a demarat în anul 1946.
Ioana Mischie a realizat mai multe scurtmetraje şi a obţinut o serie de premii. A fost nominalizată la premiile Gopo din acest an, iar anul trecut a fost prezentă la Festivalul de la Cannes, cu un scurtmetraj.

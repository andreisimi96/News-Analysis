Buzărnescu, după calificarea în optimi la French Open: Nu pot să cred ...
Mihaela Buzărnescu (33 WTA) e o dovadă vie că în viaţa nu e niciodată târziu să visezi şi să munceşti pentru ca visurile tale să devină realitate.
Până acum un an şi jumătate, Buzărnescu se zbătea în anonimatul locurilor 300 - 400 WTA. Nici când a ajuns în Top 50 mondial, „Miki“ n-avea un câştig foarte mare din tenis. Până la French Open 2018, suma totală strânsă de pe urma tenisului era de 547.605 de euro. Oricum, nu toţi banii ajunseseră la Mihaela, care, ca orice sportivă, are de achitat taxe, impozite, plus cheltuielile pentru transport, cazare şi staff.
La French Open 2018 însă, Buzărnescu a obţinut primele victorii de pe tabloul principal de la un Grand Slam şi şi-a asigurat cel mai mare cec primit până acum în carieră.
Concret, pentru accederea în optimi, ea va primi 222.000 de euro şi 180 de puncte WTA. După terminarea turneului, românca va mai şi urca în clasamentul mondial, urmând să atingă cea mai bună poziţie din carieră.

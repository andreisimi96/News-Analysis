Simona Halep s-a întors, astăzi, în România şi, într-o primă fază, le-a prezentat jurnaliştilor trofeul de la Roland Garros, după care a susţinut o conferinţă de presă.
Halep, intimidată de Ţiriac: Cum a fost abordată Simona de omul de afa...
Simona Halep a fost foarte bine dispusă la sosirea în ţară, acolo unde a fost primită la Salonul Oficial şi a păşit pe covorul roşu.
Printre întrebările venite din partea jurnaliştilor a fost şi una despre mesajele primite, imediat după triumful de sâmbătă. 
„A fost foarte plăcut să văd că adversarele mele s-au bucurat pentru mine. Mereu am spus că în circuit suntem o familie. Vreau să le mulţumesc. Şi fetele din România mi-au scris. Petra Kvitova a fost prima care a vorbit cu mine. Serena Williams n-are numărul meu, dar l-a contactat pe Darren Cahill. Cu Şarapova nu m-am văzut. Nu ne-am intersectat (râde). Şi unchiul lui Nadal m-a felicitat. N-am văzut ce a spus însuşi Nadal despre mine, dar e un băiat deosebit şi cuvintele sunt prea mici pentru el“, a explicat campioana de la French Open 2018.

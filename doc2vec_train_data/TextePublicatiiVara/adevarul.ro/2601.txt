11 iunie 2018, 17:18
Penka, vaca din Bulgaria ameninţată cu abatorul după depăşirea graniţei UE FOTO Captură YouTube
Penka, vaca din Bulgaria ameninţată cu abatorul după ce a ajuns accidental în Serbia, în afara Uniunii Europene, va rămâne în cele din urmă în viaţă, anunţă autorităţile bulgare.
Cazul inedit al unei vaci din Bulgaria. A ieşit din UE şi urmează să f...
Analizele „sunt negative pentru toate bolile testate“, a subliniat luni Agenţia Bulgară pentru Siguranţa Alimentelor.
„Nu va fi sacrificată şi se va întoarce în cireadă până la sfârşitul acestei săptămâni“, a confirmat pentru AFP Ekaterina Stoilova, purtătoarea de cuvânt a agenţiei.
Penka, o vacă gestantă, a făcut acum o lună o plimbare de aproximativ 20 de kilometri, ajungând tocmai până în Serbia fără a fi văzută de grăniceri. Ea a fost în schimb găzduită de un fermier sârb, care a identificat-o după crotalie şi a înapoiat-o proprietarului ei, un blugar pe nume Ivan Haralampiev, din Kopilovţi.
Riscând să rămână fără vacă, Haralampiev a obţinut şi un certificat din Serbia care atestă că animalul este sănătos. Autorităţile bulgare s-au văzut însă nevoite să aplice normele europene.
Cazul vacii din Kopilovţi a ajuns până la Bruxelles, primind susţinere din partea unor oficiali.
O petiţie de clemenţă pentru Penka a fost semnată de peste 25.000 de persoane.

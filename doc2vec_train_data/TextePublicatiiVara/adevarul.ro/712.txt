1 iunie 2018, 13:54
Niciunul dintre cei doi candidaţi la funcţia de primar al Capitalei nu a raportat complet cheltuielile pentru organizarea evenimentelor în campania electorală pentru turul doi al alegerilor locale noi din Chişinău. Deşi au fost organizate dezbateri ori alte evenimente mediatizate, cheltuielile pentru acestea nu figurează în rapoartele financiare prezentate.
VIDEO Marş în centrul Chişinăului: Nu vrem uniformă acum, daţi hârtie ...
Constatările se conţin în cel de-al cincilea raport al Misiunii Promo-LEX, prezentat vineri, 1 iunie, şi care cuprinde perioada de monitorizare 21-30 mai. Finanţele concurenţilor electorali au fost monitorizate pentru perioada 23-25 mai, transmite IPN.
Candidatul PSRM a raportat cheltuieli pentru publicitate la TV (153,67 mii lei), radio (55,5 mii lei), presa scrisă (47,5 mii lei) etc., în total 322 de mii de lei, nu şi şi cheltuieli pentru organizarea evenimentelor. Fondurile de campanie ale candidatului PPDA au rămas neutilizate, potrivit rapoartelor financiare. Estimativ, suma cheltuielilor neraportate de Ion Ceban depăşeşte 161 mln lei. 
Iar Andrei Năstase nu ar fi raportat cheltuieli în mărime de 36 de mii de lei. Şeful Misiunii de Observare, Pavel Postica, a declarat într-o conferinţă de presă că în perioada monitorizată au fost organizate cel puţin 76 de activităţi de promovare electorală: PSRM – 62% şi PPDA – 38%.
Observatorii au identificat cel puţin un caz ce poate fi interpretat drept utilizare a resurselor administrative. Este vorba despre organizarea unei întâlniri cu alegătorii a candidatului PPPDA în incinta unei instituţii medicale, în timpul programului de muncă. La fel, cel puţin patru cazuri pot fi calificate drept oferire de cadouri în campania electorală. 
În toate este vorba despre implicarea simpatizanţilor PSRM prin: oferirea de servicii de amenajare a terenurilor de joacă pentru copii (3 cazuri) şi vopsirea a cel puţin o staţie de aşteptare a transportului public. 
Promo-LEX a înregistrat cel puţin trei cazuri de discurs care instigă la ură şi discriminare, care vizează concurenţii electorali şi cel puţin două cazuri când concurenţii au utilizat discurs care instigă la ură şi discriminare.

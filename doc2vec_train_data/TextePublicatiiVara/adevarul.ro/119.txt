De ce este neindicat să facem duş imediat după ce ne-am epilat. Pielea...
La nivel naţional, conform IGPR, în fiecare zi din această săptămână, poliţiştii au fost alături de membrii comunităţii, pentru a le transmite mesaje preventive şi a-i ajuta să adopte cele mai bune măsuri pentru propria siguranţă, a celor dragi sau a bunurilor pe care le deţin.
Pe lângă activităţile de constatare şi combatere a faptelor ilicite, Poliţia Română acordă o importanţă deosebită prevenirii faptelor antisociale. De asemenea, comunitatea este şi ea responsabilă de a-şi lua toate măsurile de siguranţă şi de prevenire.
În cele 5 zile, poliţiştii din toată ţara au desfăşurat aproape 12.000 de sesiuni de informare, mese rotunde, lectorate cu părinţi şi cadre didactice, dezbateri, acţiuni în locuri publice, marşuri şi demonstraţii, distribuiri de materiale, instruiri, activităţi cultural-artistice şi sportive.
Fiecare zi, o nouă temă
În acest program, au fost angrenaţi poliţiştii din structurile de analiză şi prevenire a criminalitatii, susţinuti de cei de la ordine publică, rutieră, investigaţii criminale, combaterea criminalităţii organizate, criminalistică şi transporturi.
Peste 400.000 de elevi, cadre didactice, vârstnici, femei, asistenţi sociali, consilieri şcolari, administratori de imobile sau societăţi comerciale şi conducători auto au constituit publicul ţintă în activităţile poliţiştilor. 
Fiecare zi din ,,Săptămâna Prevenirii Criminalităţii" a avut o temă diferită. Astfel, ziua de luni a fost dedicată prevenirii victimizării minorilor, ziua de marţi a fost destinată prevenirii delicvenţei juvenile, iar miercuri a avut ca temă prevenirea infracţiunilor contra patrimoniului (furturi din locuinţe, tâlhării şi înşelăciuni). Zilele de joi şi vineri au fost dedicate prevenirii violenţei în familie, respectiv siguranţei în trafic.

VIDEO Furtună violentă în vestul ţării. Toate echipajele de pompieri ale ISU Crişana au ieşit pe teren
13 iunie 2018, 09:22
Furtuna a inceput in jurul orei 06.00 dimineata Foto-Facebook InfoTrafic
O furtună puternică a lovit, în această dimineaţă, judeţul Bihor. Toate echipajele de pompieri au ieşit pe teren, în mai puţin de două ore fiind înregistrate peste 40 de apeluri la Inspectoratul pentru Situaţii de Urgenţă “Crişana”.
Ion Ţiriac ştie ce trebuie să facă Simona Halep pentru a sta în contin...
În această dimineaţă, meteorologii au emis pentru zona Oradei, o avertizare cod galben de fenomene meteo periculoase: intensificări puternice ale vântului cu aspect de vijelie, frecvente descărcări electrice, averse, grindină de dimensiuni mici.
Imediat după ora 06.00 furtuna s-a declanşat, astfel că mai multe străzi din Oradea au fost inundate, iar în unele zone locuitorii au raportat crengi şi copaci rupţi şi subsoluri inundate. Linia de tramvai 2, din cartierul Ioşia, a fost blocată de un pom căzut pe şine.
Toate echipajele disponibile de pompieri  au fost trimise pe teren fiind pe străzile Olimpiadei, Pasteur, Ştefan cel Mare, Piaţa Creangă, George Enescu, Uzinelor, Dunării şi pe Aleea Rogerius. 
Mai multi copaci au fost doborati Foto-Facebook InfoTrafic Bihor
Furtuna a făcut ravagii şi în judeţ, cantităţile de apă căzute fiind însemnate, în timp ce în unele zone a căzut şi grindină.

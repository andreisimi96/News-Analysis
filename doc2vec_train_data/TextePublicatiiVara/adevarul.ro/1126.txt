5 iunie 2018, 12:02
Migraţia este una dintre problemele majore cu care se confruntă România. Lipsa infrastructurii este, de asemenea, o mare hibă a sistemului românesc. Până în prezent, 3,4 milioane de români ar fi plecat din ţară, arată proiectul RePatriot.
„Probema deja nu mai este doar că o parte de români au plecat, problema este că pleacă tot timpul oamenii, iar ritmul  de întorcere este foarte redus, în timp ce statisticile si prognozele arată destul de prost. Este ignorată cumva această problemă şi este ignorată şi oportunitatea. Aceste milioane de români sunt o bogăţie. Dacă evaluăm experienţa acumulată, poate fi cea mai mportantă bogăţie a României. Criza forţei de muncă este mai gravă de cât cea econmică, o criză economică dispare în câţiva ani, în schimb depopularea României este foarte gravă, oamenii iau greu hotărârea de a se mai întoarce”, a spus Marius Bostan , iniţiatorul RePatriot, citat de Mediafax.
Potrivit acestuia, 55 de miliarde de euro au fost trimişi în ţară în ultimii ani de către românii care lucrează în străinătate. 

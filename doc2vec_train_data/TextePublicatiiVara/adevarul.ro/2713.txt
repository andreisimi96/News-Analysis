Trei moldoveni aflaţi în căutare, extrădaţi din Ucraina
Vicepreşedintele Partidului Platforma Demnitate şi Adevăr Alexandru Slusari a declarat că speră că săptămâna curentă va fi creată o comisie comună din care vor face parte, în primul rând, activişti civici, reprezentantul Primăriei şi reprezentantul proprietarului acestei clădiri. 
„Dacă nu se va reuşi de a salva cinematograful, cel puţin nu trebuie să admitem construirea unei clădiri cu 15 etaje în locul lui. Adică, în această zonă nu trebuie să fie construit nimic”, a spus Alexandru Slusari.
Activistul civic Vitalii Voznoi consideră că trebuie introdus moratoriu pentru construcţiile mari, în special, în apropiere de nodurile de transport până la concretizarea tuturor procedurilor. În plus, trebuie să existe un grup permanent de lucru care trebuie să examineze orice situaţii de conflict. 
„Din el trebuie să facă parte reprezentanţi permanenţi ai Primăriei, Consiliului Municipal Chişinău, societăţii civile şi în fiecare situaţie se alătură constructorii şi locuitorii”, spune activistul.
Activistul civic Vitalie Sprînceană susţine că ordinul de sistare a demolării cinematografului Gaudeamus ar putea însemna o speranţă a faptului că acesta nu va fi distrus definitiv. Activistul spune că este deranjat de faptul că există scheme prin care proprietatea publică devine proprietate privată şi apoi proprietarii folosesc cum doresc aceste bunuri. 
„În plus, mă deranjează procedurile netransparente prin care au loc aceste lucruri”, spune Vitalie Sprînceană.
Consilierul municipal din partea PSRM Alexandru Odinţov afirmă că pentru această clădire au existat trei autorizaţii pentru demolare. Potrivit lui, actualmente există un vacuum al puterii în ceea ce ţine de construcţii. De asemenea, există drepturile fundamentale: proprietarul poate face orice pe terenul privatizat, în limita regulamentelor şi a legii. 
„În acest caz, dacă clădirea era proprietate privată, iar terenul nu era privatizat, ci doar dat în arendă, atunci proprietarul s-ar fi confruntat cu dificultăţi pentru că ar fi dispărut baza arendei acestui teren. Din moment ce terenul a fost privatizat în anul 2010, atunci el poate să facă ce vrea cu clădirea”, a declarat consilierul.
Lucrările de demolare a clădirii Cinematografului „Gaudeamus” au fost oprite în dimineaţa zilei de luni, 11 iunie. O dispoziţie în acest sens a fost semnată de către viceprimarul Capitalei Nistor Grozavu. Decizia de sistare a lucrărilor a fost luată ca urmare a acţiunilor de protest organizate de un grup de cetăţeni, nemulţumiţi de demolarea clădirii, şi în urma interpelării primarului ales, Andrei Năstase.

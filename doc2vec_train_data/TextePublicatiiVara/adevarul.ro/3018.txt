13 iunie 2018, 16:14
Subiectele şi baremul de punctaj la Matematică au fost publicate de Ministerul Educaţiei. FOTO: Arhivă
Subiectele şi baremul de punctaj la proba de Matematică, din cadrul Evaluării Naţionale 2018, au fost publicate de Ministerul Educaţiei Naţionale (MEN) pe site-ul subiecteedu.ro.
Capacitate 2018. Subiectele la Matematică pentru examenul de Evaluare ...
La subiectul I, printre altele, elevii au avut de calculat linia mijlocie a unui trapez şi de aflat volumul unui paralelipiped. La cel de al II-lea subiect, printre cerinţe au fost desenarea unui cub, calcularea unui număr natural „N“ şi rezolvarea unor funcţii şi ecuaţii. Subiectul al III-lea a fost alcătuit din două probleme  de geometrie: prima având la bază un triunghi echilateral şi un triunghi isoscel, iar cea de a doua o piramidă triunghiulară regulată.
„Subiectele au fost ceva mai uşoare ca anul trecut, iar aici mă refer în special la problemele de geometrie. Ar fi putut să îi încurce problema 6 de la Subiectul I pentru că ar fi trebuit să ia în considerare doar valorile pozitive. O altă problemă care ar fi putut să îi încurce este cea cu numărul 3 de la Subiectul II. Aici trebuia ca elevii să ştie să pună cerinţele într-un sistem de ecuaţii“, a explicat pentru Adevărul profesoara de Matematică Denisa Tănăsescu.
„Subiectele au avut cam acelaşi nivel de dificultate ca anul trecut. Un elev de nivel mediu ar trebui să obţină nota 7 sau 8“, a afirmat şi preşedintele asociaţiei „Edu Cer“, Ştefan Vlaston.
Subiectele şi Baremul de punctaj la Matematică (Evaluarea Naţională 2018)

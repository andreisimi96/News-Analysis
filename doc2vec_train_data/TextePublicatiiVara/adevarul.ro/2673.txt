VIDEO Fanii lui Halep, dezamăgiţi: Maşina Simonei nu s-a oprit în drep...
Simona Halep a câştigat până acum 26 de milioane de dolari din premiile încasate la diverse turnee, fiind pe locul 8 în clasamentul all-time al circuitului feminin.
În realitate însă, sumele oficiale diferă foarte mult de cele care ajung în buzunarele sportivelor. Două exemple concrete sunt cele de la Australian Open şi Roland Garros în acest an. La Melbourne, Simona a jucat finala şi a primit 1,3 milioane de euro. A plătit însă impozite de 45% către statul australian. După impozitarea din Australia, ea a achitat şi un procent de 1% către statul român. Ceea ce înseamnă că Halep a lăsat, mai întâi, 585.000 de euro în Australia şi apoi puţin peste 7.000 de euro şi în România.
În rest, din banii câştigaţi la Australian Open, Halep şi-a plătit stafful, dar şi cheltuielile de cazare şi transport pe durata turneului de la Antipozi.
Acum, după French Open, Halep a primit un cec de 2,2 milioane de euro. Potrivit „Evenimentului Zilei“, statul francez a oprit 950.000 de euro din această sumă pentru impozitare. Astfel, liderul WTA a rămas cu 1.250.000 de euro şi, ca de obicei, trebuie să-şi plătească şi stafful din aceşti bani.

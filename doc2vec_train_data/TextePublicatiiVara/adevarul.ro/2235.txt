Încă 40 de militari moldoveni pleacă în Kosovo
Potrivit ei, în Moldova nu există în prezent o independenţă reală a judecătorului, o independenţă de a pronunţa o hotărâre legală, de a nu se teme de a pronunţa o hotărâre când există un interes politic, curaj de a pronunţa o hotărâre conform legii. „A doua problemă este promovarea persoanelor fără merite în funcţii la Curtea de Apel, Curtea Supremă de Justiţie, promovarea unor persoane controversate, care nu merită, care nu au o autoritate în justiţie, dar sunt promovate”, a declarat fosta membră CSM.
Totodată, judecătoarea spune că judecătorii nu simt suportul CSM. „Judecătorul trebuie să ştie că dacă el va avea probleme ca rezultat al pronunţării unei hotărâri sau în cazul în care cineva va insista pe pronunţarea unei hotărâri, el poate pleca la Consiliul Superior al Magistraturii şi acolo va fi înţeles şi va găsi susţinere”, a spus Tatiana Răducanu.
Fostul membru al Consiliului Superior al Magistraturii din România, Cristi Danileţ, consideră că dacă există judecători laşi, şantajabili, corupţi şi incompetenţi, aceştia îşi aleg membri ai CSM tot astfel de oameni. În opinia lui, judecătorii au o misiune socială, ei nu trebuie doar să rezolve dosare, ci să apere statul de drept şi să garanteze drepturile omului. „Dacă aceşti oameni care sunt astăzi judecători cred că a fi jurist este suficient, se înşeală. Ei trebuie să-şi asume un rol social pentru că de hotărârea unui judecător depinde o bancă de la care se fură miliarde, depinde cariera unor politicieni, depinde, probabil, jurisprudenţa unei ţări”; spune Cristi Danileţ. Potrivit lui, dacă judecătorii nu realizează acest lucru, înseamnă că există o prolemă legată de lipsa unei culturi profesionale.

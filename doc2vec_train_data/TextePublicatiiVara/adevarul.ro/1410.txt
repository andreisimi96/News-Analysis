Ce face Simona Halep pentru viitorul tenisului românesc. Gest remarcab...
Americanii au ajuns cu două sportive în sferturile de la French Open 2018, iar prima dintre ele s-a şi calificat deja în următoarea fază a competiţiei. 
Vorbim despre Madison Keys (13 WTA), cea care a scos-o pe Mihaela Buzărnescu (33 WTA) în runda precedentă.
Astăzi, Keys a învins-o şi pe Yulia Putintseva (98 WTA), scor 7-6, 6-4. Astfel, americanca a stabilit cea mai bună performanţă din cariera ei de până acum la Roland Garros. În semifinale, Keys va întâlni învingătoarea duelului Stephens (10 WTA) – Kasatkina (14 WTA).
În drumul ei spre semifinale, Madison a trecut, pe rând, de Vickery (76 WTA), Dolehide (125 WTA), Osaka (20 WTA), Buzărnescu (33 WTA) şi Putintseva (98 WTA), fără să piardă vreun set. 
Graţie parcursului de la Paris, Keys va urca până pe locul 10 în următorul clasament mondial.

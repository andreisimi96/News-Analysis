9 iunie 2018, 06:06
FOTO New York Post
Un studiu recent a arătat că persoanele care mânâncă săptămânal mai mult de două porţii de peşte sau de fructe de mare au parte de mai multe partide sexuale cu partenerul de viaţă. Femeile tind să evite peştele în alimentaţie înainte de sarcină, din cauza preocupărilor legate de nivelul mercurului, însă această restricţie nu este indicată de medici.
Peştele este o sursă importantă de proteine, vitamina D şi acizi graşi omega-3 sănătoşi pentru inimă. Un alt avantaj surprinzător al cărnii de peşte este că ar putea da un impuls vieţii sexuale, potrivit unui nou studiu realizat de Harvard T.H. Chan School of Public Health din SUA.
În cadrul studiului, 501 de cupluri care încearcă să introducă în meniul lor zilnic mai multe fructe de mare - inclusiv peşte şi crustacee - au fost analizate timp de patru ani. De asemenea, cercetătorii au urmărit cât de des au făcut sex. Perechile au fost monitorizate timp de un an sau până când femeile au rămas însărcinate.
Cercetătorii au descoperit că barbaţii şi femeile care au consumat mai mult de două porţii de fructe de mare pe săptămână, în timp ce încercau să conceapă un copil, au avut parte de mai mult sex decât cei care au consumat mai puţine fructe de mare. 
S-a constatat că, în 92% din cazurile în care cuplurile care consumau peşte şi crustacee de mai mult de două ori pe săptămână, femeile au au rămas însărcinate în decurs de un an.
Se poate concluziona, spun experţii americani, că acizii graşi omega-3 din peşte ar putea îmbunătăţi calitatea spermei şi a embrionilor, probabilitatea de ovulaţie şi creşterea nivelului de progesteron (un hormon sexual implicat în dezvoltarea saricii). Specialiştii le încurajează pe femei să consume peşte înainte şi în timpul sarcinii şi să lase în urmă preocupărilor legate de nivelurile de mercur. Femeile gravide ar trebui să mănânce mai mult peşte, deoarece omega-3 este esenţial pentru dezvoltarea prenatală.
Se pare că fructele de mare pot îmbunătăţi şi performanţele sexuale. De exemplu, după ce cuplurile "se tratează" cu o cină bună, partenerii se simt, de obicei, mai fericiţi sau mai afectuoşi. Este o modalitate foarte bună de a elimina stresul acumulat pe parcursul zilei şi de a pune mai mult accentul pe mâncărurile mai sănătoase. 

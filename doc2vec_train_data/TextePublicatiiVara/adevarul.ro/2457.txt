Americanii de la „The New York Times“ remarcă un fapt important adus d...
Simona Halep e cea mai bună jucătoare din lume şi din echipa ei face parte, în mod neoficial, cel mai bun manager din lumea tenisului. Vorbim despre Ion Ţiriac, cel care are experienţa colaborării cu nume uriaşe, precum Boris Becker.
Relaţia Halep – Ţiriac nu s-a stabilit însă imediat după ce Simona şi-a început ascensiunea în circuitul feminin pentru simplul motiv că românca n-a îndrăznit să ia legătura cu omul de afaceri.
În schimb, a fost nevoie de intervenţia lui Dumitru Hărădău, directorul turneului feminin de tenis din Bucureşti, pentru ca Halep să-l vadă pe Ţiriac. Episodul a fost povestit acum la Digi Sport chiar de Hărădău.
Cum au decurs lucrurile?
*Un campion se creşte în timp. Eram, în urmă nu cu mulţi ani, la un turneu ATP la care se afla şi Simona. Era antrenată atunci de Victor Ioniţă şi i-am spus că vreau să i-l prezint pe Ţiriac. Zice: „Păi, ce treabă am eu cu Ţiriac?“. Cum adică ce treabă ai tu cu Ţiriac? Păi, tu nu te duci să joci turneul lui la Madrid?
*Într-un final, a acceptat. Aşa că am luat-o de mână şi ne-am dus la loja lui Ţiriac de pe terenul central. Când a văzut-o, Ţiriac a reacţionat: „A, Halepoaico, ce faci?“ Şi i-am lăsat pe amândoi acolo şi de atunci a început colaborarea dintre cei doi, una în care Ţiriac se implică destul de mult.

Florin Iordache. FOTO Inquam Photos
Preşedinte Comisiei speciale pentru legile Justiţiei, Florin Iordache, a comentat ironic ultimele declaraţii ale lui Klaus Iohannis referitoare la revocarea şefei DNA şi atacurile lansate la adresa PSD.
Iohannis: PSD încearcă cu toate mijloacele să diminueze puterea preşed...
„Înţeleg că citeste şi se lămureşte mai greu. Decizia CCR trebuie aplicată. Lupta anticorupţie nu stă într-un om (..) Eu cred că ce îl nemulţumeşte este că a constatat CCR un conflict între demersul perfect legal iniţiat de Ministerul Justiţiei şi finalitatea acestui demers. Preşedintele putea controla legalitatea. Se întreabă cam multe. Avem nişte legi care, îi plac sau nu preşedintelui, au trecut controlul de constituţionalitate şi trebuie promulgate. Viaţa merge înainte", a declarat Florin Iordache, ironic, la Digi24.
Precizările au fost făcute în contextul declaraţiilor şefului statului ei referitoare la motivarea deciziei CCR privind revocarea Laurei Codruţa Kovesi, document de peste o sută de pagini. 
Preşedintele României a precizat că încă analizează documentul şi va da un răspuns dupăc e termină. „Am citit motivarea CCR, ca să nu apară aşa o confuzie în spaţiul public, eu am spus de prima dată că voi citi această motivare până când o înţeleg foarte bine. Deci mai avem un pic de citit.“, adeclarat Iohannis. 

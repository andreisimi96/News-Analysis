2 iunie 2018, 11:25
Imagine de la deschiderea Olimpiadei FOTO Daniel Lare
Evenimentul a început vineri, 1 iunie şi se va încheia duminică, 3 iunie, fiind organizat de Ministerul Educaţiei Naţionale prin Inspectoratul Şcolar Judeţean Galaţi, în colaborare cu Arhiepiscopia Dunării de Jos şi Colegiului Naţional ”Vasile Alecsandri” din Galaţi.
Îngheţata bogată în fibre, cu un conţinut redus de zahăr, a câştigat E...
În perioada 1-3 iunie 2018 se desfăşoară la Galaţi Olimpiada Naţională pentru elevii de gimnaziu din mediul rural”Universul cunoaşterii prin lectură”.
Evenimentul ajuns la cea de-a VI-a ediţie, este organizat de Ministerul Educaţiei Naţionale prin Inspectoratul Şcolar Judeţean Galaţi, în colaborare cu Arhiepiscopia Dunării de Jos şi Colegiului Naţional ”Vasile Alecsandri” din Galaţi.
Deschiderea festivă a olimpiadei a avut loc pe 1 iunie în amfiteatrul Colegiului Naţional ”Vasile Alecsandri” din Galaţi, în prezenţa Înaltpreasfinţitului Părinte Casian, Arhiepiscopul Dunării de Jos şi a reunit autorităţi locale, profesori, oameni de cultură, precum şi elevii participanţi la această competiţie naţională.
Numărul participanţilor din acest an este de 200 de elevi, 41 de profesori insoţitori ai echipelor de elevi şi 25 de de profesori, membri în comisia de evaluare.
Lotul fiecărui judeţ este format din câte patru elevi de la clasele V-VIII, care lucrează în echipă. Noutatea în acest an o constituie judeţele Cluj, Harghita, Mureş şi Sălaj care participă la olimpiadă şi cu echipe înscrise la secţiunea „Şcoli cu predare în limbile minorităţilor naţionale”.
Festivitatea de premiere va avea loc în această duminică în cadrul Colegiului gălăţean, când vor fi acordate trei premii pentru ocupanţii primelor trei locuri şi 15 menţiuni speciale.
În spiritul promovării şi susţinerii educaţiei de calitate şi a performanţei în comunitatea de la malul Dunării şi nu numai, Arhiepiscopia Dunării de Jos a sprijinit manifestare educaţională prin oferirea diplomei ”Tinereţe şi credinţă” şi o sumă de bani, ca premiu special şi alte premii constând în cărţi de rugăciune şi iconiţe. 

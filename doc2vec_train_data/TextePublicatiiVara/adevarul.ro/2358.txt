ROBCON 77 Slatina a obţinut punctajul maxim la Olimpiada Naţională de Robotică FOTO: Facebook? Victor Coneschi
„Echipa de aur“, îi numesc, cu mândrie, prietenii şi cunoscuţii pe componenţii ROBCON 77, echipa slătineană care, în urma locului I obţinut sâmbătă, 9 iunie 2018, la faza naţională, vor reprezenta România la Olimpiada Mondială de Robotică.
Cei mai năstruşnici roboţi creaţi în laboratoarele din Iaşi: „În viito...
Robert Vădăstreanu, Vlad Coneschi şi Gabriel Constantinescu sunt liceenii care în acest an vor reprezenta România la Olimpiada Internaţională de Robotică WRO , în Thailanda, după ce, sâmbătă, 9 iunie, la faza naţională a concursului, au obţinut punctajul maxim. Cei trei fac robotică de aproape patru ani, iar rezultatele lor au fost extraordinare de la prima participare la acest prestigios concurs.
Membrii echipei ROBCON 77 sunt în prezent elevi ai Colegiului Naţional „Radu Greceanu“ din Slatina şi foarte buni prieteni. Sâmbătă, 9 iunie 2018, au obţinut punctaj maxim la Olimpiada Naţională de Robotică, reacţia membrilor echipajului în momentul în care robotul lor a terminat competiţia, surprinsă de cei care i-au însoţit, fiind impresionantă. (Vezi filmul AICI)
Au început ca o echipă în 2015, când, în urma discuţiilor pe care le aveau cu alţi elevi participanţi la olimpiadele naţionale de matematică şi informatică (toţi trei au rezultate de excepţie la cele două discipline) au aflat de competiţiile de robotică, în 2015 participând pentru prima dată şi obţinând locul II. În anul următor, 2016, au câştigat primul loc şi au reprezentat România în India, ajungând până în sferturile de finală ale prestigiosului concurs. În 2017 s-au clasat din nou pe locul II, pentru ca în acest an să-şi „dărâme“ adversarii şi să ocupe prima poziţie.
Elevii sunt antrenaţi de profesorul de informatică Doru Popescu Anastasiu, cel care le este alături de la primele încercări, când au început să facă primii paşi în robotică urmărind tutoriale pe internet,  şi care a înfiinţat, de altfel, în cadrul Colegiului Naţional „Radu Greceanu“ din Slatina, din acest an şcolar care se încheie, primul club de robotică din judeţ.
Pe aceeaşi temă:  Olimpicii internaţionali care au învăţat robotică de pe internet, fără profesor, şi acum reprezintă România în India
Cum se face robotică în şcolile româneşti: „Statul nu oferă nimic, nu poate să se implice, nici să ofere finanţare“

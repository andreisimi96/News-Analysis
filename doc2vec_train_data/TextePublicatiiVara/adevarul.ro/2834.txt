12 iunie 2018, 20:27
Este criză  acută de sânge în spitalele din toată ţara. Este motivul pentru care Spitalul Judetean de Urgenţă Buzău si Centrul de Transfuzii au lansat campania “Numai împreună putem salva! Arată că îţi pasă, donează!”. Printre donatori s-a aflat şi managerul Spitalului Judeţean Buzău.
GALERIE FOTO Incendiu devastator la un apartament aflat la ultimul eta...
Campania se adresează personalului medical şi nu numai, pentru că donarea de sânge este un gest umanitar care poate salva numoeroase vieţi omeneşti.
„Numai împreună putem salva! Arată că îţi pasă, donează!”  Acesta este apelul pe care conducerea Spitalul Judetean Buzau si Centrul de Transfuzii il adreseaza personalului medical, si nu numai. 
Campania se desfăşoară marţi şi miercuri la cea mai mare unitate medicală din judeţul Buzău. 
Printre donatori s-a aflat, la primele ore ale dimineţii, şi managerul Spitalului Judeţean Buzău, Claudiu Damian.
Numărul donatorilor a scăzut dramatic în această perioadă. Abia dacă mai trec pragul centrului de transfuzii jumătate din numărul donatorilor fideli. În ţară, mai puţin de 2% dintre români donează sânge, iar numărul lor scade pe timpul verii. 
E nevoie mai ales  de grupele de sânge 0 negativ, AB negative şi A2 pozitiv. Sunt multe accidente, bolnavi de cancer care depind de transfuzii zilnice şi multe cazuri care necesită intervenţii chirurgicale complicate.

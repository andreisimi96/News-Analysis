5 iunie 2018, 20:16
Poliţişti de ordine publică din cadrul Poliţiei Municipiului Buzău au depistat în flagrant un tânăr în vârstă de 21 de ani, din Buzău, care se manifesta agresiv în parcarea unei unităţi medicale din municipiul Buzău. Acesta a fost reţinut pentru tulburarea ordinii şi liniştii publice şi portul fără drept de obiecte periculoase.
VIDEO Tânărul care s-a filmat cum bate un om al străzii a fost săltat ...
Din cercetările efectuate de poliţişti a reieşit faptul că, în timp ce se afla în parcarea interioară a unei unităţi medicale din municipiul Buzău, pe fondul unor discuţii contradictorii cu personalul de pază tânărul ar fi tulburat ordinea publică şi ar fi utilizat un cuţit pe timpul conflictului, fără să rezulte rănirea vreunei persoane.
În urma activităţilor specifice desfăşurate şi a probatoriului administrat de poliţişti, sub coordonarea procurorului de caz, acesta a fost reţinut pentru o perioadă de 24 de ore, sub aspectul comiterii infracţiunilor de tulburarea ordinii şi liniştii publice şi portul sau folosirea fără drept de obiecte periculoase.
A fost întocmit dosar penal şi cercetările continuă, pentru documentarea întregii activităţi infracţionale.

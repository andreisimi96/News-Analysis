Tânăr cercetat pentru furt calificat, după ce a pătruns în casa unui consătean şi a furat mai multe bunuri şi o sumă de bani
28 mai 2018, 19:11
Foto: arhivă Adevărul
Un bărbat de 25 de ani s-a ales cu dosar penal, în contextul în care a fost identificat de poliţişti ca fiind autorul unui furt comis la locuinţa unui bătrân de 63 de ani, din localitatea brăileană Mircea Vodă.
Patru persoane condamnate pentru omor calificat se bucurau de libertat...
Pe 27 mai, Poliţia oraşului Ianca a fost sesizată telefonic de către un bărbat, în vârstă de 63 de ani, din comuna Mircea Vodă, cu privire la faptul că persoane necunoscute i-au sustras două telefoane mobile şi suma de 150 de lei.
”În urma cercetărilor efectuate, poliţiştii din cadrul secţiei 4 Poliţie Rurală Ianca l-au identificat pe un localnic, în vârstă de 25 de ani, bănuit că, în seara de 26.05.2018, ar fi pătruns, prin efracţie, în locuinţa persoanei reclamante şi ar fi sustras bunurile”, au precizat reprezentanţii Inspectoratului de Poliţie Judeţean Brăila.
Prejudiciul a fost recuperat de poliţişti şi restituit proprietarului. Oamenii legii au deschis un dosar penal pe numele tânărului pentru furt calificat.

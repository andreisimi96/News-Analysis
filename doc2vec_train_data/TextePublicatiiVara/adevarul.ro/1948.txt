7 iunie 2018, 15:16
Panamezii au fost jefuiţi
O parte dintre componenţii naţionalei statului Panama au fost victimele unui furt la hotelul în care au fost cazaţi la Oslo, pentru meciul amical cu Norvegia.
Campionatul Mondial FIFA Rusia 2018, în direct şi în exclusivitate la ...
Prejudiciul se ridică la de 53.000 de euro. Potrivit purtătoarei de cuvânt a poliţiei din Oslo, Aslaug Rohne, persoane necunoscute au pătruns miercuri în trei camere în care erau cazaţi jucători şi au sustras obiecte “de o valoare relativ importantă”. Hoţii au intrat în camera folosind probabil o cartelă magnetică mai veche de acces sau una furată.
Rohne a precizat că probabil furtul a avut loc în timpul meciului amical dintre Norvegia şi Panama.
Reprezentativa statului Panama, cu dinamovistul Jaime Penedo integralist, a fost învinsă, miercuri, de naţionala Norvegiei, scor 1-0, într-un meci amical disputat la Oslo.
Pentru Panama urmează participarea la Cupa Mondială din Rusia, competiţie la care va evolua în grupă cu Belgia, Anglia şi Tunisia.

Ministerul Economiei va ataca în instanţă decizia ANRE de majorare a p...
Potrivit lui, fiind o ţară mică, Republica Moldova nu poate controla toate fluxurile la frontieră. Având o economie deschisă, respectiv, preţurile trebuie corelate şi cu cele care sunt în nemijlocita vecinătate a Republicii Moldova, inclusiv în regiunea necontrolată de autorităţile de la Chişinău, unde preţurile sunt mai joase.
„Chiar dacă carburanţii în Republica Moldova sunt mai ieftini decât, cel puţin, în ţările care sunt mai la Vest, noi avem venituri substanţial mai reduse şi, dacă facem anumite calcule, cum ar fi de exemplu câţi litri de carburanţi ar putea fi achiziţionaţi cu un salariu mediu pe economie, vom vedea că Republica Moldova este la capătul acestei liste”, a notat expertul, solicitat de IPN.
Potrivit lui Sergiu Gaibu, stabilirea unui acciz mai mare penalizează consumatorii de bună-credinţă, iar cei care fac aşa-zisa mica contrabandă sau micul trafic de frontieră, atât cu regiunea transnistreană, cât şi cu Ucraina, beneficiază de pe acest fapt, păgubind bugetul statului. În opinia sa, este necesară o ajustare a accizelor în aşa fel încât să nu se formeze un preţ prea diferit faţă de vecini, în special cu cei cu care există o circulaţie liberă simplă.
Expertul consideră că, micşorând accizul, pierderea nu va fi nici pe departe proporţională (sau poate, în general, nu vor exista pierderi la buget) cu pierderile generate de traficul la frontieră. „Accizul trebuie redus la un preţ rezonabil, comparabil cu aceste regiuni, pentru a elimina dorinţa de a face acest trafic la frontieră şi mica contrabandă, pentru că e dreptul lor să meargă să-şi facă plinul acolo”, a menţionat Sergiu Gaibu.
În opinia expertului, e nevoie ca Guvernul, care face multe analize, să propună parlamentarilor modificări în metodologie, astfel încât să corespundă realităţilor economice din ţară.

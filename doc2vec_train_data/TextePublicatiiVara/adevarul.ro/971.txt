Două familii din Galaţi au pus pe jar autorităţile după ce s-au rătăcit şi şi-au făcut praf maşinile pe un drum închis din zona Durău
4 iunie 2018, 12:31
În maşinile care s-au blocat în pădure, pe un drum impracticabil aflat la câţiva kilometri de drumurile publice, se aflau şi trei copii mici. Turiştii au fost salvaţi de Salvamont, după o intervenţie care a durat circa patru ore.
Zeci de maşini din Galaţi au fost găsite cu pneurile tăiate. Patru sce...
Două familii din Galaţi cu trei copii mici au fost salvate, duminică, din Masivul Ceahlău de către jandarmi şi salvamontişti, după ce s-au rătăcit pe un drum impracticabil. Oamenii au dat vina pe dispozitivele GPS ale maşinilor, care i-au ghidat greşit.
Şeful Serviciului Salvamont Neamţ, Raul Papalicef, a scris pe pagina de socializare a instituţiei că maşinile au rămas blocate pe un drum izolat şi închis circulaţiei, în nămol, iar la unul dintre autoturisme s-a spart baia de ulei, după ce a lovit o piatră
„S-au ghidat după GPS-ul maşinii şi s-au blocat în mijlocul sălbăticiei, pe un drum izolat, impracticabil şi pe care circulaţia publică este interzisă şi imposibilă chiar pentru maşini de teren nepreparate. Rezultatul a fost: patru ore de intervenţie a echipei Salvamont şi a unui echipaj al postului de jandarmi din Ceahlău, o maşină distrusă cu baia de ulei spartă şi care a trebuit abandonată în pădure. În final, doar una din maşini a fost scoasă la asfalt, ocupanţii celeilalte fiind conduşi în siguranţă de noi, în staţiunea Durău, şi cazaţi la o pensiune", a declarat Raul Papalicef. 

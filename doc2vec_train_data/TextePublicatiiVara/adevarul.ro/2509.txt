11 iunie 2018, 10:05
Banca Naţională a României a stabilit niveluri maxime ale gradului de îndatorare în cazul creditelor ipotecare şi de consum, atât în lei, cât şi în valută. Românii care au deja credite nu vor fi afectaţi decât atunci când vor accesa un nou împrumut, urmând ca banca să le calculeze din nou gradul total de îndatorare.
Ioana Petrescu: Mulţi din PSD vor veni în Pro România pentru că sunt n...
Românii cu venituri disponibile mici şi care speră să ia un credit ar putea fi puternic afectaţi de la 1 iulie, după ce gradul de îndatorare în cazul creditelor ipotecare cu dobândă variabilă va fi plafonat la 40%, conform unui proiect BNR obţinut de wall-street.ro .
În prezent, gradul de îndatorare ajunge, în funcţie de bancă şi la 60-70%.
Gradul de îndatorare reprezintă procentul din venitul disponibil (venitul total al unei familii din care se scad cheltuielile de subzistenţă pentru toţi membrii familiei) care poate reprezenta rata la un credit.
Potrivit modificărilor aduse de  BNR regulamentului 17/2012 privind unele conditii de creditare, la împrumuturile imobiliare cu dobândă fixă nivelul maxim al gradului de îndatorare va fi de la 1 iulie 50% la creditele în lei şi 35% la cele în valută.
În cazul creditelor ipotecare cu dobândă variabilă, plafonul este de 40% în cazul creditelor în lei şi 30% la cele în valută.
La creditele de consum, unde majoritatea băncilor oferă dobânzi variabile, corelate cu Robor, plafonul este de 25% la împrumuturile în lei şi 15% la cele în valută.
Românii care au deja credite nu vor fi afectaţi de aceste plafoane decât atunci când vor accesa un nou împrumut, urmând ca banca să le calculeze din nou gradul total de îndatorare şi să vadă dacă se încadrează pe noile maxime setate de BNR.

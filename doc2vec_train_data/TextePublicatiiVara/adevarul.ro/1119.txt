5 iunie 2018, 12:22
Mark Rutte dând cu mopul la serviciu FOTO Captura YouTube
Premierul Olandei, Mark Rutte, a dat cu mopul la serviciu. A curăţat singur locul unde a vărsat cafeaua, sub aplauzele personalului de curăţenie.
Premierul Olandei respinge ideea unei Uniuni Europene „tot mai strânse...
Trecând printre turnicheţii de la intrarea în sediul Guvernului, Mark Rutte a scăpat cafeaua din mână. Atunci a cerut un mop şi a început să cureţe singur locul cu pricina. Mai mult, a cerut şi o cârpă pentru a şterge stropii de pe turnicheţi.
Totul s-a întâmplat sub privirile mirate şi înveselite ale unor angajaţi, printre care câteva femei din personalul de curăţenie.
La final, premierul olandez a primit aplauze pentru gestul său.

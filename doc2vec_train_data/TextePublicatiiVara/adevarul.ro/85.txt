27 mai 2018, 10:40
Autoritatea germană de reglementare a sectorului auto KBA a cerut unui alt mare producător auto, în această săptămână, să recheme la nivel mondial aproximativ 6.300 de maşini echipate cu motoare diesel Euro 6 de 1,6 litri, din cauza funcţiei de reducere a emisiilor care, potrivit instituţiei, nu respectă legislaţia.
Investigaţia absolut necesară în cazul bărbaţilor cu vârsta peste 45-5...
Grupul Daimler riscă să fie investigat pentru posibila instalare a unui soft ilegal pe 40.000 de vehicule comerciale Vito şi 80.000 de automobile Clasa C, care ar fi permis ca aceste modele să depăşească normele de poluare fără să fie detectate, potrivit unor surse citate de publicaţia germană Bild am Sonntag şi Bloomberg.
Săptămâna trecută, autoritatea germană de reglementare a sectorului auto KBA a cerut Daimler în această săptămână să recheme la nivel mondial aproximativ 6.300 de van-uri Vito echipate cu motoare diesel Euro 6 de 1,6 litri, din cauza funcţiei de reducere a emisiilor care, potrivit instituţiei, nu respectă legislaţia.
Producătorul auto spune că va colabora în totalitate cu KBA, dar va contesta decizia de rechemare a vehiculelor Vito, inclusiv în justiţie, dacă va fi necesar.
Ministrul german al Transporturilor, Andreas Scheuer, l-a convocat pe directorul general al Daimler, Dieter Zetsche, la o întâlnire programată luni, pentru a discuta despre rechemarea vehiculelor Vito.
Bloomberg a relatat vineri că Daimler riscă o rechemare pentru 600.000 de vehicule cu motoare diesel, care includ modele Clasa C şi Clasa G.
De când grupul Volkswagen a recunoscut în 2015, în Statele Unite, că a trişat la testele de poluare, VW, Daimler şi BMW s-au confruntat cu un val de critici faţă de tehnologia diesel, în care au investit miliarde de euro.

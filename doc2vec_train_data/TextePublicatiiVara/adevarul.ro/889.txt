Corina Creţu a declarat că doreşte să-şi ducă la final mandatul european.
Comisarul european Corina Creţu a fost vehiculată în mediile politice pentru funcţii politice importante în România. S-a speculat că ar putea prelua funcţia de premier sau chiar să candideze la alegerile prezidenţiale.
Dezbatere Dacian Cioloş - Liviu Avram pe Facebook, pe tema guvernării ...
Corina Creţu a negat toate aceste zvonuri care o sitau în fruntea guvernului sau în cursa pentru Palatul Cotroceni, şi a susţinut că nu-şi doreşte să fie implicată în bătăliile interne.
”Asa cum am mai spus şi cu alte ocazii, mandatul de comisar european pentru politica regională reprezintă pentru mine o onoare şi o responsabilitate imensă, şi intenţionez să-l duc la bun sfârşit, cu succes, preocuparea mea fiind ca la final de mandat, să pot lăsa în urmă, o politică de coeziune pentru perioada 2020-2027 mai puternică şi mai uşor de accesat, la îndemâna tuturor statelor membre”, a declarat comisarul european al României, citată de publicaţia ştiripesurse. 
Corina Creţu a subliniat că nici funcţia de premier şi nici cea de preşedinte nu intră în planurile ei.
„Prin urmare, am rugămintea să nu mai folosiţi numele meu în bătălii politice interne. Nici funcţia de preşedinte şi nici cea de premier nu intră sub nicio formă în planurile mele de viitor. Susţin si voi susţine în continuare România aşa cum am făcut-o de fiecare dată, din prima zi a mandatului meu, indiferent care a fost culoarea politică a partidului aflat la guvernare”, a declarat Corina Creţu.

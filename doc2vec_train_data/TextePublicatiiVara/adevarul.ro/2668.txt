12 iunie 2018, 06:33
Femeile au fost mereu ironizate pentru modul în care şofează, calităţile acestora fiind puse sub semnul îndoielii. Vă prezentăm o selecţie de bancuri care au în prim-plan femeile la volan.
1. Am învăţat-o pe nevastă-mea să ocolească întotdeauna obstacolele care îi ies în cale atunci când se află la volanul autoturismului. Astăzi, văzând că întârzie atâta, am sunat-o impacientat pe mobil, crezând că a păţit ceva:
– Ce faci draga mea, de ce nu ai ajuns încă acasă? S-a intamplat ceva?
– Nu, dragule, stai liniştit! Nu m-ai învăţat tu să ocolesc orice obstacol îmi iese în cale?
– Aşa, şi?
– Acuma vreau să trec de o cale ferată, însă nu mai reuşesc să-i dau de capăt! 
2. Ce trebuie arătat unei femei care conduce de 10 ani fără niciun incident rutier?
- Viteza a doua!
3. Nu o mai las pe nevastă-mea la volan. Conduce atât de prost, încât astăzi GPS-ul a început să spună ”Tatăl nostru”.
4. Femeia la volan e motivul pentru care te uiţi în ambele părţi când traversezi o stradă cu sens unic.
5. Singura diferenţă dintre o maşină cu volan pe dreapta şi una cu volan pe stânga este că la cea cu volanul pe dreapta femeia te bate la cap din partea stângă.
6. O femeie la volan, pe o ceaţă densă, se ghidează după poziţiile maşinii din faţă.
La un moment dat tipul din faţă frânează brusc şi femeia, desigur, intră în spatele maşinii.
Ea coboară nervoasă din maşină şi merge la tipul din faţă:
– La naiba, de ce ai frânat atât de brusc ?
– Scuză-mă, dar am intrat în garajul meu.
7. Două femei în vârstă se plimbă cu maşina. Ambele sunt atât de mici încât abia văd peste bord. Ajung la un semafor, iar cea din dreapta observă, dar nu este sigură că au trecut pe roşu. La următorul semafor iar are impresia că au trecut pe roşu, dar nu zice nimic pentru că s-ar putea să aibă vedenii. La al treilea semafor este foarte atentă şi acum vede. Au trecut pe roşu. Atunci exclamă:
– Am trecut pe roşu de trei ori, vezi că poate ne omori!
– Aoleo, dar eu conduc!?
8. Femeia la volan este ca o zeiţă pentru ceilalti! Pasagerii se roagă, iar pietonii îşi fac cruce!
9. Un studiu recent al cercetătorilor români arată că 100% din accidentele de circulaţie sunt din vina femeilor:
– 55% când sunt la volan;
– 45% când se plimbă pe stradă îmbrăcate provocator.
10. Dacă o femeie semnalizează stânga, nu înseamnă că va vira neapărat la dreapta. Ea poate merge şi înainte.

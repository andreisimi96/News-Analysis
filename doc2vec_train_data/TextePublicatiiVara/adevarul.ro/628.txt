Dintre româncele care au ajuns în turul II la French Open, Halep şi Buzărnescu s-au calificat, însă Ana Bogdan n-a avut nicio şansă în faţa unei adversare de mare clasă.
Halep, inteligentă: Simona a dezvăluit cheia victoriei cu Towsend şi a...
Ana Bogdan (66 WTA) a atins cea mai bună performanţă la French Open, atunci când s-a calificat în turul II, însă parcursul ei s-a oprit aici.
Sportiva de 25 de ani a cedat fără drept de apel în faţa lui Angelique Kerber (12 WTA). Primul set a fost dominat de nemţoaica de 30 de ani care a condus cu 3-0 şi cu 5-1, înainte de se impune cu 6-2. 
Setul doi a fost un pic mai echilibrat, scorul fiind, la un moment dat, doar 3-2 în favoarea lui Kerber. Apoi însă, aceasta şi-a arătat clasa superioară şi s-a impus cu 6-3.
Pentru calificarea în turul II, Ana Bogdan va primi 70 de puncte WTA şi 79.000 de euro.
Pentru Kerber urmează un meci în turul III cu Bertens (22 WTA).

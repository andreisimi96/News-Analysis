La ce trebuie să atragem atenţia când contractăm un credit
„În timpul apropiat eu merg în Europa şi ajung şi la Bucureşti, deoarece eu vreau să ajung pe teritoriul Republicii Moldova prin Bucureşti. Prin Ucraina nu pot, că în fruntea Ucrainei stă un bandit - Poroşenko, ca şi amicul său de la Chişinău, Plahotniuc. Prin România tot există un risc, dar până la urmă o să fie decizia statului român, a instanţelor de judecată din Bucureşti. Eu merg în Germania, merg la Bruxelles, Strasbourg, ceea ce deja mi-am planificat, după asta zbor în Bucureşti”, a declarat Renato Usatîi la emisiunea „Adevărul Live” de pe adevarul.ro .
Potrivit lui, după vizita sa de la Bucureşti, se va îndrepta spre Iaşi, unde va organiza Congresul partidului pe care îl conduce: „Să vină 5.000-10.000 de oameni, după cum vor fi posibilităţile. Şi de acolo, frumuşel, cu drapelele în mână pornim spre Chişinău”. 
Usatîi susţine că va merge cu susţinătorii săi spre frontiera de stat a Republicii Moldova, iar în vamă ar urma să-l aştepte alţi zeci de mii de activişti care îi vor asigura un coridor, pentru ca politicianul să nu poată fi reţinut, după modelul lui Mihail Saakasvhili, care a forţat frontiera Ucrainei atunci când i-a fost retrasă cetăţenia.
„Din momentul în care eu ajung în România şi autorităţile de la Chişinău cunosc, ei au dreptul să facă o interpelare directă, fără Interpol, se adresează Procuratura Generală din Chişinău Parchetului din România. Sunt două soluţii: prima - să fiu reţinut pentru o zi două, a doua - mi se iau actele, paşapoartele, cel moldovenesc şi cel din Federaţia Rusă, ca să le demonstrez că nu plec din ţară, stau în hotel şi aştept decizia”, explică Usatîi.
El a subliniat că „cei din Bucureşti care îl protejează astăzi pe Plahotniuc şi Partidul Democrat vor face tot posibilul ca eu totuşi să fiu extrădat autorităţilor din Republica Moldova”. 
„Dar aici avem decizia Interpol votată de majoritatea statelor civilizate din lume. De ce va ţine cont instanţa din România, de ceea ce scriu moldovenii sau de decizia Interpolului, că sunt persecutat politic”, a menţionat liderul PPPN.
Întrebat care e scopul revenirii sale în ţară prin asumarea unor astfel de riscuri, Renato Usatîi a spus: „Nu voi sta în afara Republicii Moldova să nu-mi văd rudele să nu fiu alături de oamenii care m-au susţinut şi mă suţin astăzi, din cauză că cineva la Chişinău mi-a desenat 30 de dosare penale”. 

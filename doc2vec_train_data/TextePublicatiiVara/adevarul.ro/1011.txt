4 iunie 2018, 15:42
FOTO IJJ Mehedinţi
Inspectoratul de Jandarmi Judeţean Mehedinţi a desfăşurat zilele trecute o aplicaţie tactică de cooperare privind modul de intervenţie în cazul pătrunderii în forţă şi atacul armat asupra unui obiectiv aflat în responsablitate.
Gest umanitar. Jandarmii, voluntari la campania de donare de sânge
Potrivit scenariului, un grup de infractori înarmaţi a atacat jandarmii care asigurau paza la Sistemului Hidroenergetic şi de Navigaţie de la Porţile de Fier I. Infractorii, implicaţi în actiuni de contrabandă, au reuşit să se baricadeze la baza blocului de comandă. S-a solicitat sprijin efectivelor din cadrul Detaşamentului Mobil al Jandarmeriei Mehedinţi, Grupării de Jandarmi Mobile ,,Fraţii Buzeşti” Craiova, Serviciului Teritorial al Poliţiei de Frontieră Mehedinţi, care au realizat securizarea obiectivului şi au capturat elementele infractoare.
“Prin această aplicaţie s-a urmărit perfecţionarea  cunoştinţelor participanţilor privind formele şi procedeele de acţiune pentru îndeplinirea misiunilor specifice, dezvoltarea cooperării între forţele  participante şi descurajarea eventualelor acţiuni ilegale săvârşite în zona de dispunere a Sistemul Hidroenergetic şi de Navigaţie Porţile de Fier I”, se arată într-un comunicat de presă al IJJ Mehedinţi.
La acţiunea jandarmilor au participat efective din cadrul  Inspectoratului Judeţean pentru Situaţii de Urgenţă “Drobeta”,  Serviciului Teritorial al  Poliţiei de Frontieră Mehedinti, Inspectoratului de Poliţie Judeţean Mehedinţi, Direcţiei Judeţene  de Informaţii Mehedinţi şi Grupării de Jandarmi Mobile ,,Fratii Buzeşti” Craiova.  

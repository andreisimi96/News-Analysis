Feli a anunţat recent că este însărcinată FOTO HaHaHa Production
La scurt timp după ce a anunţat că va fi mama, Feli lansează piesa „Ratele şi Vânătorii“, în care jocul copiilor de altădată este transpus de Feli într-o poveste despre iubire.
„«Raţele şi Vânătorii» este una dintre piesele mele preferate de pe primul meu album «Eu sunt Feli». Atunci când am scris această melodie, am simţit nevoia să descriu iubirea printr-un joc“, povesteşte artista.
Videoclipul piesei este centrat pe Feli, în trei ipostaze diferite: tocilară, războinică şi fashionistă. Regizat de Ionuţ Trandafir, cu care artista a colaborat şi la clipul piesei „Timpul“ (cel mai difuzat videoclip în 2017), videoclipul surprinde o Feli cameleonică: studiază la microscop, se machiază sau trage cu arma.
Fiecare dintre cele trei Feli este evidenţiată şi cu peruci diferite, de la roz, la blond şi negru. „Îmi doream foarte tare să mă joc. Cel mai mult mi-a plăcut rolul de tocilară, mi-a dat voie să fiu cât de copil am vrut: să mă strâmb, să mă alint...eu sunt copilul veşnic“, povesteşte Feli.
Feli în videoclip piesei „Raţele şi vânătorii“  „FOTO HaHaHa Production 
Feli în videoclip piesei „Raţele şi vânătorii“  „FOTO HaHaHa Production 
Piesa „Raţele şi Vânătorii“ face parte din albumul „Eu sunt Feli“, lansat anul trecut pe scena teatrului Metropolis, în cadrul unui eveniment emoţionant. Versurile sunt scrise de Feli, iar muzică de Feli, Florin Boka şi Şerban Cazan.
Feli este însărcinată
Extrem de discretă când vine vorba de viaţa personală, Feli nu a dezvăluit cine este tatăl copilului. 
Feli a ajuns pe primele locuri în topurile muzicale din România chiar cu single-ul de debut: „Cine te crezi?“, piesă care i-a adus în 2015 şi prima nominalizare pentru Best Romanian Act la MTV Europe Music Awards. În 2016, artista a fost nominalizată pentru a două oară la MTV EMA, de dată această cu single-ul „Creioane colorate“. Vocea sa a fost remarcată chiar şi de Charles Aznavour, după ce aceasta a înregistrat un cover în limba spaniolă a celebrei piese „La Boheme“. „Timpul“,  scris de Feli împreună cu Vlad Popescu şi Şerban Cazan în studiourile HaHaHa Production a fost jumătate de an în Top 10 pe radiourile din România.

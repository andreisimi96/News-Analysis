2 iunie 2018, 19:15
Simona Halep s-a calificat în optimile de finală de la Roland Garros, după un succes clar în faţa nemţoaicei Andrea Petkovici.
„Ne trezim dimineaţa singure pe paturi ciudate de hotel“. Adversara Si...
În faza următoare, Simona va da piept cu belgianca Elise Mertens, pe care a întâlnit-o o singură dată, chiar anul acesta, la Madrid, unde Halep a spulberat-o cu 6-0, 6-3. 
Totuşi, Mertens este una dintre performele anului 2018, an în care ea a cucerit trei dintre cele patru titluri ale carierei. 
Sportiva din Belgia s-a impus la Hobart, unde a învins-o în finală pe Mihaela Buzărnescu (6-1 4-6 6-3), la Lugano, unde a trecut în ultimul act de Aryna Sabalenka (7-5 6-2), şi, cel mai recent, la Rabat, unde a câştigat cu 6-2, 7-6 în faţa Ajlei Tomljanovic. 
Elise Mertens este locul 36 mondial şi a eliminat-o în turul III la Roland Garros pe Daria Gavrilova.

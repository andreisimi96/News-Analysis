13 iunie 2018, 04:22
Catacombele funerare conţine mai bine de 8.000 de schelete FOTO: factretriever
Ce-ai zice de o vacanţă petrecută în Mexic, printre păpuşi înspăimântătoare, sau în India printre zeci de mii de şobolani? Aceste locuri chiar există şi sunt pe lista celor mai neobişnuite zone unde îţi poţi petrece concediul.
Turiştii excentrici se dau în vânt după locaţii neobişnuite, care surprind natura spectaculoasă sau sunt dedicate pasiunilor neobişnuite, precum păpuşile înspăimântătoare, decapitate sau cu membrele amputate. 
Îţi prezentăm o listă cu cele mai neobişnuite locuri unde-ţi poti petrece vacanţa sau pe care măcar le poţi vizita dacă te nimereşti în zonă: 
- Insula Păpuşilor – Mexic – Acest loc neobişnuit este decorat cu sute de păpuşi desprinse parcă din filmele de groază. Acestora le lipseşte un membru, sunt decapitate sau au ochii albi. Potrivit legendei, în urmă cu mulţi ani, o fetiţă a fost găsită moartă pe această insulă. Spiritul acesteia s-ar regăsi în păpuşi, despre care se spune că îşi şoptesc una alteia şi că urmăresc turiştii cu privirea.
- Templul Karni Mata din India – cunoscut şi ca templul şobolanilor, este faimos tocmai pentru că găzduieşte în jur de 25.000 de astfel de animale. Aceşti şobolani „sfinţi” sunt numiţi „kabbas” şi sunt foarte mulţi oameni care bat distanţe impresionante pentru a ajunge la ei. Templul este deschis publicului doar dimineaţa, în jurul orei 04:00.
- Icelandic Phallological Museum  din Islanda – Acest inedit muzeu conţine o impresionantă colecţie de organe genitale masculine, aparţinând unui număr de 280 de specii. Printre speciile surprinse se numără şi balene, foci şi chiar oameni. Ineditul muzeu a fost fondat în 1997 de către un profesor ieşit la pensie.
- Capuchin Catacombs – Italia – sunt catacombe funerare situate în Palermo, Sicilia. Acestea conţin în jur de 8.000 de cadavre şi 1.252 de mumii, care sunt împărţite pe mai multe categorii: bărbaţim femei, virgine, copii, preoţi, călugări şi profesionişti. 
- Grădina otrăvii – Anglia – este o grădină care îşi are originea în 1750 şi care a fost deschisă publicului în 2005. Aceasta conţine cele mai otrăvitoare plante, dar şi unele considerate droguri, precum cannabisul sau coca. Plantele din această inedită grădină nu pot fi atinse sau mirosite, fiind „protejate” de curioşi cu plase speciale. 
- Cascada din sânge – Antarctica – apa salină foarte bogată în fier are o culoare roşiatică, ce te duce cu gândul la sânge. Acesta aspect a şi dat numele locaţiei. Apa practic îşi face locul prin mici fisuri ale gheţarilor, dând impresia că aceştia sângerează. Depozitul de fier care colorează apa a fost descoperit în 1911 de către geologul australian Griffin Taylor. 

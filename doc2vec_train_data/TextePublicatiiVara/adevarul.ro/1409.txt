5 iunie 2018, 17:00
Fostul cinema Studio este una dintre variante pentru viitorul cinematograf de artă
Primăria Timişoara, Institutul Francez din România, compania Groupama şi asociaţiile Pelicula Culturală, Marele Ecran, Documentor precum şi Asociaţia Română a Filmului Independent (Timishort), vor pune umărul la realizarea unui cinematograf de artă în centrul oraşului, în perspectiva anului 2021 şi sub cupola reţelei Europa Cinemas.
VIDEO Jaf ca în filme la o benzinărie Petrom. Seiful a fost golit cu a...
După ce opt săli (aflate în administrarea RADEF) au intrat recent în proprietatea Primăriei Timişoara, au avut loc mai multe întâlniri între reprezentanţii municipalităţii, asociaţiilor locale din domeniul cinematografiei şi parteneri de la Institutul Francez şi Groupama, în urma cărora a fost elaborat un document care precizează aportul fiecărei părţi implicate în proiect.
Viitorul cinematograf de artă urmează sa fie fondat cu sprijinul companiei Groupama şi al Institutului Francez şi în colaborare Pelicula Culturală, Marele Ecran, Documentor şi  Asociaţia Română a Filmului Independent. 
Cinematograful de artă va fi amenajat fie în spaţiul actualului cinema Timiş, fie în cel al fostului cinema Studio şi, conform strategiei culturale a oraşului 2014-2024, va avea forma unui  “art house”, având ca misiune promovarea filmului european şi românesc, de autor. 
Documentul a fost semnat de Nicolae Robu, primarul Timişoarei, Dan Diaconu, viceprimar, François Coste, director general Groupama Asigurări, Christophe Gigaudaut, director, Institutul Francez din România şi consilier de cooperare şi acţiune culturală al Ambasadei Franţei la Bucureşti, Cyrille Fierobe, director delegat, Institutul Francez România Timişoara, Nicoleta Ciocov, vicepreşedinte Pelicula culturală, Richard Marius Ilie, vicepreşedinte Marele Ecran, Florin Iepan, preşedinte Documentor, Cristina Docea, preşedinte Asociaţia Română a Filmului Independent. 

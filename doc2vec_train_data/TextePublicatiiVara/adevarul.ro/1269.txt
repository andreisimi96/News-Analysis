5 iunie 2018, 14:44
Situat în Bucureşti, sector 4, la adresa Aleea Moldoviţa nr.16, “Casa Seniorilor Premium” îşi propune să acopere întreaga arie de nevoi specifice persoanelor în vârstă care de-a lungul timpului au pus preţ pe un anumit standard de viaţă.
DiAmanti.ro a obţinut marca de încredere Trusted.ro
Luxosul complex se întinde pe o suprafaţă de peste 4720 mp2, este dispus pe 4 nivele şi are o capacitate totală de cazare de 100 de locuri.
Prevăzut cu dotări moderne ce conferă un avantaj competitiv, vârstnicii „Casei Seniorilor Premium” , vor beneficia de: sală de cinema, terasă în aer liber, cabinet medical, garsoniere pentru 1 persoană şi 5 apartamente, dotate cu mobilier exclusivist, marca “Casa Magica”.
Grupul ţintă principal al complexului este reprezentat de bătrâni, inclusiv cei cu diverse dizabilităţi, precum Alzheimer, care vor beneficia de toată atenţia unui personal profesionist si calificat.
Alte facilităţi importante din cadrul instituţiei sunt prezenţa unui personal medical specializat, asigurarea securităţii 24h/24 şi nu în cele din urmă asigurarea unui meniu personalizat conform medicamentaţiei şi regimului fiecărui senior.
„Casa Seniorilor Premium” nu doar că oferă un loc în care vârstnicii primesc îngrijiri medicale zilnice de excepţie, dar asigură şi suport emoţional – spiritual pentru confortul psiho - mental de care ei au neapărat nevoie.
Scăderea capacităţilor fizice, psihice, funcţionale, competenţelor şi resurselor vârstnicului determină apariţia unei game de nevoi specifice: nevoi medicale, nevoia de ajutor din partea altei persoane, nevoia de companie şi interacţiuni sociale, nevoi de asistare psihologică, nevoi de sprijin afectiv şi emoţional.
România se înscrie în tabloul demografic mondial, caracterizat în principal prin reducerea natalităţii şi îmbătrânirea populaţiei.
Din aceste considerente, a fost gândit şi proiectul “Casa Seniorilor Premium” , ale cărui valori se axează pe nevoia de apartenenţă, de relaţionare, de a avea o viaţă caracterizată de sens şi de demnitate a vârstnicilor.
Pentru a face o rezervare pentru o rudă sau pentru dumneavoastră, puteţi contacta echipa pe pagina oficiala de facebook Casa Seniorilor Premium, unde veţi putea beneficia de mai multe detalii.
Structură conexă a Universităţii Spiru Haret, Casa Seniorilor Premium, se doreşte a fi un proiect plin de speranţă şi entuziasm pentru fiecare vârstnic care îi va trece pragul. 

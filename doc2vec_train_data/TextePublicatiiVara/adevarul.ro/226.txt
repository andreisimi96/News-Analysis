Honda a prezentat Civic Type-R Pickup Truck Concept
28 mai 2018, 13:57
Honda Civic Type-R Pickup
Un Civic Typer-R Pickup... şi nu este 1 Aprilie? Aşa se pare. Honda a prezentat acest concept la Society of Motor Manufacturers and Traders (SMMT) Test Day.
Ford Fiesta ST se doreşte referinţa segmentului
La un an de la debutul noii generaţii Civic Type-R, Honda prezintă conceptul unui Civic Type-R Pickup. Conceptul a fost construit de o echipă de specialişti de la fabrica Honda don Swindon, prototipul având numele de cod  - Project P. S-a pornit de la un model pre-producţie, exemplare care în marea majoritate a cazurilor sunt distruse.
De la stâlpul B, maşina a fost reconstruită, nu mai există portiere spate, nu mai avem geamuri laterale, plafon, hayon, bancheta... doar o suprafaţă plană de încărcare. A fost păstrat impresionantul eleron spate şi doar jumătate inferioară a hayon-ului.
Având aceeaşi parte tehnică, inginerii britanici estimează un sprint de la 0-100 km/h în sub 5 secunde şi o viteză maximă de 265 km/h. Aşteptăm şi gama de accesorii, în special suntem interesaţi de posibilitatea de carosare a acestui pickup.

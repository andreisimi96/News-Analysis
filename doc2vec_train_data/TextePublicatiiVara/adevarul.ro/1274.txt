Socialiştii anunţă că vor propune un proiect nou de lege privind funcţ...
Într-un interviu pentru Newsweek România , Pavel Lucescu a declarat că o eventuală victorie la Primăria Chişinăului obţinută de către opoziţia reală, cea extra-parlamentară, părea încă de la început o misiune imposibilă: „Tot sistemul oligarhic era împotriva ei”.
„Aici trebuie să demontez un mit, abil întreţinut de camarila mediatică şi de aşa zişii experţi ai lui Plahotniuc, cu complicitatea deloc dezinteresată a serviciilor româneşti. Şi anume faptul că aici la Chişinău se bat rusofonii cu proeuropenii, eventual şi cu unioniştii. Fals. Teza asta falsă e foarte profitabilă pentru mafia politică coordonată de Plahotniuc, pentru că îi oferă lui onorabilitatea şi, mai ales, protecţia externă de care are mare nevoie”, a afirmat strategul de campanie al lui Năstase.
În opinia sa, „implicarea servicilor româneşti aici în susţinerea regimului oligarhic e foarte clară. Agenţii lor, aşa-zişi experţi gen Iulian Chifu, pe care presa din România încă îl consideră o voce onorabilă şi competentă, au jucat pe faţă pe agenda lui Plahotniuc, atacându-l mizerabil pe candidatul anti-oligarhic”.
Acesta consideră că, dacă n-ar fi protejat din afară, afară însemnând mai ales serviciile şi guvernarea de la Bucureşti, Plahotniuc ar risca rapid puşcăria. 
El a subliniat că a fost o campanie extrem de grea, pentru că sistemul politic de de la Chişinău „e un monolit cu aparenţe democratice, cu putere, opoziţie, dezbateri etc”. 
„Dar, de fapt, aproape totul e controlat de o oligarhie de tip mafiot al cărei naş suprem e Vladimir Plahotniuc. Un tip provenit din lumea interlopă, criminală, a anilor '90, care şi-a început cariera infracţională ca proxenet”, a explicat Lucescu. 

LIVE VIDEO Scandal la Cinematograful Gaudeamus. Proprietarul edificiului, în discuţii cu Andrei Năstase
11 iunie 2018, 09:47
Primarul ales al Chişinăului, Andrei Năstase, a venit din nou luni, 11 iunie, la Cinematograful Gaudeamus, pentru a solicita suspendarea lucrărilor de demolare.
Analiză: De ce cetăţenii din Georgia protestează mai des decât cei din...
UPDATE 10.00 Năstase a menţionat că proprietarii construcţiei nu au documente legale ce le permite demolarea clădirii (deşi aceştia au afirmat că sunt gata să le prezinte doar când primarul ales părăseşte teritoriul).
UPDATE 10.00 Andrei Năstase şi Alexandru Slusari au părăsit teritoriul construcţiei. El a subliniat că în spatele acestei afaceri ar sta Vlad Plahotniuc. La faţa locului au venit şi câţiva consilieri socialişti, iar Năstase a subliniat că este vorba despre o provocare. 
UPDATE 9.50 Un cetăţean, care s-a prezentat ca fiind proprietarul clădirii, pe un ton agresiv, l-a îndemnat pe Andrei Năstase să părăsească teritoriul cinematografului, pe motiv că se află în proprietate privată.
În plus, acesta i-a reproşat lui Năstase că nu i-a fost validat mandatul de primar şi că nu ar avea dreptul să solicite sistarea lucrărilor sau să se implice în problema respectivă.
„Bătaie de joc faţă de agenţii economici”, a declarat proprietarul.
„Acest imobil nu este doar al proprietarului, dar şi al oraşului (...) vă invit să sistaţi lucrările”, a afirmat Năstase.
Năstase a solicitat Procuraturii să se autosesizeze pe acest caz.
Ştirea se actualizează. 
După cum a promis, Andrei Năstase a venit din nou duminică, 10 iunie, în jurul orei 13.00, în faţa clădirii fostului Cinematograf Gaudeamus, pentru a protesta faţă de demolarea edificiului. La apelulul primarului ales al Capitalei s-au adunat zeci de cetăţeni, activişti ai Platformei DA, dar şi locuitori ai oraşului.

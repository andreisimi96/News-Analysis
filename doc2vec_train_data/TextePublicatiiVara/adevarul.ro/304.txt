29 mai 2018, 09:31
Maşina s-a răstunat de mai multe ori
Cinci persoane au murit în urma unui grav accident de circulaţie petrecut în noaptea de luni spre marţi pe o şosea din Timiş. Un copil, aflat în maşină, a supravieţuit, dar a rămas orfan, ambii părinţi murind în accident.
Excentricul primar al Timişoarei şi-a surprins prietenii şi duşmanii d...
Patru bărbaţi şi o femeie au murit în noaptea de luni spre marţi într-un cumplit accident de circulaţie petrecut pe drumul naţional 59, între localităţile Uivar şi Pustiniş, din judeţul Timiş. Şoferul unei maşini în care se aflau patru bărbaţi, o femeie şi un copil a pierdut controlul volanului într-o curbă şi s-a răsturnat zeci de metri. În urma accidentului, trei dintre bărbaţi şi femeia din autoturism au murit pe loc, fiind încarceraţi.
Cel de-al patrulea bărbat a murit ulterior, singurul supravieţuitor fiind, potrivit opiniatimisoarei.ro , un copil de opt ani. Copilul a scăpat cu răni uşoare, dar a rămas orfan, ambii părinţi murind în accident.
Potrivit jurnaliştilor Opinia Timişoarei, maşina implicată în accident era cu numere de Belgia, iar persoanele aflate în autoturism erau din satul Toager, comuna Giera. Potrivit sursei citate, cei cinci se întorceau de la Jimbolia, iar pe drum au oprit la o pizzerie din Uivar. La puţin timp după plecare, la ieşirea din Uivar s-a produs nenorocirea. Poliţiştii fac în continaure cercetări pentru a stabili condiţiile în care a avut loc accidentul.
Tragedia din noaptea de miercuri spre luni reprezintă cel mai grav accident rutier petrecut în Banat în ultimii nouă ani. Ultimul accident cu cinci morţi pe o şosea din Banat a avut loc în iulie 2009. Claudiu Hauptmann, un tânăr din Reşiţa a provocat un accident în urma căruia şase persoane au murit. Hauptmann a supravieţuit, a fost condamnat la închisoare cu executare. După eliberare, tânărul şi-a refăcut viaţa, iar acum este tatăl unui băieţel. 

Serena Williams (451 WTA) părea a fi pe drumul cel bun după o perioadă extrem de grea cauzată de o naştere cu complicaţii. Situaţia s-a schimbat însă radical în câteva ore.
Lovitură de teatru la Roland Garros! Duelul Serena Williams - Maria Şa...
Serena Williams a făcut trei meciuri foarte bune la Roland Garros, trecând, pe rând, de Pliskova (70 WTA), Barty (17 WTA) şi de Goerges (11 WTA), partide în care a cedat un singur set.
Americanca de 37 de ani şi-a supraevaluat însă condiţia fizică, s-a înscris şi în proba de dublu şi, jucând zilnic, a suferit o accidentare care a scos-o din turneu. Şi, potrivit „The Times“, problemele Serenei nu se opresc aici. Williams riscă să rateze următorul turneu de Grand Slam, Wimbledon 2018 (2-15 iulie).
„Voi rămâne la Paris să văd cât mai mulţi specialişti pot. Nu ştiu dacă voi fi aptă pentru Wimbledon până nu văd rezultatul tuturor testelor“, a declarat Serena pentru sursa citată.

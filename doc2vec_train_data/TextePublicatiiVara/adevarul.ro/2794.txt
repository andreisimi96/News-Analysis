12 iunie 2018, 17:27
Experţii Agenţiei Internaţionale pentru Energie Atomică (AIEA) sunt pregătiţi pentru desfăşurarea unor misiuni de inspecţie în Coreea de Nord, a anunţat directorul general al acestui organism, Yukiya Amano, în contextul summitului istoric Kim-Trump.
Trump anunţă încetarea „jocurilor de război“ anuale cu Seulul
Directorul general al AIEA a salutat declaraţia finală a primei întâlniri dintre un preşedinte american şi un lider al regimului comunist de la Phenian, subliniind totodată că „va urmări îndeaproape negocierile (…) pentru implementarea rezultatelor“ acestui summit.
AIEA este pregătită să desfăşoare inspecţii în Coreea de Nord, a dat asigurări Yukiya Amano într-un comunicat citat de Reuters.
Kim Jong-un şi-a luat angajamentul de a renunţa la armele sale nucleare, în timp ce Donald Trump a anunţat încetarea exerciţiilor militare americano-sud-coreene, estimându-le ca fiind „teribil de scumpe“.
Potrivit lui Trump, procesul de dezarmare nucleară a Coreei de Nord va fi monitorizat de inspectori americani şi internaţionali. Însă preşedintele american nu a dat detalii în acest sens.

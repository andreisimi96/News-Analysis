27 mai 2018, 10:01
Zilele MunicipiuluiFoc;ani au loc ]n prima s[pt[m\n[ din luna iulie
Manifestarea de la Focşani va dura patru zile iar autorităţile nu spun nimic, deocamdată, despre petrecerile din centrul oraşului.
Dezmăţ cu fonduri publice la Revelionul din Piaţa Unirii. Câţi bani au...
Zilele Municipiului Focşani vor avea loc anul acesta în perioada 5-8 iulie, adică de joi şi până duminică. Pentru sărbătorirea evenimentului, vor avea loc o serie de evenimente care presupun bani.
O primă alocare bugetară se va întâmpla la şedinţa Consiliului Local Focşani de miercuri, 30 mai, când vor fi repartizaţi 135.000 de lei pentru o parte din manifestări.
Astfel, conform devizului estimativ de cheltuieli, 45.000 de lei vor fi folosiţi pentru primirea delegaţiilor oficiale din străinătate, fiind nevoie aici de bani pentru transport, cazare, masă, protocol, cadouri.
Alţi 55.000 de lei vor fi folosiţi de autorităţi pentru promovarea manifestărilor. Vorbim de afişe, bannere, invitaţii, publicitate, plachete, editarea de broşuri precum şi pavoazare  în zona centrală.
Totodată, municipalitatea va contribui cu suma de 35.000 de lei pentru premierea sportivilor participanţi la Turneul de tenis de câmp “Vrancea Trophy-Trofeul Consiliului Judeţean Vrancea şi al Municipiului Focşani”.
Nu se pomeneşte încă nimic de partea de petreceri, dar nici nu ne facem emoţii că nu va exista aşa ceva, mai ales că se cunoaşte apetenţa edililor pentru a cheltui sume de până la un milion de lei, chiar şi peste, pentru spectacole care ar putea fi gândite altfel.
Prin urmare, se va aştepta cel mai probabil finalul lunii iunie pentru majorarea adevăratului buget al sărbătorii oraşului de pe Milcov.

A băut până a căzut cu mopedul într-un şanţ. Deşi nu avea permis, un consătean i-a dat vehiculul să se plimbe cu el
13 iunie 2018, 15:35
Foto: arhivă Adevărul
Doi bărbaţi, cu vârsta de 46 şi 27 de ani, sunt cercetaţi pentru vătămare corporală din culpă, conducere a unui vehicul fără permis de conducere, conducere a unui vehicul sub influenţa alcoolului şi încredinţarea unui vehicul pentru a fi condus pe drumurile publice unei persoane aflate într-una dintre situaţiile amintite anterior.
Bătrână de 85 de ani lovită de un autovehicul. Şoferul efectua manevra...
Pe 12 iunie, un bărbat de 46 ani, din comuna gălăţeană Pechea, a condus un moped pe strada Tecuci din localitate şi, pierzând controlul direcţiei, a căzut într-un şanţ de pe marginea drumului, autoaccidentându-se.
”Poliţiştii sosiţi la faţa locului l-au testat alcoolscopic pe conducătorul mopedului, rezultatul fiind de 0,99 mg/l alcool pur în aerul expirat. De asemenea, în urma verificărilor, poliţiştii au constatat că acesta nu posedă permis de conducere pentru nicio categorie de vehicule, mopedul fiindu-i încredinţat de un consătean de 27 ani, care cunoştea acest fapt”, a declarat comisarul şef Gabriela Costin, purtătorul de cuvânt al Inspectoratului de Poliţie Judeţean Galaţi.
Poliţiştii au deschis un dosar penal în acest caz pentru vătămare corporală din culpă, conducere a unui vehicul fără permis de conducere, conducere a unui vehicul sub influenţa alcoolului şi încredinţarea unui vehicul pentru a fi condus pe drumurile publice unei persoane aflate într-una dintre situaţiile amintite anterior.

Simona Halep a ajuns în elita tenisului şi fiindcă e pe mâini bune: oficial, e reprezentată de Virginia Ruzici, iar din umbră cariera ei e influenţată de Ion Ţiriac.
Halep ţine steagul sus în Franţa: Eşec dramatic pentru ultima pereche ...
Managerul Simonei Halep, Virginia Ruzici (63 de ani), rămâne, deocamdată, singura româncă în CV-ul căreia figurează un turneu de Grand Slam câştigat la simplu. Aceasta a triumfat la French Open în 1978, iar la 40 de ani de la această victorie a fost omagiată de francezi, ieri, înaintea primelor partide din sferturi. 
„Acum 40 de ani, aici mi-am împlinit visul. Ştiţi, pentru noi, jucătoarele din România, turneul de la Roland Garros a fost tot timpul cel mai frumos din circuit. Am jucat în faţa unui public incredibil, care m-a ajutat şi care m-a purtat efectiv spre victorie. Vă mulţumesc nespus de mult!“ a declarat Virginia Ruzici. În 1978, aceasta a luat trofeul şi în proba de dublu, la Roland Garros.

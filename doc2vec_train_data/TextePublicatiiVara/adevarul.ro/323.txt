Amazon a depăşit Microsoft şi a urcat pe locul al treilea în topul BrandZ al celor mai valoroase branduri, care este condus de Google şi Apple
29 mai 2018, 11:07
Amazon a urcat pe locul al treilea în ediţia din 2018 a topului BrandZ al celor mai valoroase 100 de branduri, depăşind Microsoft, în timp ce Google şi Apple s-au menţinut pe prima, respectiv a doua poziţie, potrivit raportului realizat de Kantar şi WPP.
Amazon a inaugurat astăzi noul centru de dezvoltare din Bucureşti
Valoarea brandului liderului Google a crescut cu 23%, la 302,1 miliarde de dolari, iar cea a brandului Apple cu 28%, la 300,6 miliarde de dolari.
Amazon a reuşit să depăşească Microsoft şi să urce pe loculul al treilea la nivel global cu o creştere de 49% a valorii brandului, la 207,6 miliarde de dolari. Microsoft s-a plasat astfel pe poziţia a patra, cu o valoare a brandului de aproximativ 201 milioane de dolari, în timp ce giantul chinez Tencent din sectorul tehnolgiei a urcat pe de locul opt ocupat anul trecut pe poziţia a cincea, cu o creştere de 65% a valorii brandului, la 179 de miliarde de dolari.
În industria auto, Toyota şi-a păstrat titlul de cel mai valoros brand auto din lume, pentru al şaselea an, în timp ce Mercedes-Benz (+9% la 25,7%) a devansat BMW (+4%, la 25,6 miliarde dolari) şi a urcat pentru prima oară pe locul al doilea în acest clasament. Valoarea brandului Toyota a crescut cu 5%, la aproape 30 de miliarde de dolari, datorită cererii puternice de SUV-uri în Europa şi Statele Unite.
În acest timp, Tesla şi-a majorat valoarea brandului cu 60% şi a ocupat locul opt la categoria auto, foarte aproape de Audi, ocupanta poziţiei a şaptea.
Cele mai valoroase 10 branduri din lume sunt în ordine Google, Apple, Amazon, Microsoft, Tencent, Facebook (+25% la 162,1 miliarde dolari), Visa, McDonald’s (+29% la 126 miliarde dolari), Alibaba (+92% la 113,4 miliarde dolari) şi AT&T (-7% la 106,7 miliarde dolari).
Raportul ia în considerare valoarea celor mai importante branduri şi oferă informaţii despre potenţialul brandurilor puternice. Valoarea totală a brandurilor incluse în topul BrandZ din acest an este de 4.400 de miliarde de dolari, după o creştere record de 21%, echivalentă cu o creştere de aproape 750 de miliarde de dolari.
Brandurile din sectorul tehnologiei cum sunt Amazon, Alibaba şi eBay domină nu doar secţiunea de retail ci şi BrandZ Global Top 100, în care reprezintă peste jumătate din valoarea topului.
Totodată, 2018 este primul an în care toate categoriile topului au înregistrat creşteri, iar cea de retail a avansat cu 35% datorită tendinţei de utilizare a comerţului online.

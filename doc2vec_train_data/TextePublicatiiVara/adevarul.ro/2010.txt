7 iunie 2018, 18:40
Maşini ridicate. FOTO: ARHIVĂ.
O piaţă din Deva va fi reamenajată pentru a găzdui, nu doar talciocul săptămânal, dar maşinile ridicate din dispoziţia administraţiei locale faţă de cei care ocupă abuziv domeniul public.
Asistaţii sociali riscă evacuarea la doar câteva zile după mutarea în ...
Începând de duminică, 10 iunie 2018, Piaţa Bejan, de la marginea municipiului Deva va fi închisă pentru reamenajare.
Peste 5.000 de metri pătraţi va fi împărţit în aşa fel încât o parte să aibă ca şi până acum utilitatea de târg săptămânal, iar cealaltă parte va fi destinată depozitării maşinilor care vor fi ridicate pentru că ocupă abuziv domeniul public sau privat al municipiului Deva, a informat Primăria Deva.
Activitatea de ridicare, transport, depozitare şi eliberare staţionate neregulamentar va fi efectuată de către Poliţia Locală. Ridicarea şi eliberarea pe loc a vehiculului pentru care s-a început operaţiunea de ridicare şi nu s-a finalizat va costa 200 de lei. Pentru ridicare, transport şi depozitare, tariful este de 250 lei, conform unei hotărâri a Consiliului Loal Deva.
„În spaţiul destinat Pieţei vor fi suplimentate mesele, iar cele existente acolo vor fi recondiţionate, toaletele ecologice vor fi de asemenea igienizate ca şi întreg spaţiul. La finalizarea lucrărilor de reamenajare, comercianţii şi cetăţenii oraşului vor fi informaţi cu privire la data de redeschidere oficială a pieţei”, a informat Primăria Deva.
Piaţa de lângă Parcul Bejan va continua să funcţioneze în zilele de duminică, între orele 7:00-14:00, cu acelaşi tarif de 2 lei/mp/zi.
Vă recomandăm să citiţi şi:

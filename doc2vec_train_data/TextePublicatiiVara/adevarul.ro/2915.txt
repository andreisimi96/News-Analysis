13 iunie 2018, 11:39
Hoţii din buzunare pândesc peste tot FOTO Adevărul
Campania europeană de prevenire a furturilor din buzunare "Protect Your Pocket!", iniţiativă a Reţelei Europene de Prevenire a Criminalităţii (EUCPN) din cadrul Comisiei Europene, a fost lansată pe 13 iunie şi în România. Scopul proiectului este conştientizarea populaţiei cu privire la măsurile de autoprotecţie ce trebuie adoptate pentru a preveni furturile din buzunare.
Brandul „Lăptăria cu caimac“, inaugurat în Bărăgan în prezenţa ministr...
Astfel, poliţii din 25 de state europene, printre care şi Poliţia Română, partenere în cadrul EUCPN şi EUROPOL, şi-au unit forţele pentru lansarea acestei campanii de prevenire. În mediul urban, oamenii vor putea viziona pe ecrane stradale trei videoclipuri, concepute pentru diseminarea mesajului.
Fiecare film demonstrează, cu umor, cum un personaj animat nu acordă atenţie obiectelor din buzunarele lui, în timp ce se află într-o mare mulţime.
"De aceea, apreciem că o atenţie sporită trebuie acordată bunurilor dumneavoastră mai ales atunci când vă aflaţi în aglomeraţie, la evenimente (concerte, spectacole, festivaluri, pe stadion, în mijloacele de transport în comun etc.), unde hoţii de buzunare pot profita de orice moment pentru a acţiona. Nu purtaţi bani sau valori în buzunarele laterale ale hainelor!", avertizează Poliţia Română. 

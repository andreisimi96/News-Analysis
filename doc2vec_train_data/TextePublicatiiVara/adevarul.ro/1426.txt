5 iunie 2018, 18:12
Spectacol pe cerul Buzăului. Salturi spectaculoase cu paraşuta au avut loc marţi, sub privirile a zeci de buzoieni. Exerciţiul cu trupe în teren „Memorial General-maior Grigore Baştan", ediţia 2018, se desfăsoara în această perioadă în oraşul Buzău, leagănul paraşutismului militar românesc.
VIDEO Tânărul din Buzău care s-a filmat cum bate un om al străzii a fo...
Au fost câteva minute magice pentru buzoienii care se aflau astăzi, la orele prânzului, în centrul orasului. Oamenii i-au admirat pe paraşutişti cum stăpânesc cerul. 
Aşii văzduhului au executat salturi cu paraşuta la punct fix, procedeu pe care îl reuşesc doar cei mai experimentaţi paraşutişti militari şi sportivi. 
La exerciţiu au participat militari paraşutişti din structurile Ministerului Apărării Naţionale şi ale Jandarmeriei Române. 
Inserţia prin paraşutare cu armament şi materiale, aruncarea grenadelor de mână de exerciţiu, deplasarea în teren contaminat, traversarea râului Buzău pe funicular, deplasarea după azimut, acordarea primului ajutor şi executarea unei şedinţe de tragere specifică, sunt principalele etape ale exerciţiului. 
Toate, pe o distanţă cumulată de circa 25 de kilometri.

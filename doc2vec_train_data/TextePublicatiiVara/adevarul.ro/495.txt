VIDEO Percheziţii la persoane bănuite de furturi. Metoda ingenioasă prin care escrocii au reuşit să fure peste 60.000 de lei
30 mai 2018, 17:48
Percheziţii la persoanele bănuite că furau bani prin metoda ”Pomana”
Poliţiştii au făcut mai multe percheziţii, miercuri, la locuinţele unor persoane suspectate că au înşelat bătrâni prin metoda ”Pomana”. Suspecţii sunt acuzaţi că ofereau drept pomană o bancnotă de valoare mare, dar cereau rest tocmai pentru a vedea unde ţin oamenii banii.
VIDEO DIICOT îi caută pe proxeneţii români care au umplut Anglia de bo...
La data de 30 mai, poliţiştii din Prahova, cu suportul de specialitate al Direcţiei Operaţiuni Speciale a Poliţiei Române, au efectuat  percheziţii la persoane bănuite de furt. Trei persoane au fost conduse la audieri
Din cercetări a rezultat că, în perioada ianuarie - mai, persoanele în cauză, sub pretextul că intenţionează să ofere bunuri în memoria unei persoane decedate, ar fi solicitat accesul în mai multe locuinţe. După ce au reuşit să pătrundă înăuntru, acestea ar fi oferit şi o sumă de bani cu acelaşi titlu, însă au înmânat persoanelor vătămate o bancnotă de valoare mare, solicitând un rest de bani, pentru a identifica locul unde sunt ţinuţi banii în locuinţe.
 Ulterior, ar fi creat un pretext pentru a îndepărta persoanele vătămate din încăpere, una dintre persoanele bănuite reuşind să sustragă restul de bani.
Percheziţii la suspecţii de furt prin metoda pomana
 Prin activitatea infracţională, ar fi fost cauzat un prejudiciu de aproximativ 60 000 de lei. În urma percheziţiilor, poliţiştii au ridicat un autoturism, obiecte de îmbrăcăminte şi diverse sume de bani. Trei persoane au fost conduse la audieri la sediul Poliţiei Prahova

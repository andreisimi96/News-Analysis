11 iunie 2018, 09:00
Elevii care au terminat clasa a VIII-a intra in febra examenelor Foto-Arhiva
Elevii care au terminat clasa a VIII-a susţine, în această săptămână, probele la Evaluarea Naţională. Prima probă este cea la limba română, urmată de cea la matematică (miercuri) şi cea la limba maternă (vineri).
Evaluare Naţională 2018. Aproape 2.900 absolvenţi de gimnaziu sunt aşt...
Peste 5.000 de elevi din Bihor vor susţine în această săptămână examenele la Evaluarea Naţională. La nivelul judeţului sunt 33 de centre de examen şi unul de evaluare.
Pe 19 iunie elevii vor afla notele,  acestea urmând a fi afişate până la ora 12, iar cei nemulţumiţi vor putea depune contestaţii în aceeaşi zi, până la ora 19. Rezultatele finale se vor afişa pe 22 iunie.
Anul trecut, după contestaţii, rata de promovabilitate a fost de 72,25%, la nivelul judeţului Bihor.
În funcţie de rezultatele la Evaluarea Naţională, absolvenţii de gimnaziu se pot înscrie la liceu. Media de admitere în învăţământul liceal este formată din media la Evaluarea Naţională 2018, precum şi media anilor de studiu din învăţământul gimnazial, în proporţii de 80%, respectiv 20%.
Calendarul Evaluării Naţionale:
11 iunie 2018 – Limba şi literatura română – probă scrisă
13 iunie 2018 – Matematică – probă scrisă
19 iunie 2018 – Afişarea rezultatelor iniţiale (până la ora 12.00)
19 iunie 2018 – Depunerea contestaţiilor (orele 14.00 – 19.00)
20-22 iunie 2018 – Rezolvarea contestaţiilor
23 iunie 2018 – Afişarea rezultatelor finale după contestaţii

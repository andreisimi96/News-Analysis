9 iunie 2018, 11:22
Un băiat de 12 ani din localitatea buzoiană Scorţeanca s-a înecat vineri după-amiază într-un canal de irigaţii din Amaru. Nu este prima dată când cineva îşi pierde viaţa în canale, spun localnicii, însă nimeni nu a luat nici măsură.
Şofer de TIR accidentat mortal după ce a coborât din maşină ca să-şi f...
Zona în care s-a produs tragedia este împânzită de canale de irigaţii care atrag mulţi localnici, adulţi şi copii, la pescuit sau la scăldat. 
Vineri, băieţelul de 12 ani a plecat împreună cu alţi băieţi din sat să prindă peste. La un moment dat, s-a băgat în apă deşi nu ştia să înoate. Atunci când nu l-au mai văzut amicii copilului s-au speriat şi au sunat după ajutor la 112. 
Pompierii l-au căutat aproape o oră cu barca pneumatică iar localnicii au sărit şi ei în ajutor. Trupul copilului s-a prins în ancora salvatorilor şi a fost scos la mal. 
Echipajul de pe ambulanţă a făcut manevre de resuscitare timp de 45 de minute fără sa-l poată readuce pe copil la viaţă. Poliţiştii continua cercetările pentru a stabili cu exactitate condiţiile în care a murit copilul.

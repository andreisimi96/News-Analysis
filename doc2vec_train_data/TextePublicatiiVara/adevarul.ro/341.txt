Tânărul găsit cu 20 de kilograme de canabis în casa bunicilor. „Fuma 1...
În anul 2013, procurorii DIICOT au destructurat reţeaua de traficanţi de droguri coordonată de Ilie Popovici. Gruparea avea peste 600 de clienţi şi era formată din mai multe persoane. În dosarul respectiv, Popovici a fost condamnat în primă instanţă la cinci ani de închisoare, însă decizia nu este definitivă. Pentru că şi-a reluat activitatea infracţională, Ilie Popovici a fost băgat înapoi după gratii în arest preventiv.â
Ilie Popovici şi traficanţii săi de droguri sunt acuzaţi că au pus bazele unei reţele care se ocupa cu traficul de droguri şi etnobotanice. Poliţiştii Brigăzii de Combatere a Criminalităţii Organizate (BCCO) Suceava, sprijiniţi de poliţişti din cadrul Inspectoratului de Poliţie Judeţean Suceava – Serviciul Acţiuni Speciale şi lucrători de la Inspectoratul Judeţean de Jandarmi Suceava, sub coordonarea unui procuror, au făcut în data de 24 iulie 2013, 16 percheziţii domiciliare în judeţul Suceava. Procurorii DIICOT – Serviciul Teritorial Suceava au investigat activitatea unui grup infracţional organizat, specializat în procurarea şi vânzarea de droguri de risc şi mare risc, precum şi de substanţe cu efect psihoactiv cunoscute sub numele de etnobotanice.
Drogurile şi etnobotanicele erau achiziţionate vrac de la diferiţi furnizori din ţară, ambalate în pliculeţe de 0,25 – 0,50 grame şi revândute cu preţuri între 30 şi 60 de lei. Cercetările au stabilit că, zilnic, membrii reţelei vindeau între 20 şi 30 de plicuri cu astfel de substanţe.
Pe parcursul anchetei au fost depistaţi peste 600 de tineri din judeţul Suceava care consumau frecvent substanţe cu efect psihoactiv cum­părate de la membrii grupării. Anchetatorii au prins în flagrant 33 de consumatori, care aveau asupra lor 171 de plicuri de substanţe cu efect psihoactiv, în valoare de aproximativ 9.000 de lei, fiind întocmite 20 de dosare penale sub aspectul săvârşirii infracţiunilor de trafic de droguri de risc şi mare risc şi operaţiuni cu substanţe susceptibile a avea efect psihoactiv, în care se efectuează cercetări sub aspectul comiterii infracţiunilor de iniţierea şi constituirea unui grup infracţional organizat, asocierea pentru săvâr­şirea de infracţiuni, trafic de droguri de risc şi mare risc, precum şi operaţiuni cu substanţe cu efect psihoactiv.
Alte ştiri pe această temă:

5 iunie 2018, 13:56
Mozipo IFN, instituţie de creditare non bancară, a adoptat în luna aprilie 2018 semnătura electronică calificată pentru încheierea contractelor de credit. Instituţia vizează astfel eliminarea documentaţiei pe hârtie prin digitalizarea procesului de acordare a unui credit, precum şi simplificarea proceselor de vânzare, răspunzând astfel nevoilor de mobilitate şi rapiditate ale clienţilor.
Certificatele pentru semnătura electronică la distanţă utilizate pentru semnarea documentelor sunt emise de certSIGN, prestator de servicii de încredere calificat în conformitate cu Regulamentului UE nr. 910/2014 privind identificarea electronică şi serviciile de încredere pentru tranzacţiile electronice.
Astfel, după prima lună de la lansarea serviciului, Mozipo IFN a acordat peste 1500 de credite online.
“Azi, mai mult ca oricând, rapiditatea cu care poţi satisface nevoia clientului – în cazul nostru, viteza cu care îi putem oferi creditul – este esenţială. Cu ajutorul partenerilor de la certSIGN, am reuşit să digitalizăm întreg procesul de obţinere a creditului şi am eliminat orice schimb de hârtii şi nevoia unor drumuri până la unul dintre sediile noastre. Acum, totul este cât se poate de simplu şi se întâmplă 100% online. Clientul îşi completează datele la noi pe site, semnează electronic documentele necesare cu un certificat digital emis pe loc, la distanţă, şi obţine creditul în câteva minute, din faţa calculatorului”, declară Andrei Dragu, Director General Mozipo.
Semnătura electronică pentru serviciile financiare (bancare şi non-bancare) devine pe zi ce trece un instrument indispensabil în relaţia instituţiei de credit cu clientul. Obiectivul principal constă în utilizarea serviciilor de semnătură electronică pentru semnarea documentelor necesare creditării, la distanţă, de către clienţii aflaţi în faţa calculatorului sau a unui dispozitiv mobil. În cazul Mozipo, provocarea majoră a constat în utilizarea acestor servicii în conformitate cu standardele în vigoare, bunele practici în materie de semnătură electronică, dar şi cu legislaţia europeană şi naţională. Semnătura electronică la distanţă utilizată este recunoscută pe teritoriul României şi al Uniunii Europene.
”Noi am identificat această oportunitate odată cu apariţia Regulamentului UE eIDAS 910/2014 privind furnizorii şi serviciile de încredere şi am început pregătirile în această direcţie. Până la sfârşitul anului 2016, au fost analizate serviciile care urmează să fie pregătite pentru piaţă, condiţiile de acreditare şi auditorul agreat la nivelul UE. Toate procedurile tehnice şi operaţionale au fost aliniate standardelor şi bunelor practici în domeniul serviciilor de încredere. În prezent venim în întâmpinarea clienţilor noştri cu un serviciu nou care răspunde în primul rând nevoilor acestora de business. Securitatea serviciului şi conformitatea cu standardele şi legislaţia rămân în continuare misiunea noastră, confirmând astfel încrederea pe care clienţii ne-au acordat-o în ultimii 10 ani. Acum, clienţii certSIGN au la dispoziţie soluţii şi servicii cu un grad înalt de încredere şi recunoaştere”, a declarat Aurel Meiroşu, Director dezvoltare afaceri certSIGN
Sistemele şi procedurile certSIGN au fost dezvoltate şi extinse în vederea emiterii şi gestionării la distanţă de către client a mecanismului de creare a semnăturii electronice. Astfel, în călătoria sa online, clientul parcurge toţi paşii necesari unui proces: acceptarea clauzelor specifice procesării datelor cu caracter personal, vizualizarea documentelor necesare semnării (creditare, angajare), precum şi alte proceduri impuse de legislaţia în vigoare. În acelaşi timp, integrarea serviciilor certSIGN permit, ulterior identificării clientului conform legislaţiei în vigoare, emiterea unui certificat digital necesar creării semnăturii electronice.
“Tot acest efort din ultimii trei ani, deschiderea şi încrederea în competenţele tehnice şi procedurile de lucru certSIGN ne-au permis să avem proiecte în diverse zone implementate cu o mare parte din piaţa ţintă. În urmă cu 3 luni am dat în producţie serviciul de semnătură electronică la distanţă în conformitate cu Regulamentul eIDAS 910/2014 împreună cu partenerul Mozipo IFN. Clienţii, în procesul lor de creditare au posibilitatea de a semna documentaţia, la distanţă, prin intermediul certificatului digital emis de certSIGN”, completează, Aurel Meiroşu, Director dezvoltare afaceri certSIGN
certSIGN, principalul producător şi dezvoltator de soluţii criptografice şi servicii de încredere din România, furnizează servicii de încredere în conformitate cu cerinţele eIDAS. Soluţiile sale sunt dezvoltate integral în România şi proiectate special pentru necesităţile specifice mediului de business şi pentru facilitarea relaţiilor cu instituţiile publice.
Mozipo a fost înfiinţat în 2007 şi este printre primele instituţii financiare nebancare care au acordat credite prin Internet şi SMS. Procedurile sale simple si clare permit clienţilor să obţină credit online şi în birourile sale în doar 5 minute.
Articol susţinut de CertSIGN.

Orgii sexuale cu minore, alcool şi droguri. Preţul plătit de patru afacerişti din Iaşi care au participat la dezmăţuri
25 mai 2018, 12:15
Orgiile sexuale erau presărate cu alcool şi droguri
Patru oameni de afaceri din municipiul Iaşi au fost condamnaţi de Tribunalul Iaşi după ce ar fi participat la evenimente private în care minore ar fi fost traficate. Afaceriştii ar fi întreţinut raporturi sexuale cu minorele, unele dintre ele fiind puse să consume alcool şi droguri în prealabil.
Cum se mai „agaţă” liceenii: „Teai mai gîndit te culci cu mn?!”. Părin...
Cea mai dură pedeapsă din acest dosar a primit-o Nicuşor Coşuţă, patronul Pizzeriei Nico din Iaşi, care a primit opt ani de închisoare cu executare. Cornel Hitruc, patronul Restaurantului Familial, a primit şase ani, în timp ce Dorin Cohal, om de afaceri, a fost condamnat la şapte ani de închisoare. Cea mai mică pedeapsă a primit-o Ionel Onofriciuc, care a primit 2 ani şi 8 luni de închisoare cu suspendare. 
Decizia Tribunalul Iaşi nu este definitivă. 
„Vom formula apel. Clientul meu este nevinovat, ar fi trebuit să fie achitat”, a precizat Robert Amuntencei, avocatul lui Onofriciuc.  
În trecut, în acest dosar au fost cercetate şi alţi afacerişti sau politicieni din Iaşi, unii fiind condamnaţi cu suspendare după ce au recunoscut faptele iar alţii scoşi de sub urmărire penală din lipsă de probe.
 „Activitatea infracţională a constat în faptul că, în perioada anilor 2003-2007, sus-numiţii, direct sau prin intermediari, racolau persoane tinere de sex feminin, în majoritate minore, din municipiul Iaşi, pe care le ademeneau sub pretextul participării la petreceri organizate în imobilul din satul Pietrărie, comuna Bârnova, aparţinând lui Coşuţă Nicuşor, după care atât racolatorii, cât şi alte persoane de sex masculin din anturajul acestora, de regulă parteneri de afaceri, şi împreună cu tinerele fete vizionau filme pornografice, fumau ţigări din cânepa şi narghilea, după care le determinau pe acestea să întreţină raporturi sexuale normale, câteodată orale şi anale, în schimbul unor sume de bani cuprinse între 50 şi 150 lei“, se arată în rechizitoriul DIICOT.
Potrivit informaţiilor din dosar, opt dintre fetele minore racolate aveau sub 14 ani. În acelaşi timp, procurorii au descoperit că şefii grupării aveau şi alte apartamente în oraş, în afara vilei din localitatea Bârnova, o zonă rezidenţială de la marginea Iaşiului, în care ţineau fetele.

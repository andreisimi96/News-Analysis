5 iunie 2018, 15:59
Afacerea ilegală cu lemne a fost descoperită de poliţişti
Poliţiştii din Ialomiţa au reţinut ieri,  pentru 24 de ore, 5 persoane bănuite că ar fi cauzat un prejudiciu de 800.000 de lei prin evaziune fiscală, complicitate la evaziune fiscală, fals în înscrisuri sub semnătură privată şi spălare de bani. Printre acestea se află şi viceprimarul din Urziceni, Liviu Cazan.
IGPR: Peste 7.300 de amenzi, în valoare de 2,3 milioane de lei, aplica...
UPDATE ORA 16.00. Cele trei persoane prezentate instanţei cu propunere de arestare preventivă, printre care şi vicperimarul Liviu Cazan, vor fi cercetate sub control judiciar. Acesta este decizia instanţei, pronunţată marţi după-amiază, după mai bine de 4 ore de audieri ale suspecţilor.
Astfel, pe 4 mai, poliţiştii de investigare a criminalităţii economice din Ialomiţa au pus în executare 7 mandate de aducere, emise pe numele unor bărbaţi, cu vârste cuprinse între 41 şi 63 de ani, bănuiţi de evaziune fiscală, complicitate la evaziune fiscală, fals în înscrisuri sub semnătură privată şi spălare de bani.
Din cercetări a reieşit că, în perioada 2015 – 2017, suspecţii, având calitatea de administratori de drept şi de fapt ai unor societăţi comerciale situate pe raza judeţului Ialomiţa, ar fi efectuat operaţiuni de comercializare de material lemnos, fără respectarea legislaţiei aplicabilă în domeniu. Astfel, spun poliţiştii, cei în cauză ar fi întocmit documente fictive şi nu ar fi înregistrat în evidenţele contabile  operaţiunile derulate şi veniturile obţinute.
Conform IPJ Ialomiţa, prejudiciul cauzat bugetului de stat este estimat la 800.000 de lei. De asemenea, din verificările efectuate, a rezultat că bărbatul de 63 de ani, în calitate de administrator al unor societăţi comerciale, ar fi transferat în folosul  propriu sume de bani, despre care cunoştea că ar proveni din infracţiuni care ar fi fost comise cu ocazia comercializării materialului lemnos.
Trei dintre persoanele reţinute, viceprimarul Liviu Cazan, şeful ocolului Silvic Slobozia şi administratorul unei firme care comercialiează material lemnos, au fost prezentate Parchetului de pe lângă Tribunalul Ialomiţa, cu propunere de arestare preventivă.  Poliţiştii continuă cercetările, sub coordonarea procurorilor din cadrul Parchetului de pe lângă Tribunalul Ialomiţa.

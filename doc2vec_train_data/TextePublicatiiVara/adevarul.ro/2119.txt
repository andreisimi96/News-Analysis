8 iunie 2018, 14:16
Femeia a fost bătută de un bărbat care, teoretic, nu avea voie să se apropie de ea
Paradoxal, bărbatul nu a putut fi arestat până ce nu a comis şi fapte de violenţă împotriva soţiei sale. În România, pentru încălcarea unui ordin de resticţie nu se poate dispune arestarea preventivă, conform legislaţiei.
Singurul român extrădat din Costa Rica. În cât timp a fost adus în ţar...
Ieşeanul Petronel Ignat a fost în cele din urmă arestat şi trimis în judecată, însă doar după ce şi-a agresat nevasta de care nu a avea voie să se apropie şi după ce a comis fapte de distrugere. În rechizitoriu se menţionează că Ignat s-a căsătorit în 2002, având împreună cu soţia sa un copil ce a ajuns acum la 24 de ani.
„În timpul căsniciei, persoana vătămată a întâmpinat foarte multe dificultăţi datorită comportamentului agresiv fizic şi verbal al soţului său, fapt ce a determinat-o să se despartă de acesta”, se arată în rechizitoriu.
Femeia s-a mutat într-o locuinţă închiriată din apropiere de municipiul Iaşi obţinând, în august 2017, un ordin de protecţie împotriva soţului său. Bărbatul a fost obligat să nu se apropie de soţia sa, dar nici să nu o contacteze în vreun fel. Cu toate acestea, individul a încălcat ordinul de protecţie de opt ori, ultima oară lovindu-şi soţie. Femeia a avut nevoie de 6-7 zile de îngrijiri medicale şi a formulat plângere, Ignat fiind, astfel, pus sub acuzare şi pentru violenţă în familie. 
Potrivit legislaţiei, pentru infracţiunea de nerespectarea a unei hotărâri judecătoreşti judecătorii nu pot dispune măsura arestului preventiv pentru 30 de zile. 

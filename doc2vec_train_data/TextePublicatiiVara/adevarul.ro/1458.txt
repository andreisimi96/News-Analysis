5 iunie 2018, 20:55
Kate Spade, celebră pentru colecţiile de genţi, s-a sinucis în apartamentul ei din New York
Creatoarea de modă Kate Spade, în vârstă de 55 de ani, a fost găsită fără viaţă în apartamentul ei din New York, iar poliţia suspectează că s-a sinucis, scrie The Hollywood Reporter.
Un nou documentar despre viaţa lui George Michael dezvăluie că artistu...
Autorităţile au transmis că angajaţii designerului au găsit-o, marţi, în jurul orei 10.20, spânzurată în apartamentul ei din Park Avenue. 
Poliţiştii au spus că ea a lăsat un bilet de adio, însă nu au fost autorizaţi să ofere detalii privind ancheta. 
Spade s-a remarcat în anii 1990 datorită unei linii de genţi. Compania pe care a fondat-o în 1993 alături de soţul ei, Kate Spade New York, a deţinut 140 de magazine în Statele Unite şi peste 175, în alte ţări.
În 2007, ea a părăsit brandul, iar în 2016 a anunţat că şi-a schimbat numele din Spade în Valentine. Anul trecut, Coach a cumpărat Kate Spade pentru 2,4 miliarde de dolari.

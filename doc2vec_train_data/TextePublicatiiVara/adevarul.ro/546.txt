31 mai 2018, 09:17
Cei doi tineri care s-au urcat în maşina prietenului care nu avea permis  au murit. Foto Facebook Robert Brănescu, Denis Predoiu
Doi tineri din Argeş au murit în noaptea de miercuri spre joi,  iar un altul se zbate, în comă, între viaţă şi moarte după ce autoturismul în care se aflau s-a ciocnit de un autobuz.
Şoferul autorurismului, în vârstă de 18 ani, care acum se află în stare gravă la spital, nici măcar nu avea permis de conducere.
Miercuri seară şi-a invitat amicii, de 17 şi respectiv 18 ani, în maşină, pentru o cursă nebunească pe drumul ce leagă Piteştiul de Başov.
În timp ce gonea cu cei doi alături, pe raza comunei Schitu Goleşti, puştiul teribilist s-a trezit cu un autobuz în faţă, care, potrivit oamenilor legii, s-a pus în miscare de pe loc, din stânga sensului de mers Campulung - Piteşti, fără să acorde prioritate şi a fost acroşat din spate de autoturism
Autototurismul ajuns într-un şanţ de beton. Cei trei au fost scoşi cu greu dintre fiarele contorsionate de echipajele de descarcerare chemate să intervină. 
Unul dintre pasageri a murit pe loc, al doilea, în ambulantă, spre spital. Şoferul, singurul care a ajuns în viaţă la Spitalul Judeţean din Piteşti, este în comă.
Din cauza accidentului, traficul a fost blocat în zonă mai bine de o oră.
Azi noapte şi în această diminaţă sute de mesaje au fost postate de prieteni pe paginile de Facebook ale lui Robert Brănescu şi Denis Predoiu, tinerii care au pierit în accident. 
„Dumnezeu să vă odihneasca în pace! Prea devreme aţi plecat, suflete dragi! Condoleanţe familiilor îndoliate!”, scrie unul dintre prietenii comuni.
"Nu pot să cred ce s-a întâmplat. Nu vreau să cred că aţi plecat de lânga noi. Nu imi pot imagina că nu o să vă mai vad şi ca nu o să mai vorbim. O să ne fie dor de voi şi nu o să vă uităm niciodată", scrie o prietenă .

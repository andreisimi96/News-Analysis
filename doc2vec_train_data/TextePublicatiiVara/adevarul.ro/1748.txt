6 iunie 2018, 18:56
Foto: arhivă Adevărul
Bărbatul a murit la scurt timp după ce a căzut în apă, cel mai probabil fiind prins sub căruţa pe care o conducea, găsirea acestuia fiind îngreunată de vegetaţia deasă de pe canalul Zăvoaia, unde a  avut loc tragedia.
Un copil de şapte ani s-a înecat într-un lac din judeţul Dolj
După două zile de căutări, pompierii brăileni, ajutaţi de scafandri, au reuşit să îl localizeze pe bărbatul care s-a prăbuşit cu căruţa în canalul din vecinătatea localităţii brăilene Zăvoia. 
Vegetaţia deasă din zonă i-a împiedicat pe reprezentanţii ISU Brăila să îl descopere mai repede pe căruţaş. Cel mai probabil, acesta şi-a pierdut viaţa la câteva minute după ce a căzut în apă.
În prima zi de căutări, pompierii au găsit calul, care a murit, de asemenea, înecat, şi atelajul.  În acelaşi canal şi-a găsit sfârşitul weekendul trecut şi o fetiţă de 14 ani.

Vineri, de la ora 15.00, va avea loc şi a doua dispută a Grupei A, cea dintre Egipt şi Uruguay.
Naţionala rusă este la 11-a participare la Cupa Mondială, incluzând aici şi palmaresul URSS-ului. În 1966, la CM din Anglia, sovieticii au ajuns până în semifinale, ocupând locul al patrulea.
Antrenor este fostul portar Stansialv Cherchesov, care a fost în lotul Rusiei la Mondialele din 1994 şi 2002. Pe umerii lui apasă o presiune imensă, însă actuala naţională nu este una formidabilă.
Dacă nu ar fi găzduit turneul, probabil că ruşilor le-ar fi fost greu să se califice, în condiţiile în care prima reprezentativă este abia pe locul 66 în clasamentul FIFA.
Căpitan este portarul Akinfeev, iar Cherysev, Dzagoev şi Zhirkov sunt numele cele mai cunoscute. Din cei 23 de jucători, doar doi evoluează în străinătate: portarul de rezervă Gabulov (Brugge) şi Cherysev (Villareal).
Saudiţii s-au calificat pentru a cincea oară la un Campionat Mondial, reuşind o singură dată să treacă de grupe, în 1994, la prima lor participare.
Îl au ca antrenor pe argentinianul Juan Antonio Pizzi, care a venit de pe banca naţionalei chiliene. Din această postură, el a câştigat cu Chile Copa America Centenario din 2016, dar a eşuat lamentabil în calificări.
S-au calificat în ultima rundă, după o victorie cu 1-0 în faţa Japoniei. Cel mai bun marcator al echipei, cu 16 goluri în preliminarii, la egalitate cu Robert Lewandowski (Polonia) este Mohammad Al-Sahlawi.
Toţi jucătorii sunt din campionatul intern, cu excepţia a trei fotbalişti care evoulează în Spania, la Leganes, Villareal şi Levante.
Naţionala poreclită The Green Falcons – Şoimii Verzi va avea şansa de a juca în meciul de deschidere de la CM, împotriva Rusiei.
„Faraonii” au mai fost la două Cupe Mondiale, la prima, cea din din 1930, şi în 1990. De fiecare dată, au fost eliminaţi din faza grupelor.
Antrenor este experiementatul Hector Cuper, fost la Valencia şi la Inter Milano.
Mohammed Salah, starul lui Liverpool, este omul numărul unu al naţionalei africane. Mo este în continuare în recuperare după accidentarea suferită în finala Ligii Campionior.
În momentul în care egiptenii vor juca primul meci, contra Uruguayului, portarul Essam El-Hadary va fi împlinit 45 de ani. Dacă va fi folosit, el va deveni cel mai vârstnic jucător care evoluează la o Cupă Mondială, întrecându-l pe portarul columbian Mondragon. Acesta a jucat la Mondialul din Brazilia 2014, pe când avea 43 de ani.
Naţionala La Celeste va bifa în Rusia cea de-a 13-a prezenţă la un Campionat Mondial. Uruguayul a jucat două finale şi le-a câştigat pe ambele, în 1930 şi în 1950. La ediţia inaugurală a şi gâzduit turneul, două decenii mai târziu s-a impus în Brazilia.
Antrenorul selecţionatei, Oscar Tabarez, este un adevărat monument în ţara lui. Este la cârma primei reprezentative din 2006, însă a mai deţinut această poziţie şi în perioada 1988-1990. A condus echipa la trei Mondiale: 1990, 2010 şi 2014. A cucerit Copa America în 2011.
Suarez şi Cavani sunt oamenii de speriat din ofensivă, căpitan este Godin, iar la mijloc se remarcă Betancur sau Vecino. Lotul de 23 este compus în mare parte din jucători care îşi câştigă pâinea în Europa, 14 la număr.

FOTO Google Maps
O profesoară de liceu din Virginia, Statele Unite, a fost arestată săptămâna trecută, după ce s-a descoperit că a făcut sex cu unul din elevii săi, relatează Fox News.
Aceasta a fost trimisă în judecată pentru patru capete de acuzare. Femeia a fost eliberată vineri, pe o cauţiune de 50.000 de dolari.
O audiere preliminară va avea loc pe 12 iulie.
O condiţie a eliberării pe cauţiune spune că Miranda Pauley nu trebuie să aibă contact cu nicio persoană sub 18 ani, decât în cazul în care minorul este însoţit de un părinte sau un tutore legal, şi nu are voie să intre pe proprietatea şcolii.
Autorităţile locale au declarat că acuzaţiile vin ca urmare a întreţinerii de relaţii sexuale cu un minor, dar nu au precizat dacă acesta era elev la liceul unde preda profesoara. 
Surse din presă  susţin, însă, că au informaţii conform cărora relaţia era între Pauley şi unul din elevii săi, cei doi făcând sex şi în incinta şcolii.
Se pare că relaţia dintre Pauley, care preda la liceu din anul 2006, şi elevul minor s-a petrecut în lunile noiembrie şi decembrie ale anului trecut. Reprezentanţii şcolii au specificat că profesoara a fost concediată, adăugând: „Informaţiile acestea sunt îngrijorătoare, noi tratăm foarte serios astfel de probleme. Deşi regulamentul intern interzice dezvăluirea anumitor detalii ce au legătură cu cadrele noastre didactice, vom continua să cooperăm îndeaproape cu poliţia.”

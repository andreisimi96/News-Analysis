3 iunie 2018, 17:10
Iordania este de miercuri teatrul unor manifestaţii - cele mai importante din ultimii cinci ani - contra creşterii preţurilor şi impozitelor într-o ţară puternic îndatorată care s-a angajat să efectueze reforme, relatează AFP.
Aproximativ 3.000 de persoane au manifestat de sâmbătă seara, în apropierea biroului premierului Hani Mulqi, în centrul Ammanului, până duminică la ora locală 3.30 (şi ora României), în pofida unor măsuri de securitatea stricte.
”Cine creşte preţurile caută să aprindă ţara”, ”Noi suntem poporul, noi suntem linia roşie” sau ”Popor suveran, patrie suverană”, au scandat manifestanţii, care au purtat steaguri irodaniene şi au cerut plecarea premierului de la putere.
 Sute de manifestanţi au ieşit în stradă şi în oraşele Zarqa şi Balqa (est), Maan, Karak (sud), Mafraq, Irbid şi Jerash (nord).
Negocieri au eşuat, cu doar câteva ore înaintea manifestaţiilor, între reprezentanţi ai sindicatelor şi Mulqi.
Un proiect al unei fiscale a fost prezentat, la recomandarea Fondului Monetar Internaţional (FMI).
Documentul prevede o creştere de cel puţin 5% a impozitelor persoanelor cu un salariu anual de 8.000 de dinari (aproximativ 9.700 de euro) 
Impozitele întreprinderilor urmează să crească cu 20-40%.
O primă manifestaţie importantă, organizată de sindicate, a avut loc miercuri, dar şi după anunţarea intrării în vigoare, joi, a creşterii preţurilor carburantului şi electricităţii. Această din urmă măsură a fost ”îngheţată”.
Regele Abdallah al II-lea a îndemnat sâmbătă seara Guvernul şi Parlamentul să ”poarte un dialog naţional global şi rezonabil pe tema proiectului de lege cu privire la impozite”.
El a apreciat ”nedrept ca cetăţeanul să plătească singuri consecinţele reformelor fiscale”.
Preşedintele Senatului Faysal al-Fayez a îndemnat la organizarea duminică a unei ”reuniuni în vederea unor consultări”.

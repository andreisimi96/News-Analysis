8 iunie 2018, 17:35
Premierul Viorica Dăncilă. FOTO gov.ro
Premierul Viorica Dăncilă s-a încurcat, vineri, din nou, în propriile vorbe, în timp ce vorbea despre vizita făcută miercuri şi joi în Portugalia. În loc să vorbească de „preluarea preşedinţiei Consiliului Uniunii Europene“ de către România, premierul a nimerit „preluarea preşedinţiei României“.
VIDEO Ziua şi gafa. Dăncilă: Putem spune, pe scurt, că reducem democra...
„Pe agenda discuţiilor s-au aflat şi probleme legate de cooperarea europeană, am vorbit despre preluarea preşedinţiei României la 1 ianuarie 2019 ... la Consiliul Uniunii Europene (n.r. - vezi intervalul 00.56 - 01.11 din înregistrarea Guvernului)“, a declarat Viorica Dăncilă, cu referire la rezultatele vizitei din Portugalia. 
În urmă cu două săptămâni premierul şi-a început discursul din şedinţa de Guvern printr-o gafă. „Putem spune, pe scurt, că reducem democraţia... birocraţia. Şi reducem termenele. Cred că e foarte important acest lucru şi cred că acest lucru e aşteptat de foarte mulţi.“, a declarat Viorica Dăncilă, la începutul şedinţei de Guvern, când voia să spună că echipa sa vrea reducerea birocraţiei“, afirma Dăncilă la sfârşitul lunii mai. 

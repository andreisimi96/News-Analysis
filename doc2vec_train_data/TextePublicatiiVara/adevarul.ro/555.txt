31 mai 2018, 09:50
Biroul procurorului statului american Florida a dat publicităţii trei înregistrări video înfiorătoare filmate de Nikolas Cruz, tânărul de 19 ani care în luna februarie 2018, a ucis 17 oameni cu focuri de armă în fostul său liceu din Parkland.
"Va fi un eveniment de proporţii. Când mă veţi vedea la ştiri, veţi şti că sunt eu", promitea Nikolas Cruz, în timp ce se filma cu telefonul mobil cel mai probabil chiar în ziua atacului.
"Mă numesc Nik şi voi fi viitorul atacator de la şcoală în 2018”, se prezintă tânărul, anunţând că vrea să ucidă cel puţin 20 de persoane. "Veţi muri. Bum bum bum. Mă grăbesc", spune acesta, adăugând că ar fi vrut să epeleze la serviciile Uber, cu arma sa semi-automată AR-15, pentru a ajunge la liceul Marjory Stoneman Douglas din Parkland.
"Să înceapă astăzi masacrul. Toţi copiii înspăimântaţi fug să se ascundă. Prin furia puterii mele, îi vor învăţa cine sunt eu", continuă tânărul dezechilibrat, fost elev al liceului.
Cruz a fost acuzat de 17 crime. Procurorii intenţionează să ceară pedeapsa cu moartea împotriva lui.

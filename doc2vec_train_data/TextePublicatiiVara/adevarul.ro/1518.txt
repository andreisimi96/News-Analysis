6 iunie 2018, 07:55
Sorina Pintea şi nepoata ei, Flavia FOTO: Facebook Sorina Pintea
Flavia Magdău-Tătărău, nepoata Sorinei Pintea, a fost descoperită moartă în casă, în Baia Mare, marţi seara. A fost solicitată o ambulanţă, dar medicii nu au mai putut face nimic. Din primele informaţii rezultă că nu este exclusă posibilitatea unei sinucideri, informaţie neconfirmată încă de surse oficiale.
Prof.dr. Florin Mihălţan: „Nu există tutun nenociv şi acesta este adev...
Flavia Magdău-Tătărău (27 de ani), nepoata ministrului Sănătăţii, era asistentă medicală la Spitalul de Urgenţă din Baia Mare şi era soţia unui pompier al SMURD. Ea a fost găsită decedată în casă în seara zilei de marţi, 5 iunie.
După aflarea tragediei, ministrul Sănătăţii, Sorina Pintea, a postat pe Facebook o fotografie cu ea şi nepoata ei şi un mesaj, „Rămas bun, Florina“.
 "La examinarea exterioară a cadavrului nu au fost găsite urme de violenţă. Cadavrul femeii a fost transportat la morga spitalului ( SJU ) pentru efectuarea necropsiei şi pentru stabilirea cu exactitate a decesului", a precizat pentru Agerpres Florina Meteş, purtător de cuvânt al IPJ Maramureş.

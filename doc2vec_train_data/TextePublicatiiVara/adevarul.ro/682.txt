1 iunie 2018, 09:41
FOTO colaj Adevărul
Expertul politic Igor Boţan consideră că în turul II candidaţii la funcţia de primar de Chişinău au şanse egale. De altă părere este analistul politic Corneliu Ciurea, care spune că Ion Ceban, candidatul socialiştilor, este în avantaj faţă de Andrei Năstase, candidatul Partidului Platforma Demnitate şi Adevăr. Prognozele au fost făcută în cadrul emisiunii „Politica Nataliei Morari” de la postul de televiziune TV8, transmite IPN.
Luptătorii K-1 care ar fi omorât un tânăr în faţa unui club de noapte ...
Referindu-se la faptul că, înainte de turul întâi de scrutin, toate sondajele arătau că Andrei Năstase nu va trece în turul doi, Igor Boţan susţine că modul în care se comportă alegătorii prezintă mai multe necunoscute. 
„De multe ori am menţionat, uitaţi-vă la numărul de oameni care nu sunt decişi”, a afirmat expertul. În plus, 30% dintre alegători se decid în momentul în care sunt cu buletinul de vot în mână.
Igor Boţan spune că Ion Ceban are experienţă, operează bine cu detaliile. În schimb, Andrei Năstase a artat că poate învăţa din mers foarte rapid şi acesta este un lucru pe care trebuia să-l exploateze.
Analistul Corneliu Ciurea consideră că în turul doi campania electorală a fost mult mai activă. Candidatul Partidului Socialiştilor a jucat ofensiv, pe terenul adversarului. Iar Andrei Năstase la dezateri de multe ori, în loc să atace, răspundea atacurilor şi încerca să se justifice.
Alegătorii din Chişinău sunt aşteptaţi la urne să-şi aleagă primarul în data de 3 iunie.

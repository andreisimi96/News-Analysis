5 iunie 2018, 23:07
Valiză suspectă într-un parc, Foto: Adevărul
În această seară, o valiză cu lacăt găsită într-un parc din Râmnicu Vâlcea a pus pe jar toate structurile antiterorism din judeţ: SRI, Poliţie, ISU, jandarmi. Patru ore mai târziu în locul unei posibile bombe s-au găsit haine de port tradiţional.
Peste 1000 de persoane s-au înscris la Ninja Warrior România
În urma unei apel de urgenţă la 112, în jurul orei 18.00, din cauza unui bagaj abandonat într-un parc din Râmnicu Vâlcea, la faţa locului s-au deplasat structuri de Poliţie de la Ordine Publică, Rutieră, Jandarmerie şi Poliţia Locală, care au securizat zona până la venirea specialiştilor de la SRI şi ISU.
Alerta de bombă a declanşat o anchetă pentru a se afla conţinutul bagajului. Cum zona se afla în cel mai populat cartier al Râmnicului, apariţia atâtor uniforme şi echipamente a creat rumoare, deşi purtătorul de cuvânt al Poliţiei Vâlcea susţine că nu a fost evacuată zona, cum se întâmplă de obicei în astfel de cazuri. 
După aproximativ patru ore de la apel, echipa de genişti a descoperit că era vorba despre o alertă falsă, în valiză erau doar haine - din portul tradiţional românesc. Se crede că este vorba despre un bagaj pierdut.
Poliţia Râmnicu Vâlcea va continua cercetările pentru a afla cum a ajuns valiza în parcul de lângă Casa Tineretului, cum s-a pierdut şi cui aparţine.

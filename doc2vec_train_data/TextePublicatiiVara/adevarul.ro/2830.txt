12 iunie 2018, 20:46
Tablouri expuse la Palatul Culturii FOTO Primăria Iaşi
Opere semnate de pictorii precum Ştefan Luchian, Octav Băncilă sau Nicolae Grigorescu vor fi scoase la licitaţie, într-un eveniment organizat la Iaşi în sistem duplex cu Bucureşti.
Un tablou de Ştefan Luchian, estimat la peste 100.000 de eur...
O licitaţie inedită, care va avea loc pe 19 iunie, a fost lansată marţi, 12 iunie, la Palatul Culturii din Iaşi. În acest sens, în holul instituţiei de cultură au fost expuse  lucrări semnate de artişti precum Nicolae Grigorescu, Ştefan Luchian, Nicolae Tonitza, Theodor Pallady, Gheorghe Petraşcu sau Samuel Mützner. Valoarea operelor licitate de casa Artmark variază de la câteva sute de euro până la 180.000 de euro.
„În această expoziţie veţi putea regăsi artişti născuţi în Moldova istorică, care nu sunt neapărat nume precum Luchian sau Tonitza. Important este să vă lăsaţi ghidaţi de iubirea dumneavoastră faţă de artă, de dorinţa de a identifica capodoperele personale de artă. Colecţionarul este indisolubil legal de valorile naţionale şi vă rog să luaţi acest duplex, pe care Artmark îl face cu Iaşul, ca fiind o pagină în aniversarea Centenarului”, a afirmat Horia-Roman Patapievici, preşedintele Artmark.
La prezentarea operelor de artă au participat primarul Iaşului, Mihai Chirica, preşedintele Artmark, Horia - Roman Patapievici, preşedintele Uniunii Artiştilor Plastici din România – Filiala Iaşi, Felix Aftene, şi preşedinte Camerei de Comerţ şi Industrie Iaşi, Paul Butnariu. Lucrările de artă vor mai putea fi admirate şi miercuri, 13 iunie.
Potrivit organizatorilor, celelalte lucrări vor putea fi vizionate în ziua licitaţiei, pe 19 iunie, de la ora 19.00.

zeama de la o jumătate de lămâie.
Cum se prepară:
"Mai întâi trebuie să spălaţi căpşunele. Apoi, rupeţi codiţele şi lăsaţi fructele întregi, aşezaţi-le într-un vas şi turnaţi zahărul peste ele. Vasul în care au fost puse fructele pentru dulceaţa de căpşune se lasă peste noapte în frigider. A doua zi puneţi căpşunele la fiert cu tot cu zeama pe care şi-au lăsat-o. Lăsaţi-le la fiert la foc mic şi adunaţi din când în când spuma care se formează deasupra oalei.
Aveţi nevoie de trei borcane mici pe care trebuie să le spălaţi bine, să le limpeziţi în mai multe ape şi să le scufundaţi pentru câteva secunde într-un vas cu apă care fierbe, pentru a le steriliza. La fel procedaţi si cu capacele. Scoateţi-le cu grija din apă şi lasaţi-le cu gura în jos pe un prosop curat, să se scurgă bine şi să se usuce. După ce dulceaţa de căpşune a fiert şi a scăzut pe jumătate, adăugaţi zeama de lămâie şi apoi opriţi focul.
Pentru a verifica dacă a fiert suficient luaţi cu o lingură puţin gem de căpşuni din oala în care au fiert fructele şi puneţi pe farfurie. Dacă acesta se încheagă înseamnă că a fiert de ajuns şi este gata. Apoi, puneţi fierbinte în borcanele pe care le veţi aşeza pe o tavă din inox, pentru a evita spargerea. Puneţi imediat şi capacele şi lăsaţi borcanele acoperite cu un prosop mai gros, până se răcesc. Dulceaţa astfel preparată poate fi păstrat în cămara şi doi ani”, ne-a explicat Maria Popa.

5 iunie 2018, 23:14
Acoperiş smuls de furtună în centrul municipiului Satu Mare
Furtuna a rupt un acoperiş în centrul oraşului, a inundat cele două pasaje de cale ferată şi a făcut impracticabile mai multe străzi din municipiu.
FOTO VIDEO Furtuna de cenuşă şi-a făcut din nou apariţia pe cerul Crai...
O furtună de câteva zeci de minute, cu vânt puternic şi cantităţi importante ploaie a paralizat jumătate din municipiul Satu Mare. Străzile au fost impracticabile în mai multe zone din oraş din cauza apei, iar vântul a smuls tot ce a întâlnit în cale.
În centrul municipiului Satu Mare un acoperiş de pe un bloc cu 10 etaje a fost smuls de vânt şi a rămas atârnat peste geamurile locatarilor de la ultimele etaje. Pompierii au intervenit cu o autospecială de lucru la înălţime pentru a asigura zona şi au primit ajutorul unui operator economic privat care le-a oferit o macara pentru a putea coborâ bucata de acoperiş desprinsă. 
Psajele de cale ferată din Cartierul Soarelui şi cel de pe strada Botizului au fost inundate, blocând circulaţia în aceste zone. În primul dintre acestea a rămas captiv şi un microbuz de transport persoane, care nu a mai putut înainta, apa ajungându-i până la radiator. Sistemul de canalizare nu a făcut faţă cantităţii însemnate de apă şi a refulat, îngreunând intervenţia pompierilor care s-au prezentat cu motopompe pentru a degaja apa din pasaj. 
Mai multe străzi din municipiu au fost inundate, mulţi şoferi văzându-se nevoiţi să îşi lase maşinile la distanţe mari de case sau să facă cale întoarcă pentru că nu au dorit să rişte să rămână cu ele în mijlocul străzii. 

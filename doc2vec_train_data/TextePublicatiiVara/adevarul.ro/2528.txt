VIDEO Scandal la Cinematograful Gaudeamus. Proprietarul edificiului i-...
„Observaţi însă că protestatarii de serviciu, PSRM cu ce Ceban în frunte, tac, deşi se demolează un simbol al comunului, socialismului şi leninismului. În 2016 nu tăceau, de ce? O să revenim la aceasta”, a subliniat Dorin Chirtoacă într-o postare pe Facebook.
Primarul ales al Chişinăului, Andrei Năstase, a venit din nou luni, 11 iunie, la Cinematograful Gaudeamus, pentru a solicita suspendarea lucrărilor de demolare, doar că a întâmpinat rezistenţa proprietarului terenului, care a chemat poliţia şi i-a cerut primarului ales să părăsească zona.
Într-un comunicat de presă emis recent de Primărie se menţionează că lucrările de demolare se desfăşoară legal.
1. Lucrările de demolare a imobilului cu suprafaţa de 1.007,5 metri pătraţi se execută autorizat, conform autorizaţiei de desfiinţare nr. 28/a/18 din 22.03.2018. 
2. Clădirea respectivă, din str. Vasile Alecsandri, 4 este proprietate privată a unui agent economic, începând cu anul 2004. 
3. Iniţial, la solicitarea agentului economic, Primăria municipiului Chişinău a emis autorizaţie de desfiinţare a construcţiei încă la data de 19 august 2016, act administrativ care a fost contestat în judecată de către reprezentanţi ai societăţii civile. La data de 20.09.2017, instanţa de judecată a respins cererea de chemare în judecată, stabilind că autorizaţia de desfiinţare a fost eliberată în mod legal. 
4. De asemenea, la data de 27 februarie 2018, Primăria municipiului Chişinău a eliberat Certificat de Urbanism pentru elaborarea Planului urbanistic zonal pentru terenul din str. Vasile Alecsandri, 4, pentru amplasarea unui complex rezidenţial şi operarea de modificări în regulamentul local de urbanism şi atribuirea codului de reglementare urbanistică de tipul „R” (rezidenţială).   
5. Reprezentanţii Primăriei municipiului Chişinău se află pe şantier pentru a examina modul de executare a lucrărilor de demolare, iar în cazul în care agentul economic a admis încălcări ale Planului de organizare a şantierului, acesta va fi sancţionat contravenţional. 

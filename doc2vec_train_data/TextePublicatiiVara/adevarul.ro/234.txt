28 mai 2018, 15:39
Şoferul traversa, la miezul nopţii, principala arteră a municipiului, tractând un schelet metalic ce producea o dâră de scântei la contactul cu asfaltul.
Copil de 5 ani lovit de o ambulanţă. Accidentul s-a produs pe trecerea...
Un şofer a fost surpins de către un alt participant la trafic traversând cu autoturismul Dacia Nova principala arteră a municipiului Zalău, în timp ce tracta un schelet metalic. Întâmplarea a fost filmată în 25 mai, la miezul nopţii, când Bulevardul Mihai Viteazul nu era prea circulat.
În imagini se vede cu structura de metal lăsa în urmă o dâră scântei la contactul cu carosabilul, însă nimic nu pare să îl incomodeze pe conducătorul auto, care îşi vede liniştit de drum. Totuşi, pentru a-şi anunţa prezenţa neobişnuită în trafic, şoferul Daciei Nova conduce cu luminile de avarie pornite.
Clipul intitulat "Remorca viitorului" a fost postat pe Facebook şi a stârnit nu doar amuzament, ci şi revoltă. "Inventivi mai sunt unii", "Numai în Zalău poţi vedea aşa ceva", "Probabil avea nevoie să-şi şlefuiască partea de jos a cuştii de metal", "Ne merităm soarta! Naţie de ...", "Inconştienţă la volan", "Face parte din echipa care decopertează asfaltul?" sau "Bineînţeles că poliţia doarme când e nevoie, dar cum ai clipit pe galben, poc amenda", sunt doar câteva dintre reacţiile celor care au urmărit filmarea.
Potrivit Codului Rutier, "conducătorul autovehiculului remorcat este obligat să semnalizeze corespunzător semnalelor efectuate de conducătorul autovehiculului trăgător. Atunci când sistemul de iluminare şi semnalizare nu funcţionează, este interzisă remorcarea acestuia pe timpul nopţii şi în condiţii de vizibilitate redusă, iar ziua poate fi remorcat dacă pe partea din spate are aplicate inscripţia «Fără semnalizare», precum şi indicatorul «Alte pericole»". Acelaşi act normativ prevede că este interzisă "remorcarea unui autovehicul cu două roţi, cu sau fără ataş, a autovehiculului al cărui sistem de direcţie nu funcţionează sau care nu este înmatriculat ori înregistrat sau când drumul este acoperit cu polei, gheaţă ori zăpadă. Se interzice şi remorcarea a două sau mai multe autovehicule, a căruţelor, a vehiculelor care în mod normal sunt trase sau împinse cu mâna ori a utilajelor agricole".
 Transport cu scântei, la Zalău
Mai puteţi citi:

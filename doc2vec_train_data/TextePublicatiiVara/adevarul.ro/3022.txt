A accidentat cu maşina un pieton şi a fugit de la locul accidentului. Poliţiştii l-au identificat rapid
13 iunie 2018, 16:07
Foto: arhivă Adevărul
Un tânăr de 19 ani este cercetat pentru vătămare corporală din culpă şi părăsirea locului accidentului, după ce a acroşat o femeie cu oglinda laterală a maşinii pe care o conducea, rănind-o.
A băut până a căzut cu mopedul într-un şanţ. Deşi nu avea permis, un c...
Pe 12 iunie, un tânăr, în vârstă de 19 ani, din comuna Tufeşti, în timp ce conducea un autovehicul pe DE 584, în localitatea Lanurile, s-a angajat în depăşirea unui vehicul, moment în care a acroşat cu oglinda laterală, o femeie, în vârstă de 46 de ani, din satul Lanurile, acesta părăsind locul accidentului.
”În urma impactului, a rezultat vătămarea corporală a femeii, care a fost transportată la spital în vederea acordării de îngrijiri medicale”, au precizat reprezentanţii Inspectoratului de Poliţie Judeţean Brăila.
Şoferul a fost identificat pe raza comunei Gropeni, poliţiştii deschizând un dosar penal în acest caz pentru vătămare corporală din culpă şi părăsirea locului accidentului. 

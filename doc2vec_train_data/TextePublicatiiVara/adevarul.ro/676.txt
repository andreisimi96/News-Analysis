Mazda sărbătoreşte producerea a 50 milioane de modele în Japonia
1 iunie 2018, 10:21
Mazda a anunţat producerea modelului cu numărul 50 milioane pe teritoriul Japoniei. Evenimantul a avut loc în 15 mai, dar a fost sărbătorit acum două zile. Primul model Mazda a fost construit în octombrie 1931.
Ford se pregăteşte să lanseze un nou model la Craiova
S-a ajuns la modelul cu numărul 50.000.000 după 86 de ani şi 7 luni de producţie. Povestea a început în 1931 cu producerea unui camion de mici dimensiuni în uzina din Hiroshima. Debutul în univerul automobilelor a fost înregistrat în 1960 cu modelul R360. În 1982 a fot deschisă uzina Hofu din Yamaguchi. O parte din succesul Mazda se datorează capacităţii flexibile de producţie a celor două uzine. Pe aceeaşi linie de producţie putând fi construite modele din clase diferite, astfel putând fi menţinute în gamă şi modele care înregistrau volume reduse fără a implica costuri mari.
Mazda şi-a propus anul acesta să comercializeze peste 1.600.000 modele, în condiţiile în care a avut nevoie de 50 de ani pentru a ajunge la o producţie totală de 1 milion exemplare. Iar planurile niponilor spun că în 2024 vor să livreze 2 milioane modele.
Noi sperăm să vedem în curând un nou model Mazda propulsat de un motor Wankel şi să mulţumim niponilor pentru MX-5!!!

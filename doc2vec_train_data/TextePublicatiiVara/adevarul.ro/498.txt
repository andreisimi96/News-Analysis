Ce măsuri poţi lua pentru a te feri de agresiuni. Recomandările poliţiştilor pentru obişnuiţii barurilor şi sălilor de jocuri de noroc
30 mai 2018, 17:32
Foto: IPJ Brăila
Multe persoane aleg să asocieze cu persoane dubioase, să frecventeze locuri unde se consumă alcool sau se practică jocuri de noroc, expunându-se pericolului de a fi bătute sau jefuite.
În ce condiţii răspund penal minorii care au vârsta cuprinsă între 14 ...
În cadrul campaniei ”100 de zile de mesaje preventive”, poliţiştii au venit şi astăzi cu o serie de recomandări şi sfaturi pentru brăileni.
Pentru a preveni implicarea în fapte cu violenţă, care i-ar putea costa bani, timp sau chiar libertatea pe cei în cauză, poliţiştii le recomandă să ţină cont de următoarele sfaturi:
-nu înjura, nu folosi gesturi sau cuvinte indecente ori jignitoare la adresa celor din jur;
respectă părerile celorlalţi, nu ţipa şi nu folosi violenţa pentru a-ţi susţine punctul de vedere;
-nu te certa cu  persoane pe care le cunoşti ca fiind violente;
-evită compania persoanelor alcoolice; pe cât posibil, fereşte-te să intri în conflict cu acestea, nu le jigni şi nu le încuraja comportamentul agresiv;
-petrece cât mai puţin timp în locurile unde se adună persoane dubioase, se consumă alcool sau se practică jocuri de noroc;
-nu rămâne în bar până îţi pierzi controlul şi nu mai eşti conştient de ce faci;
-dacă atingi sau împingi pe cineva fără să vrei, prezintă-i scuze;
-în trafic, dă dovadă de respect şi toleranţă;
-nu încerca să îţi rezolvi singur problemele şi neînţelegerile cu cei din jur.

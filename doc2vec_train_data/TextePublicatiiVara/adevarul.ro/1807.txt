Kerber, neputincioasă în faţa lui Halep: Nemţoaica a explicat unde s-a...
Cu două trofee de Grand Slam în palmares (French Open 2016 şi Wimbledon 2017), Garbine Muguruza stă între Simona Halep şi a treia finală de la Roland Garros.
Iberica de 24 de ani a avansat până în semifinale, având un traseu mult mai uşor decât cel pe care l-a parcurs Simona Halep. Românca a crescut însă de la un meci la altul şi s-a arătat încrezătoare în şansele sale într-un interviu acordat pentru trimisul Digi Sport la Paris, Sebastian Perju.
Ce a spus Halep?
*Cu siguranţă,  mă antrenez şi sunt setată să câştig fiecare punct. Cel mai important lucru în momentul de faţă e că nu cedez niciun punct şi încerc să joc cât mai bine. 
*Fiecare meci a fost greu chiar dacă, de exemplu, în meciul din optimi scorul a arătat altceva (nr. duelul cu Mertens, câştigat de Halep 6-2, 6-1 ). Fiecare adversar e greu la acest nivel. Încerc să-mi fac treaba, să fiu motivată şi să mă bucur de moment. E o bucurie să fiu la acest turneu, să fiu aptă şi să fiu încrezătoare.
*Mâine (n.r. - astăzi) va fi un meci greu, cu o jucătoare puternică, o câştigătoare de Grand Slam, dar sunt aici şi e o mare provocare pentru mine. O să încerc să fiu cât se poate de lucidă, de calmă şi să dau tot ce am mai bun.
*De la an la an progresez şi acesta este un lucru foarte bun. Lucrez în fiecare zi ca să devin mai bună, mă bucur că fac faţă şi pot să arăt un nivel foarte ridicat. În primul rând, mă bucur că sunt aici şi asta contează.

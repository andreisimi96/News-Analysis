Patru case evacuate din cauza unui ”Dorel”. Pompierii au intervenit de...
Deflagraţia s-a produs după ce un proiectil, datând cel mai probabil din timpul celui de-Al Doilea Război Mondial, a fost lovit în timpul unor lucrări efectuate în zonă şi a explodat.
Cei trei bărbaţi munceau la exploatarea forestieră din localitatea Ciobănuş în momentul exploziei, primele informaţii fiind că una dintre victime ar fi lovit proiectilul cu un ciocan.
O echipă de pirotehnicieni a mers la locul exploziei şi urmează să stabilească exact ce fel de muniţie a explodat şi dacă explozia s-a produs accidental sau nu. De asemenea, poliţiştii cercetează cazul şi au deschis o anchetă.
„În urma exploziei, o persoană în vârstă de 27 de ani a decedat, iar alte două au fost rănite şi vor fi preluate de un echipaj de Terapie Intensivă Mobilă şi o ambulanţă şi transportate în zona Stadionului Asău, de unde vor fi preluate de un elicopter SMURD. 
Una dintre persoanele rănite a suferit o amputaţie de membru superior stâng şi multiple plăgi provocate de schije, iar cealaltă victimă rănită are artera femurală afectată, o plagă de torace şi răni în zona genitală. Urmează să se stabilească ce s-a întâmplat, ce element a explodat şi dacă acesta a fost lovit în timpul lucrărilor sau în mod intenţionat de unul dintre muncitori", potrivit reprezentanţilor ISU Bacău. 

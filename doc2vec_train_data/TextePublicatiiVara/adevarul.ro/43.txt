Augustin Jianu, după ce s-a înscris în partidul lui Ponta: PSD se dove...
„Organizaţia Judeţeană Harghita a Partidului Social Democrat se detaşează de decizia celor care au părăsit PSD pentru a se alătura celor care ne sunt opozanţi, considerând că este un gest lipsit de onoare faţă de colegii de partid, dar şi faţă de cei care au votat PSD”, a transmis PSD Harghita printr-un comunicat de presă.
Filiala susţine că PSD este şi va fi cel mai puternic partid din ţară şi va rămâne unit pentru a putea îndeplini programul de guvernare.
“PSD a fost, este şi va fi cel mai puternic partid din România. Este partidul care a realizat şi realizează cele mai importante lucruri pentru România şi pentru bunăstarea concetăţenilor noştri. Rămânem uniţi pentru a duce la îndeplinire Programul de guvernare. Mesajul Organizaţiei Judeţeane Harghita a Partidului Social Democrat este: Suntem uniţi! Nu cedăm! Mergem până la capăt!”, se mai arată în sursa citată.
În utima săptămână, mai mulţi membri PSD au părăsit partidul pentru a se înscrie în formaţiunea ProRomânia, condusă de fostul premier Victor Ponta. Astfel, mai mulţi miniştri şi lideri ai PSD au criticat dur decizia celor care au plecat, numindu-i trădători şi dezertori.
La rândul său, liderul PSD, Liviu Dragnea, a vorbit, miercuri seară, la Antena 3, despre "atitudinea de şobolan" a doi foşti premieri ai partidului, el afirmând că majoritatea este stabilă şi că "nu se dărâmă casa de la un şobolan sau doi şobolani".
"Nu vor reuşi (n.r. - să ia oameni din PSD). Este vorba de o atitudine de şobolan a doi foşti premieri ai partidului. Dar, ca orice şobolan, rod puţin, până la urmă nu se dărâmă casa de la un şobolan sau doi şobolani. Majoritatea este stabilă, avem suficiente voturi, nici pe departe nu vor strânge voturi pentru a trece moţiunea de cenzură, dar eu vreau să punctez încă o dată - miza finală nu este guvernarea, sunt dispuşi să sacriice orice, inclusiv stabilitatea României, pentru ca acele legi să nu fie aprobate", a declarat Dragnea.

Liderul PSD Liviu Dragnea a ironizat jurnaliştii care l-au întrebat de ce Parlamentul nu a respectat o decizie CCR.
Preşedintele Camerei Deputaţilor Liviu Dragnea a vorbit miercuri în Parlament despre decizia CCR prin care s-a cerut revocarea din funcţie a şefei DNA Laura Codruţa Kovesi. Acesta a precizat că „orice om din România, inclusiv preşedintele, trebuie să respecte o decizie a CCR”. Întrebat de jurnalişti de ce Parlamentul nu a respectat o decizie a CCR în trecut, Dragnea a răspuns ironic că „viaţa e frumoasă şi afară e vreme bună”.
Ştirbu, PNL: Şefului PSD îi este dificil să înţeleagă ce înseamnă libe...
Liderul PSD Liviu Dragnea a vorbit miercuri la Parlament despre decizia CCR prin care s-a cerut revocarea din funcţie a şefei DNA Laura Codruţa Kovesi, dar şi despre declaraţiile preşedintelui Klaus Iohannis cu privire la hotărârea pe care ar urma să o ia. Preşedintele Camerei Deputaţilor a precizat că deciziile CCR trebuie respectate „de orice om din România, inclusiv de preşedintele României”. 
Întrebat de jurnalişti de ce Parlamentul nu a respectat totuşi o decizie CCR prin care se cerea reducerea numărului de Parlamentari, Liviu Dragnea a răspuns ironic. 
„Vorbiţi cu Kovesi să ne aresteze pe toţi. Domnişoară, înţeleg că sunteţi supărată., înţeleg această tactică. Nu mai fiţi supărată, viaţa e frumoasă, vremea e frumoasă”. 

FOTO Clădiri din Iaşi incluse în Ruta Cultural Europeană a construcţiilor realizate în timpul regimurilor totalitare
6 iunie 2018, 08:00
Casa de Cultură a Studenţilor Iaşi FOTO Facebook CCS
Oficialii europeni au decis recent  recunoaşterea validităţii Rutei Culturale Europene “ATRIUM-Arhitectura Regimurilor Totalitare din Secolul XX în Memoria Urbană Europeană”.
Noi fonduri europene pentru extinderea celui mai mare spital de copii ...
În această Rută Culturală oficială a Consiliului Europei sunt incluse şi trei clădiri din Iaşi. Potrivit oficialilor Consiliului Judeţean Iaşi, „Ruta ATRIUM a fost confirmată din prima instanţă, fără solicitare de informaţii suplimentare. Acest rezultat, care atestă implicarea continuă şi atentă a oraşelor şi teritoriilor membre ale Rutei ATRIUM, este o apreciere importantă a întregii rute culturale pentru activităţile din ultimii ani“.
Judeţul Iaşi este membru fondator al Asociaţiei ATRIUM din anul 2013. Scopul asociaţiei este de a disemina, proteja şi promova patrimoniul european asociat cu arhitectura şi istoria secolului XX, axându-se în special pe perioada ce marchează regimurile totalitare şi dictatoriale din Europa. Din 2014, ATRIUM este una din cele 32 rute culturale certificate ale Consiliului Europei. Clădirile din Iaşi care fac parte din Ruta Culturală  Europeană “ATRIUM-Arhitectura Regimurilor Totalitare din Secolul XX” sunt: Casa Studenţilor, Hala Centrală, şi Casa Pătrată.
În Casa Pătrată îşi au sediul Prefectura Iaşi, Consiliul Judeţean, dar şi alte foruri de interes local sau naţional.
* Casa Pătrată- sediul Prefecturii şi al Consiliului Judeţean Iaşi
Hala Centrală este deţinută de o firmă privată, iar în Casa Studenţilor au loc activităţi dedicate tinerilor, fiind în patrimoniul public al statului.
* Hala Centrală
Rutele Culturale Europene sunt supuse unei evaluări complexe la fiecare 3 ani, pe baza unui dosar extensiv care colectează şi prezintă activităţile realizate, pentru a se verifica dacă sunt întrunite condiţiile recertificării.

Victor Ponta. FOTO Eduard Enea
Partidul Pro România, formaţiune al cărui principal lider este fostul premier Victor Ponta, îşi prezintă la această oră priorităţile politice pentru perioada 2018-2024. Pe lângă persoanele care şi-au anunţat recent înscrierea în Pro România, la eveniment e prezentă şi Ecaterina Andronescu, senator PSD.
Ioana Petrescu, fost ministru al Finanţelor, se înscrie în partidul lu...
UPDATE Victor Ponta: Dacă am zis că facem politica altfel, vom incepe la timp acest eveniment. Vom fi scurti, deşi eu sunt ca un jucător care a fost suspendat 3 ani pe nedrept şi simt nevoia să vorbesc mai mult.
Marile partide tradiţionale au o problemă structuralăîn a se schimba. E o obligaţia noastră de a oferi alternativa. Oameni puţini, dar sper că de bună calitate. Sper să repetăm partea bună, nu pe cea rea. La acest proiect am reuşit să conving câţiva oameni. În ultima săptămână 5.000 de oameni s-au înscris. Pro România am vrea să fie prima formaţiunea în care nu doar membrii decid.
În partid nu vreau să fie prezent baronetul, oprişanii. Nu vreau doar să facem opoziţie. Vreau ca în momentul când criticăm, să explicăm de ce am făcut asta. 
UPDATE La eveniment sunt şi ultimele persoane care au anunţat intrarea în partid: Ioana Petrescu, Augustin Jianu sau Mihai Sturzu. 
Pro România se reuneşte pentru prima dată la un eveniment oficial după recentele veniri în partid. Dacă până acum câteva zile Pro România avea doar cinci parlamentari, acum formaţiunea condusă de Victor Ponta a ajuns la 11 deputaţi. 
Săptămâna trecută şi-au anunţat înscrierea în partid Cătălin Nechifor, Gabriela Podaşcu, Mircea Dobre, Nicolae Bănicioiu, Emilia Meiroşi şi Ion Tabugan. La evenimentul de luni, adică la prezentarea priorităţilor pentru perioada 2018-2024, este prezentă şi senatoarea Ecaterina Andronescu. Aceasta a fost contracandidatul Vioricăi Dăncilă la Congresul extraordinar al PSD din martie, dar s-a retras după ce nu a fost lăsată să vorbească. 
FOTO Maria Tufan 

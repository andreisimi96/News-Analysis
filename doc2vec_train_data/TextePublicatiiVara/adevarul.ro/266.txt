28 mai 2018, 19:57
Constantin Mihai,Valentina Mihai şi Catalin Marian Mihai (de la stânga la dreapta)
O româncă a trăit trei ani de groază în Anglia, acolo unde a fost drogată şi forţată să se prostitueze de către doi bărbaţi din România şi soţia unuia dintre ei. Presa britanică i-a numit pe cei trei "familia parazită" pentru cruzimea de care au dat dovadă. Cei trei au primit în total 23 de ani de închisoare.
Trei membri ai reţelei de proxeneţi cu destinaţia Olanda, arestaţi pre...
Cele trei bestii sunt din Târgovişte. Victima, în vârstă de 20 de ani, a fost supusă bătăilor constant, forţată să bea şi să se drogheze, pentru a putea fi controlată la orice pas. Ea a fost cumpărată din România în ianuarie 2012, cu 10.000 de euro, de Constantin Mihai, un bărbat de 37 de ani originar din Târgovişte, şi de către soţia sa, Valentina.
Anchetatorii spun că tânără a fost transportată împotriva voinţei ei în Regatul Unit, forţată să lucreze ca prostituată în Ilford, o suburbie a Londrei, şi supusă bătăilor în mod constant de către Constantin Mihai. Femeia a fost deposedată de documentele de identitate şi îndopată cu alcool şi cocaină pentru a deveni dependentă de "stăpâni", potrivit  essexlive.news . 
Victimei i s-a dat un telefon conectat la conturile lor de iCloud, astfel încât comunicările şi mişcările ei să poată fi monitorizate în orice moment. Ea a fost împiedicată să ia legătura cu membrii familiei şi a fost forţată să le spună că nu mai vrea să-i vadă.
În aprilie 2015, după trei ani de prostituţie forţată, violenţă şi abuz de droguri, tânăra a reuşit să ascundă în secret destui bani pentru a cumpăra un bilet de avion către Ungaria, unde avea legături de familie. 
Ca urmare a unei investigaţii ample desfăşurate pe teritoriul Angliei şi României, anchetatorii au aflat că în acţiunile de exploatare a fost implicat şi un alt individ, Cătălin Marian Mihai, fratele lui Constantin Mihai. Cei doi fraţi şi femeia de 37 de ani au primit, în total, 27 de ani de închisoare. Au fost judecaţi pentru trafic de persoane, exploatare sexuală, controlul prostituţiei şi spălarea banilor. 
Ancheta efectuată de poliţiştii britanici de la ofiţerii de la "unitatea de răpiri şi sclavie modernă" a început în noiembrie 2015, în urma unei sesizări din partea Poliţiei Române, în colaborare cu Eurojust.
S-a constatat că fraţii Mihai aveau o reţea vastă de femei care lucrau ca prostituate. Cea care colecta sumele de bani era Valentina Mihai, soţia lui Constantin Mihai. Anchetatorii vorbesc de sume importante de bani.
În octombrie 2017, Constantin şi Valentina Mihai au fost arestaţi la adresa lor de domiciliu din Târgovişte, în urma unui mandat european de arestare, iar Cătălin Marian Mihai a fost arestat la o altă proprietate, tot din Târgovişte.
Toţi trei au fost extrădaţi în Marea Britanie şi au fost judecaţi la Curtea Crown Southwark pe 9 aprilie 2018. Constantin Mihai a primit 9 ani de închisoare, Valentin Mihai - 6 ani, iar Cătălin Mihai a fost condamnat la 8 ani de închisoare.
Catalin Marian Mihai

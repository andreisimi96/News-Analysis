4 iunie 2018, 20:08
Castelul Corvinilor. FOTO: Daniel Guţă. ADEVĂRUL.
Numărul vizitatorilor Castelului Corvinilor a fost în creştere în ultimele săptămâni, iar cei mai mulţi au venit de 1 iunie, când intrarea a fost gratuită pentru copii.
VIDEO Castelul Corvinilor, în explozia de lumini şi culori. Ce au văzu...
Aproape 15.000 de oameni au vizitat Castelul Corvinilor, în perioada 28 mai – 3 iunie.
„Dintre aceştia, 2.638 de vizitatori au fost copiii care, de ziua lor, au beneficiat de intrare liberă. Încasările au totalizat 229.276 de lei”, a informat Primăria Hunedoara. De la începutul anului Castelul Corvinilor au a fost vizitat de 95.476 de persoane, care au lăsat la caserie 1.520.297 de lei.
Castelul Corvinilor a fost construit la mijlocul secolului al XV-lea, de familia Huniazilor, pe locul unei aşezări mai vechi folosită de localnici ca adăpost împotriva invadatorilor. Încă din vremea vievodului, castelul era lăudat pentru frumuseţea sa. Meşteri francezi şi italieni s-au ocupat de împodobirea şi înfrumuseţarea edificiliui, cu arhitectură gotică şi renascentistă. De-a lungul secolelor, castelul medieval a suferit numeroase modificări, care însă nu i-au ştiribit originalitatea. Urmele picturilor care împodobeau castelul se văd şi astăzi, pe multe din zidurile lui. La 13 aprilie 1854, în timpul unei furtuni, un trăznet a provocat un incendiu mistuitor. Flăcările au transformat în scrum acoperişul din şindrilă al cetăţii, grinzile, scările de lemn, plafoanele şi au devastat aproape întreg castelul, singura uşă din lemn care nu a fost atinsă, fiind tocmai poarta închisorii, veche de cinci secole. Vreme de aproape zece ani, castelul a fost părăsit, însă apoi a intrat în cea mai amplă operaţiune de restaurare, întinsă pe aproape 40 de ani. În prezent, se numără printre cele mai vizitate monumente istorice din România.
Vă recomandăm să citiţi şi:

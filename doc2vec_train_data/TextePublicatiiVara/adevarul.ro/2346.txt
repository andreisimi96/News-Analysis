10 iunie 2018, 07:29
Simona Halep a fost susţinută din tribunele de la Roland Garros de părinţii ei, Tania şi Stere, de fratele şi cumnata, dar şi de mulţi alţi apropiaţi.
La finalul meciului, Tania şi Stere au recunoscut că au avut emoţii uriaşe pentru Simona şi au declarat:
Tania Halep: „Le doresc tuturor mamelor să trăiască astfel de clipe. Este o jucătoare completă. A devenit un om cu o mentalitate solidă şi sunt tare mândră de ea, vă doresc la fel tuturor”.
Stere Halep: „În fiecare an am venit cu gândul să câştigăm un Grand Slam, Dumnezeu a vrut să fie azi. Cea mai fericită zi a fost când m-am născut cu noroc, mi-a dat Dumnezeu un copil minunat. Va câştiga mai multe Grand Slam-uri, azi a spart gheaţa. Sunt mândru că fata mea a ajuns să reprezinte ţara mea pe acest glob. Le muţumesc lui Hagi şi Popescu că au fost alături de mine, am trecut mai uşor peste momentele grele”.

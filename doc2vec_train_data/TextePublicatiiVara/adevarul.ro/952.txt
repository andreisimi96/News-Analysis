PDM: Opoziţia are acum posibilitatea să-şi asume responsabilitatea şi ...
„Capitala Republicii Moldova rămâne pe făgaş european. Alegerea lui Andrei Năstase în funcţia de primar general înseamnă o nouă filă pentru Chişinău”, a scris Valeriu Ghileţchi pe pagina sa de Facebook.
El l-a felicitat pe Andrei Năstase cu victoria în alegeri, dar şi pe toate „forţele proeuropene care au pus umărul la această victorie”.
„Aşa cum spuneam acum două săptămâni, maturitatea, responsabilitatea şi unitatea sunt esenţiale în asemenea bătălii, inclusiv în contextul alegerilor parlamentare din această toamnă, când vom lupta încă o dată împotriva forţelor care se opun cursului european de dezvoltare a ţării”, a menţionat deputatul.
Ghileţchi s-a artat deschis pentru dialog cu noul primar ales, în „binele cetăţii şi cetăţenilor noştri”.
Amintim că Andrei Năstase, candidatul comun al PAS şi PPDA la funcţia de primar de Chişinău, l-a învins duminică, 3 iunie, în cel de-al doilea tur de scrutin, pe socialistul Ion Ceban. Andrei Năstase a obţinut 52,6% din voturi, iar Ion Ceban a acumulat 47,4%.

10 iunie 2018, 09:24
Troleibuzele întorc de duminică la Grădina Publică FOTO Costel Crângan
Începând de duminică, 10 iunie 2018, troleibuzele 102 şi 104 circulă doar până la Grădina Publică, deoarece pe restul traseului se înlocuiesc firele de contact. De asemenea, autobuzele 13 şi 36 vor circula circa trei luni pe trasee ocolitoare din cauza închiderii parţiale a străzii Basarabiei.
FOTO Ultimul model de farsă între şoferi: maşina vandalizată în parcar...
Transportul public de persoane din oraşul Galaţi suferă o serie de modificări importante în perioada următoare. Începând de duminică, 10 iunie, troleibuzele care au capăt de linie la Parcul CFR vor întoarce la Grădina Publica. Asta din cauza unor lucrări la reţeaua electrică solicitate de societatea Transurb. Călătorii vor avea la dispoziţie, pentru traseul neacoperit de troleibuze, autobuzele care circulă pe porţiunea dintre Grădina publică şi Parcul CFR (eventual Bariera Traian).
„Având în vedere că începând cu data de 10.06.2018 încep lucrările de înlocuire a firului de contact troleibuze pe str. Domnească (între Grădina Publică şi Parc CFR), str. Prundului, str. Traian, str. Alexandru Măcelaru şi b-dul George Coşbuc (până la intrarea în autobază), troleibuzele care asigură traseele 102 şi 104 vor întoarce la Grădina Publică. Transportul călătorilor între Grădina Publică şi Parc CFR va fi asigurat cu autobuzele care circulă pe traseele 18, 26 şi 27”, a anunţat Primăria Galaţi.
Alte modificări în traseele Transurb au intrat în vigoare zilele trecute. Din cauza lucrărilor de pe strada Basarabiei, autobuzele 13 şi 36 circulă pe rute ocolitoare. În următoarele trei luni, strada Basarabiei va fi închisă pe două tronsoane. Primul tronson de drum închis este cuprins între străzile Traian şi Grădina Veche, iar cel de-al doilea este între străzile Domnească şi Mihai Bravu.

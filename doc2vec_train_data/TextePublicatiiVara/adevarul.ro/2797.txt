Un basarabean a spulberat cu maşina un pieton care traversase strada prin loc nepermis şi fără să se asigure. Victima a murit pe loc
12 iunie 2018, 17:22
Foto: arhivă Adevărul
Un bărbat de 41 de ani din Republica Moldova este cercetat pentru ucidere din culpă, după ce a lovit cu autovehiculul pe care îl conducea un pieton. Din primele verificări,  a reieşit că victima a ieşit brusc în faţa maşinii, iar şoferul nu a mai putut evita impactul.
A pierdut controlul volanului şi a pătruns pe contrasens, lovind front...
Un nou accident mortal în care a fost implicat un pieton neatent a avut loc pe 12 iunie.
”Un bărbat de 41 ani, din Republica Moldova, a condus autoturismul pe D.E. 87, dinspre punctul de trecere a frontierei Giurgiuleşti către Galaţi, iar la km 144 a surprins şi accidentat mortal un bărbat de 43 ani, angajat în traversarea părţii carosabile prin loc nepermis şi fără a se asigura, în prealabil”, a declarat comisarul şef Gabriela Costin, purtătorul de cuvânt al Inspectoratului de Poliţie Judeţean Galaţi.
Poliţiştii au deschis un dosar penal în acest caz pentru ucidere din culpă.

12 iunie 2018, 17:55
Africa de Sud - acţiune de protest faţă de crimele comise împotriva fermierilor FOTO Getty Images
Confruntaţi cu creşterea pericolului de a fi atacaţi, fermierii albi din Africa de Sud iau cursuri de autoapărare de la foşti membri ai forţelor speciale israeliene.
Femeile Black Mambas: elita africană antibraconaj
Potrivit organizaţiei AfriForum, 74 de fermieri au fost ucişi în perioada 2016-2017 în Africa de Sud, marea majoritate a acestor victime fiind membri ai populaţiei albe.
Puşi în faţa acestui bilanţ dar şi în faţa ameninţărilor cu expropierea venite din partea preşedintelui Cyril Ramaphosa, unii fermieri albi din Africa de Sud s-au simţit ameninţaţi şi au solicitat cursuri de autoapărare de la foşti membri ai serviciilor speciale israeliene, după cum arată un reportaj al postului britanic Sky News.
„Îi antrenăm să facă faţă la fel şi fel de atacuri“, spune Idan Abolnik, unul dintre instructorii israelieni, menţionând lupte urbane, corp la corp, tehnici de rezistenţă, dar şi de colectare de informaţii.
Cursul costă aproximativ 1.300 de euro de persoană şi durează două săptămâni, în ritm intensiv.
Albii reprezintă 8% din populaţia Africii de Sud şi deţin 72% din fermele acestei ţări afectate cândva de o politică de segregare a raselor, intrată în istorie ca apartheid.
Cyril Ramaphosa are în vedere inversarea acestei situaţii, anunţând la 20 februarie o reformă agrară de „reparare a gravei nedreptăţi istorice“ impuse majorităţii de culoare în timpul apartheid-ului, care a luat sfârşit în 1994.
O lege 1913 atribuie doar 13% din terenuri sud-africanilor de culoare. În opinia lui Ramaphosa, această lege este un „păcat originar“.
Congresul Naţional African, vârful de lance al luptei anti-apartheid, a fost propulsat în 1994 spre putere cu promisiunea de a redistribui, în cinci ani, 60.000 de ferme către 30% din populaţia de culoare. Numai 8% din acest plan a fost îndeplinit.
+3 (3 voturi)

7 iunie 2018, 16:08
Fotbal pentru Prietenie
În ajunul evenimentelor finale ale programului internaţional de respnsabilitate socială pentru copii al Gazprom, Fotbal pentru Prietenie, a avut loc prezentarea premiului cel mare din cadrul acestuia – Cupa Celor Nouă Valori, la Casa de Fotbal a Rusiei.
Au fost aleşi reprezentanţii României în  proiectul Fotbal pentru...
La eveniment au participat Preşedintele Comitetului Tehnic al Uniunii de Fotbal din Rusia, Nikita Simonyan, Directorul Adjunct al Uniunii de Fotbal din Rusia, Alexander Zorkov, Directorul Executiv al Primei Ligi de Fotbal din Rusia (RFPL), Sergey Cheban, Director General Adjunct al RFU pe plan international, Ekaterina Fedyshina şi antrenorul senior al echipei de tineret rus, Alexander Kerzhakov. Directorul Adjunct al Departamentului de editură "Sport-Express", Dmitry Zelenov, a fost moderatorul prezentării.
În timpul conferinţei de presă, Tinerii Participanţi la programul Fotbal pentru Prietenie - Dennis Aladyev (Penza) şi Daniel Korobkov (Moscova) au discutat despre istoria şi semnificaţia premiului unic Cupa Celor Nouă Valori, dar şi despre modul în care se pregătesc pentru evenimentele majore din cadrul programului care se va desfăşura la Moscova în perioada 8-15 iunie.
În cel de-al 6-lea sezon al programului Fotbal pentru Prietenie, Cupa Celor Nouă Valori va fi acordată uneia dintre cele 32 de echipe naţionale de fotbal care participă la Cupa Mondială FIFA 2018 din Rusia. Câştigătorul premiului va fi ales prin intermediul voturilor pentru Tinerii Ambasadori din 211 ţări şi regiuni ale lumii: în cadrul Taberei Internaţionale a Prieteniei din perioada 9-11 iunie, Tinerii Participanţi la program vor numi topul primelor trei echipe. Rezultatele vor fi anunţate pe 13 iunie, la Forumul Internaţional pentru Copii Fotbal pentru Prietenie, iar o copie a Cupei, realizată de faimosul sculptor german Achim Ripperger, va fi inclusă în expoziţia permanentă a Muzeului de Fotbal din Rusia începând din iunie 2018.
Cupa Celor Nouă Valori este un trofeu unic care celebrează principalele nouă valori ale programului - prietenie, egalitate, corectitudine, sănătate, pace, devotament, victorie, tradiţie şi onoare.
"Uniunea de Fotbal din Rusia a colaborat încă de la început cu programul Fotbal pentru Prietenie. În 2013, când proiectul abia începea, au participat copii din doar 8 ţări, iar în acest an, numărul total de participanţi provine din 211 ţări şi regiuni! Este nemaipomenit de plăcut să fim martorii popularităţii crescânde din întreaga lume a programului. Acest fapt sugerează că valorile promovate de Fotbal pentru Prietenie sunt cu adevărat importante pentru toată lumea şi sunt împărtăşite de copii şi adulţi de pe tot globul. Este un real succes! Aşteptăm cu nerăbdare rezultatul votului copiilor, pentru a afla care dintre echipele naţionale ale Cupei Mondiale din 2018 va primi acest premiu unic", a declarat Alexander Alaev, Directorul General al Uniunii de Fotbal din Rusia.
"Le urez mult noroc tuturor Tinerilor Ambasadori ai Programului Fotbal pentru Prietenie în promovarea valorilor umane fundamentale, cum ar fi justitia, victoria si onoarea. Este imposibil să devii un fotbalist de succes, un antrenor sau un reprezentant al oricărei alte profesii, în lipsa înţelegerii acestor principii fundamentale. Cu un an în urmă, am fost destul de norocos să asist la Campionatul de Fotbal pentru Prietenie din Sankt Petersburg, unde au jucat copii din 64 de ţări. Pe parcursul Campionatului, juraţii aveau o singură atribuţie, cea de a monitoriza durata meciurilor şi nu au existat neînţelegeri pe teren, ci doar prietenie adevărată şi dreptate. Mă bucur că puştii de 12 ani promovează astfel de valori minunate si ne arată nouă, adulţilor, ceea ce ar trebui să fie nu numai fotbalul, dar şi viaţa însăşi", a declarat faimosul jucător de fotbal, maestru onorat al sporturilor din Rusia şi Ambasadorul programului Fotbal pentru Prietenie, Alexander Kerzhakov.
Anul acesta, 11 Tineri Antrenori din oraşele-gazdă ale Cupei Mondiale FIFA 2018 din Rusia iau parte la programul Fotbal pentru Prietenie. Primul preşedinte al Comitetului Tehnic al Uniunii de Fotbal din Rusia, Nikita Simonyan, a subliniat importanţa dezvoltării programului care formează atât echipele de copii şi tineri, cât şi antrenorii acestora, remarcând succesul programului Fotbal pentru Prietenie din acest punct de vedere.
"Fotbalul este o şcoală a vieţii, pentru că în fotbal simţi o întreagă varietate de emoţii, iar această bogăţie spirituală va rămâne cu tine pentru tot restul vieţii. Valorile fotbalului sunt purtate în profunzimea fiecărei persoane în timpul vieţii, iar cea mai importantă valoare a fotbalului este comunicarea. Am jucat recent un meci amical la Volgograd, disputat între echipe alcătuite din tineri proveniţi din diferite tari. După meci, jucătorii ruşi şi germani au început să comunice, au râs, se înţelegeau perfect, în ciuda faptului că nu vorbeau aceeaşi limbă. Poate că nu se vor mai întâlni în viitor, dar îşi vor aminti acele emoţii şi experienţe toată viaţa", a declarat Ekaterina Fedyshina, director adjunct al RFU pe plan internaţional.
"Când urmăreşti un meci de fotbal, te gândeşti că este o mică replică a planetei noastre. Fotbalul reuneşte totul. Nouă valori - prietenie, egalitate, corectitudine, sănătate, pace, devotament, victorie, tradiţii şi onoare – ele reprezintă forţa guvernantă nu numai în sport, ci şi în viaţa de zi cu zi. Este minunat că puştii creează prietenii, atât pe terenul de fotbal, cât şi în afara acestuia. Datorită acestui program, în familia noastră, a fotbalului, există încă trei milioane de oameni. Vă aşteptăm mereu la meciurile din Prima Ligă de Fotbal din Rusia", a declarat Sergey Cheban, directorul executiv al Primei Ligi din Rusia.
“Este minunat că programul Fotbal pentru Prietenie oferă Tinerilor Participanţi posibilitatea de a alege clubul de fotbal profesionist care primeşte un premiu atât de neobişnuit şi important, Cupa Celor Nouă Valori. Acest lucru îţi permite să te simţi ca o parte a ceva global şi important. Este admirabil faptul că organizatorii programului sunt gata să ne încredinţeze o astfel de decizie nouă, copiilor obişnuiţi din întreaga lume, care merg la şcoală în fiecare zi şi joacă fotbal prin curte. În plus, cred că cele nouă valori ale programului joacă un rol important în viaţa fiecărei persoane, ba chiar mai important – în viaţa fiecărui jucător de fotbal. Aşadar, în cadrul evenimentelor finale ale programului, voi împărtăşi cu drag aceste valori şi modul prin care fotbalul şi prietenia unesc ţările, culturile şi popoarele în întreaga lume", a declarat Tânărul Ambasador al programului Fotbal pentru Prietenie, Denis Aladiev (12 ani).
"Pentru mine, cele nouă valori-cheie ale programului reprezintă un ghid în relaţia cu alte persoane. Cred că este imposibil să devii o persoană bună şi de succes fără să aderi la valorile umane principale. Mă bucur că programul Fotbal pentru Prietenie ne permite mie şi altor oameni din întreaga lume să devenim ambasadori ai prieteniei, egalităţii, corectitudinii, sănătăţii, păcii, devotamentului, victoriei, tradiţiilor şi onoarei. Cu cât mai mulţi oameni din întreaga lume discută şi atrag atenţia asupra acestor valori, cu atât mai bună va fi viaţa noastră. Cred că un premiu precum Cupa Celor Nouă Valori ar trebui acordat în viitor nu numai celor mai bune cluburi de fotbal, ci şi celor care promovează de multă vreme aceste valori în propriul lor domeniu de activitate - de exemplu, doctori, profesori sau organizaţii caritabile care salvează oameni", a declarat Tânărul Ambasador al Programului Fotbal pentru Prietenie, Daniel Korobkov (12 ani).

30 mai 2018, 17:44
S-a dat startul unei noi campanii pentru semnalarea abuzurilor asupra minorilor, „Tu cum te simţi azi?”, lansată de asociaţia Telefonul Copilului.
Raportul „Bunăstarea copilului în mediul rural“ 2018:  3% din copii nu...
Concret, în cadrul campaniei pot fi semnalate abuzurile asupra minorilor, inclusiv cele de hărţuire online şi fizică, pe platforma www.116111.ro. Cu acest prilej, asociaţia a lansat şi o aplicaţie mobilă, HappyGraff, ce funcţionează ca un jurnal în care adolescenţii îşi pot înregistra stările emoţionale, informează Agerpres. 
Potrivit sursei citate, aplicaţia mobilă poate fi accesată pe telefoane cu sistem de operare Android şi este disponibilă pentru descărcare în Google Play în mod gratuit. Aplicaţia poate fi descărcată şi din website-ul campaniei.
„Monitorizarea stărilor emoţionale îi ajută pe tineri să se cunoască mai bine şi să identifice mai uşor trăirile şi situaţiile care le provoacă disconfort, în mod specific cele provenite în urma unor situaţii de abuz, de hărţuire online şi offline. În acest fel, pot apela încă din fazele incipiente ale abuzului sau hărţuirii la suport şi la resurse specializate pentru depăşirea acestor situaţii dificile, prin intermediul funcţiilor de chat, email sau apel telefonic către specialiştii Telefonul Copilului”, arată un comunicat. 
Lansată în preajma Zilei Internaţionale a Copilului, campania îşi propune să atragă atenţia şi asupra demersurilor de protecţie a copiilor în spaţiul virtual.

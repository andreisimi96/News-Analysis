Avertisment: Rujeola se răspândeşte rapid pe teritoriul R. Moldova
În opinia lui Ion Tăbârţă, politica paşilor mici a fost bună la momentul dezgheţării relaţiei, după ruptura care a avut loc în 2003-2004. Expertul a mai spus că Partidul Socialiştilor este vocea Tiraspolului la Chişinău.
„Ceea ce exprimă preşedintele ţării şi Partidul Socialiştilor, mai degrabă, se pliază pe interesele şi poziţia Tiraspolului în  reglementarea problematicii transnistrene, decât pe interesul real naţional al Repulicii Moldova. Or, aceasta este marea problemă: noi nu avem o viziune la nivel de întreagă societate”, spune Iot Tăbârţă.
Alexandru Postica, director de programe la Asociaţia „Promo-LEX”, spune că ceea ce se întâmplă în acest moment în relaţiile dintre Chişinău şi Tiraspol pot fi consideraţi anumiţi paşi, dar ei nu duc la soluţionarea conflictului în sine.
„De aici, într-adevăr, este rolul societăţii civile să pună accentul pe chestiuni principiale, chestiuni care demonstrează un proces ireversibil de reintegrare. Or, ce avem noi la acest moment sunt nişte soluţionări de probleme care se află pe ordinea de zi de mai mult timp”, afirmă Alexandru Postica.
Potrivit lui, aceste acţiuni, cum ar fi dreptul la educaţie, dreptul la proprietate, sunt nişte procese care în orice moment pot fi date peste cap.
În perioada 29-30 mai, la Roma au avut loc negocieri în formatul 5+2. Înţelegerea atinsă este ca toate aspectele ce ţin de „pachetul din opt puncte” în procesul de reglementare transnistreană să fie finalizate până la sfârşitul anului. Angajamentul este reflectat în Protocolul de la Roma, semnat de părţi, mediatori şi observatori. Protocolul include termene şi mecanisme adoptate de părţi pentru a asigura finalizarea rapidă a priorităţilor restante.

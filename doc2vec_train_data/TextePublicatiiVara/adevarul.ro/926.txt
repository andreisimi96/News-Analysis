4 iunie 2018, 06:00
Dalii FOTO Pixabay
Cei care doresc să aibă grădina sau veranda plină de culoare în perioada verii trebuie să aleagă mai ales florile perene, care nu necesită plantare în fiecare an, uşor de întreţinut.
Secretul rozelor de acasă. Cum să ai o grădină plină, din aprilie până...
Chiar dacă mai este considerată luna florilor, începând cu luna iunie, grădinile cunosc o explozie de culoare. Florile de vară ne pot transforma grădinile într-un adevărat colţ de rai. Secretul este să alegem plantele rezistente, care nu sunt foarte pretenţioase şi pot fi îngrijite uşor.
Vă prezentăm astăzi, la recomandarea inginerului horticol Simona Savu, zece dintre cele mai frumoase florile de vară pentru grădină. 
Petuniile  sunt florile multicolore care înfloresc pe tot parcursul verii. Cu forme şi nuanţe dintre cele mai frumoase, petuniile cresc fie sub forma unor tufe, fie sub forma unor tufişuri în cascadă, uşor de întreţinut.
Petuniile preferă soarele şi solul umed, astfel că se recomandă plantarea acesora în zone în care să beneficieze de cât mai multă lumină şi să fie ferite de vânt.
Margaretele sunt florile care dacă sunt îngrijite corespunzător vor înflori şi vor înveseli grădinile veri la rând. Se recomandă plantarea acestora într-un sol cu pH neutru, într-o zonă cu multă iarbă. Pentru protejarea de dăunători, pot fi folosite insecticide cu spectru larg. Chiar dacă odată cu venirea toamnei se vor usca, margaretele vor reveni la viaţă anul următor
Brumărelele  sunt alte flori de vară spectaculoase. Cu forme rotunde sau de ciorchine, brumărelele au culori diverse: roz, violet, roşu sau alb. Pentru a înflori o perioadă cât mai îndelungată, brumărelele trebuie plantate la soare sau în zone parţial umbrite.
Brumărerele trebuie ferite de umiditate, care favorizează apariţia unei boli specifice acestei, cunoscută sub denumirea comună de făinare.
Pentru a ne bucura de frumuseţea cât mai mult timp, trandafirii necesită o îngrijire specială. În lunile de iarnă, trebuie protejaţi de ger, primăvara trebuie tăiaţi şi trataţi cu îngrăşământ care să stimuleze înflorirea. Trandafirii trebuie plantaţi în zone cu multă lumină, într-un sol fertil. Se recomandă udarea în fiecare zi, dimineaţa sau seara. 
Asemenea trandafirilor, daliile înfloresc pe tot parcursul verii. Desi înfloresc mai tarziu decat alte flori de vară, rezistă până toamna tarziu, când cade prima brumă. În cazul lor, bulbii se scot din pământ în fiecare toamnă, urmând a fi replantaţi primăvara următoare. Pentru a-şi păstra calităţile, tuberculii se introduc într-un amestec de nisip şi rumeguş şi se păstrează într-un loc protejat, pentru a nu îngheţa în timpul iernii.
Cârciumăresele sunt printre cele mai rezistente flori de vară, care nu necesită condiţii speciale. Se plantează direct prin seminţe, nefiind necesare răsaduri. Florile cunosc o varietate de culori şi înfloresc până toamna târziu. 
Este una dintre cele mai apreciate flori de vară, graţie coloritului impresionant, care variază de la alb, portocaliu, galben, la mov, roşu sau roz. Gura leului preferă zonele însorite şi solurile fertile, bogate in humus, cu un pH neutru şi cu o umiditate medie.
Mâna Maicii Domnului este un arbust cu flori cu miros îmbătător  şi ramuri ce pot ajunge şi până la zece metri lungime. Este arbustul ideal, spun horticultorii, pentru decorarea foişoarelor sau a zidurilor.
Asemenea florilor de vară, preferă locurile însorite şi solurile bine drenate, umede. Nu este necesara tundere, iar pentru dezvltarea cât mai frumoasă se recomandă amenajarea unor suporturi speciale.
Crinii albi, cu miros puternic sau criniiportocalii sunt, la rândul lor, flori spectaculoase de vara. Cresc în soluri fertile, atât în locuri însorite cât si în cele parţial umbrite, dar pentru a înflori este necesară expunerea la soare. Crinii se înmultesc prin bulbi, care se plantează toamna sau primăvara.
Cunoscute şi sub denumirile populare Barba Împaratului, Trei-frati-patati sau Catifeluţa, panseluţele sunt flori de dimensiuni mici viu colorate. Ele pot fi plantate atât în grădină, cât şi la ghiveci. Prefera solurile acide sau neutre şi zonele umbroase. 

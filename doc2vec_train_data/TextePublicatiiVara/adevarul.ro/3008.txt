Campania europeană de prevenire a furturilor din buzunare. Participă poliţişti din 25 de state europene
13 iunie 2018, 15:49
Foto: arhivă Adevărul
Astăzi, 13 iunie, s-a lansat campania europeană de prevenire a furturilor din buzunare „Protect Your Pocket!”, iniţiativă a Reţelei Europene de Prevenire a Criminalităţii (EUCPN) din cadrul Comisiei Europene.
Hoţi specializaţi în furturi din locuinţe prin metoda „verificări la i...
Scopul proiectului este conştientizarea populaţiei cu privire la măsurile de autoprotecţie ce trebuie adoptate pentru a preveni furturile din buzunare.
De aceea, poliţii din 25 de state europene, printre care şi Poliţia Română, partenere în cadrul EUCPN şi EUROPOL, şi-au unit forţele pentru lansarea acestei campanii de prevenire. Astfel, în mediul urban, oamenii vor putea viziona pe ecrane stradale trei videoclipuri, concepute pentru diseminarea mesajului.
”Fiecare film demonstrează, cu umor, cum un personaj animat nu acordă atenţie obiectelor din buzunarele lui, în timp ce se află într-o mare mulţime”, a declarat comisarul şef Gabriela Costin, purtătorul de cuvânt al IPJ Galaţi.
Oamenii legii apreciază că o atenţie sporită trebuie acordată bunurilor dumneavoastră, mai ales atunci când vă aflaţi în aglomeraţie, la evenimente (concerte, spectacole, festivaluri, pe stadion, în mijloacele de transport în comun), unde hoţii de buzunare pot profita de orice moment pentru a acţiona. Este recomandat să nu purtaţi bani sau valori în buzunarele laterale ale hainelor.

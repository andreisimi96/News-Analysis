Simona Halep a avut o reacţie de eliberare totală la câteva secunde după ce a reuşit punctul care i-a adus primul Grand Slam din carieră.
Simona Halep a „rupt“, în sfârşit, blestemul finalelor pierdute de Grand Slam şi după înfrângerile de la French Open (2014, 2017) şi Australian Open (2018) a reuşit să ridice trofeul deasupra capului la Roland Garros.
Imediat după victoria cu Sloane Stephens (10 WTA), scor 3-6, 6-4, 6-1, Halep s-a urcat în loja ei de pe arena „Philip-Chatrier“, acolo unde a fost felicitată de stafful ei, de părinţii ei şi de invitaţii speciali pe care i-a avut la această finală.
Cel mai emoţionant moment a fost atunci când antrenorul Simonei, Darren Cahill, şi-a luat eleva în braţe cu lacrimi în ochi şi a felicitat-o pentru victorie.
VEZI IMAGINILE CU REACŢIA SIMONEI HALEP DUPĂ VICTORIE

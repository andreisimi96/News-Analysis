26 mai 2018, 17:17
Sportivii legitimaţi la cluburi din oraş i-au invitat pe doritori să li se alăture FOTO: Alina Mitran
Prima zi a evenimentului „Bucurie în mişcare“ a strâns pe Esplanada Slatinei sute de copii, ei fiind cei mai încântaţi de posibilitatea de a juca tenis de masa, fotbal, tir cu arcul, baschet, badminton.
„Bucurie în Mişcare“, evenimentul care se desfăşoară în perioada 26-27 mai 2018 la Slatina, îi cheamă pe copii şi părinţi să facă sport. Sportivi legitimaţi la diverse cluburi din oraş participă pentru a-i motiva pe cei intersaţi să joace şi fac, de asemenea, demonstraţii. Cele mai solicitate puncte de joc au fost tirul cu arcul şi  terenul de fotbal, însă sportivii au schimbat cu bucurie rolurile între ei, antrenându-I rapid şi pe cei de pe margine. 
Evenimentul face parte din Campania „Bucurie în Mişcarea România“, organizată la nivel national de Asociaţia 11even din Cluj-Napoca, printre cele 12 oraşe desemnate să găzduiască mişcarea sportive fiind şi Slatina (tot în acest week-end are loc o acţiune similar la Galaţi).
Dacă programul de sâmbătă după-amiază a fost în parte dat peste cap de ploaia venită fără veste, organizatorii îi aştepată pe cei interesaţi de mişcare şi duminică, 27 mai 2018, după următorul program:
10:00 – 18:00 – activităţi şi jocuri pentru copii şi tineri
11:00 – 16:00 – concurs de badminton elevi de la Şcoala generală „Nicolae Iorga“, prof. E. Barbu
11:00 – 18:00 – turneu de minifotbal cu CSS Slatina, antrenor Popa Marius. LPS Slatina,antrenori I. Pârvulescu şi G. Oancea. CSM Slatina, antrenor I. Mitrache. Scoala de fotbal, antrenor Costin Ion. Şcoala de fotbal, antrenor I Vintilă. Şcoala de fotbal, antrenor C. Noaje
11:00 – 17:00 – concurs tenis de masa cu CSM Slatina, antrenori: Petre Arnăutu, Felicia Coneschi
12:00 – 15:00 – demonstratii de Karate, cu Antrenor: prof. Romeo Costică
17:00 – 18:00 – invitaţie la Fitness, Clubul TTW Sport, instructor Simona Floricel

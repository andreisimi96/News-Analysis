8 iunie 2018, 10:38
FOTO: Facebook Marşul Bucharest Pride 2018
Ce  înseamnă decizia Curţii de Justiţie a Uniunii Europene în cazul Coman şi cum va fi la Marşul Bucharest Pride 2018?  Sunt doar câteva dintre întrebările la care ne vor răspunde Vlad Viski şi Robert Raţiu, membri ai asociaţiei MozaiQ (care militează pentru drepturile persoanelor LGBT), la Adevărul Live, începând cu ora 12.00.
Marşul Bucharest Pride se va desfăşura, sâmbătă, de la ora 17:30. Punctul de întâlnire este pe Calea Victoriei (între intersecţia Piaţa Victoriei - Calea Victoriei), de unde se va porni în marş către Piaţa Universităţii.
Redăm mai jos detaliile evenimentului transmise de organizatori şi partenerii implicaţi:
În urmă cu 40 de ani, la San Francisco, steagul curcubeu creat de artistul Gilbert Baker devenea simbolul mişcării PRIDE. Sub acelaşi steag mii de oameni din San Francisco mărşăluiau pe străzile oraşului pentru respectarea drepturilor persoanelor lesbiene, gay, bisexuale şi transgender.
În 2018, la Bucureşti, sub acelaşi steag curcubeu, Marşul Bucharest Pride se mută pe Calea Victoriei.
Sâmbătă, 9 iunie, ora 17:30, vino cu familia şi prietenii în Piaţa Victoriei, la Marşul Bucharest Pride.
17:30 – 18:00 - Ne întâlnim pe Calea Victoriei, pe carosabil, între intersecţia Piaţa Victoriei - Calea Victoriei şi intersecţia Strada Sevastopol - Calea Victoriei. [traficul auto pe Calea Victoriei va fi oprit]
18:00 – 19:30 - Pornim în marş pe Calea Victoriei şi parcurgem traseul de 2.3 km, până în Piaţa Universităţii. Pride outfits, rainbow flags, pop beats, electro sounds pe Calea Victoriei.
19:30 – 20:30 – Finalizăm marşul în Piaţa Universităţii, pe esplanada cu statui. [traficul rutier va reîncepe pe Bulevardul Regina Elisabeta]
Marşul Bucharest Pride este evenimentul central din cadrul Festivalului Bucharest Pride 2018, organizat de Asociatia Accept . 
Parteneri MozaiQ | MACAZ - Bar Teatru Coop. | Verde Stop Arena | Ambasada Germaniei Bucureşti | Goethe-Institut Bucuresti | British Embassy Bucharest | British Council Romania | Irish Embassy Bucharest | Ambassade de France en Roumanie | Institutul Francez | Centrul Ceh (Czech Centre Bucharest) | Q Sports Romania | TRANSform | PRIDE România | ClujPride | Aras Bucuresti | Checkpoint Queens | Gender Talk | Centrul de Teatru Educaţional Replika | Apollo111 Barul | Mobius Gallery | DESCHIS Gastrobar | Thors Hammer Bar Bucharest | Queens Club Bucharest | Manasia Hub | Green Hours jazz-café | Grupul pentru Dialog Social (GDS) | ActiveWatch | MNAC Bucharest | Centrul Naţional al Dansului Bucureşti | Salonul de proiecte | H&M | Rezidenţa BRD Scena9 | Colivia | Blueberry Garden & Bistro | Siemens Romania | Frontline Club Bucharest
CJUE: perechile gay căsătorite în afara ţării vor fi recunoscute în România.
Curtea de Justiţie a Uniunii Europene a decis marţi, 5 iunie, că perechile gay căsătorite în afara ţării vor fi recunoscute în România. Un cuplu gay a cerut recunoaşterea statutului de soţi în urma unei căsătorii în afara graniţelor ţării noastre.
„Noţiunea 'soţ', în sensul dispoziţiilor dreptului Uniunii privind libertatea de şedere a cetăţenilor Uniunii şi a membrilor familiilor lor, cuprinde soţii de acelaşi sex. Deşi statele membre sunt libere să autorizeze sau să nu autorizeze căsătoria homosexuală, ele nu pot împiedica libertatea de şedere a unui cetăţean al Uniunii prin refuzul de a acorda soţului său de acelaşi sex, resortisant al unei ţări non-UE, un drept de şedere derivat pe teritoriul lor“, se arată în decizia CJUE.
După decizia CJUE cazul se întoarce pe masa Curţii Constituţionale a României (CCR), urmând ca instanţa să se pronunţe asupra constituţionalităţii interdicţiei recunoaşterii căsătoriilor civile încheiate în afara României, între două persoane de acelaşi sex. Primul termen la CCR este pe 7 iunie 2018.
Cazul Coman-Hamilton s-a aflat pe rolul CCR în decursul anului 2016, timp în care au avut loc două audieri. În noiembrie 2016, CCR a decis să transmită întrebări preliminare către CJUE, pentru a clarifica dacă noţiunea de „soţi“ din dreptul european privind libera circulaţie include şi soţii de acelaşi sex.

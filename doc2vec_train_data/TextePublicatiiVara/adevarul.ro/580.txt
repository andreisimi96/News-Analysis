31 mai 2018, 12:20
Soldaţi daci şi romani, gladiatori şi militari români din Primul Război Mondial, acompaniaţi de fanfara Garnizoanei Buzău, vor defila cu torţe în deschiderea celei de-a doua ediţii a Buzău Fest, sărbătoarea judeţului Buzău desfăşurată în perioada 1-2 iunie.
La ora 21.00, soldaţii vor porni din faţa Catedralei Arhiepiscopale şi vor urma traseul: Bd. Unirii – Bd. Nicolae Bălcescu – Parcul Crâng, urmând a se opri la Obelisc, acolo unde soldaţii bulgari vor executa un exerciţiu tactic.
Anul trecut, sărbătoarea judeţului Buzău a adunat laolaltă mii de buzoieni veniţi să se distreze şi să participe la diferitele activităţi culturale şi meşteşugăreşti organizate în staţiunea Sărata Monteoru. 
De un mare succes s-a bucurat şi defilarea cu torţe, care a deschis, practic, seria manifestărilor dedicate primei ediţii a BUZĂU FEST.

Serviciul secret britanic MI6 vrea să scape de imaginea lui James Bond VIDEO
30 mai 2018, 14:18
Actorul Daniel Craig
Pentru prima dată în cei 109 ani de existenţă, servicul de spionaj extern al Marii Britanii, MI6, pentru care lucrează, în faimoasa serie de ficţiune, şi celebrul agent 007, îşi face reclamă televizată. Scopul este acela de a nu mai fi asociat cu celebrul spion din filme şi pentru a-şi diversifica recrutarea.
Pentru a scăpa de imaginea lui James Bond şi a recruta mai multe femei şi membri ai unor minorităţi etnice, MI6 a lansat o campanie tv  cu mesajul „în secret, noi suntem exact ca voi”.
Nu, spionii britanici nu sunt toţi ca James Bond: acesta este mesajul transmis de prima reclamă de televiziune a Serviciului de Informaţii Externe al Maiestăţii Sale, menită să schimbe imaginea MI6 şi să-şi diversifice recrutarea.
Primele câteva secunde ale clipului te duce cu gândul deliberat la un film de spionaj: ape întunecate, muzică adecvată şi un rechin uriaş cu  gura deschisă, gata să-şi înghită pradă. „Suntem agenţi de informaţii, dar nu facem ceea ce credeţi“, vine apoi mesajul.
Apoi, videoclipul trece la un copil care urmăreşte, pe jumătate intrigat, pe jumătate îngrijorat, un prădător formidabil, înainte de a se refugia râzând în braţele mamei sale, în timp după un plan mai larg realizezi că scena are loc într-un acvariu . Apoi fondul muzical devine atrăgător şi pozitiv, iar o voce spune : „Suntem ofiţeri de spionaj, dar nu facem ce crezi tu că facem. Contează nu să poţi rămâne calm în bazinul cu rechini, ci să poţi găsi indiciile ascunse“, spune o voce, care apoi conchide: MI6 - în secret, suntem exact ca voi“.
Nu spion curajos şi seducător, nu urmăriri cu maşini sau împuşcături. Filmuleţul evidenţierea competenţelor umane şi intelectuale pe care MI6 doreşte să le vadă la cei 800 de agenţi pe care intenţionează să îi recruteze până în 2021 .
„În multe privinţe, oamenii pe care îi angajăm au calităţi care se găsesc la multe persoane“, spune managerul de recrutare al agenţiei, o mamă al cărui nume nu este divulgat. Candidatul ideal? Cineva cu o „inteligenţă emoţională“ şi „socială“, precum şi cu un „simţ al integrităţii şi creativităţii“, spune aceasta, citată de Huffingtonpost.
Prin diversificarea recrutării, agenţia va putea combate mai bine riscul de „gândire în grup“ care apare dacă are un personal prea omogen, subliniază un cadru al MI6.  În 2016 la nivel de cadre de conducere în agenţie era doar  24% femei şi nici unul din rândul minorităţile etnice.
Serviciul britanic de informaţii externe MI6 va permite, în premieră, recrutarea unor angajaţi descendenţi ai imigranţilor .
Directorul serviciului, Alex Younger, a anunţat că renunţă la regula conform căreia noii recruţi trebuie să provină din părinţi născuţi amândoi în Marea Britanie şi că de acum înainte li se va cere doar să fie născuţi în Regatul Unit.
În efortul de a creşte "diversitatea" personalului, MI6 vrea de asemenea să încurajeze angajarea de femei cu copii, persoane de culoare şi provenite din rândul minorităţilor etnice.
„Vreau să profit de această ocazie pentru a risipi miturile care-i fac adesea pe potenţialii candidaţi să se autoexcludă“, a declarat presei Alex Younger. „Mesajul meu este simplu: nu există un ofiţer MI6 standard, dacă ai ce trebuie, depune-ţi candidatura", a adăugat el.

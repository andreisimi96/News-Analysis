4 iunie 2018, 09:31
Barbatul a legat cainele dupa masina Foto-ebihoreanul.ro
Imagini înfiorătoare pe o stradă din Oradea. Şoferul unei maşini de teren a fost filmat în timp ce târa după maşină un câine. El a fost oprit în trafic de poliţişti.
Un orădean a fost surprins în trafic duminică, aproape de miezul nopţii, în timp ce târa după maşina sa un câine legat. Întâmplarea a fost filamată de către mai mulţi participanţi la trafic.
Potrivit reprezentanţilor IPJ Bihor, întâmplarea a avut loc în jurul orei 23.30.
“Şoferul a fost depistat în trafic de către poliţiştii orădeni de ordine publică, pe strada Calea Aradului din municipiul Oradea. Este vorba despre un orădean în vârstă de 49 de ani. În cauză a fost întocmit un dosar penal şi se fac cercetări sub aspectul săvârşirii infracţiunii de rele tratamanete aplicate animalelor”, a precizat comisar Alina Dinu, purtătorul de cuvânt al IPJ Bihor.
Bărbatul susţine că a călcat animalul pe centura oraşului, după care a tras pe dreapta, între timp animalul fiind călcat de un TIR. Şoferul s-a gândit că animalul are stăpân, are cip şi poate fi identificat şi ar fi bine să-i spună stăpânului ce s-a întâmplat cu animalul. El susţine că nu l-a putut urca în maşină pentru că era plin de sânge, astfel că s-a gânduit să-l lege după maşină. 
"Om nebun! Trage un câine după el pe toată Centura. A fost oprit în Calea Aradului, de 3 echipaje, după ce s-a sunat la 112", a scris o femeie pe Facebook, potrivit ebihoreanul.ro

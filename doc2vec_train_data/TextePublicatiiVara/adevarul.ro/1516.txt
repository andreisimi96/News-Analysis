6 iunie 2018, 07:39
Ştii de unde îţi vor veni banii la pensie? Indiferent cât mai ai de muncit până la pensie, este important să ştii de unde îţi vor veni banii şi ce se întâmplă cu ei până atunci.
Istoric, pensia ta vine din secolul al XIX-lea, când au apărut primele sisteme de pensii de stat. Acestea s-au generalizat în prima parte a secolului XX, presupunând un model în care angajaţii actuali plătesc pensia celor ieşiţi din câmpul muncii. Totul a mers foarte bine atât timp cât numărul celor intraţi în sistem creştea, iar numărul pensionarilor rămânea relativ constant. În ultimele decenii însă, situaţia s-a schimbat dramatic şi ţi-a pus banii de pensie în pericol: numărul pensionarilor creşte rapid, speranţa lor de viaţă este mai ridicată, dar numărul noilor angajaţi scade în special din cauza scăderii natalităţii. A apărut astfel nevoia unei reforme a sistemelor de pensii.
Urmând modelul ţărilor europene occidentale, Bancă Mondială a propus o astfel de reformă şi în ţările din Europa de Est. În România, reforma sistemului a început în 2007 şi a presupus organizarea pe trei piloni. Pilonul I este vechiul sistem de pensii de stat, obligatoriu. Din suma cu care contribui la Pilonul I, o parte a fost redirecţionată către un fond de pensii administrat privat, adică Pilonul II sau pensia obligatorie. Există şi un Pilon III de pensii, privat şi facultativ, la care poţi contribui lunar cu bani din propriile tale venituri. 
În 2007, aderarea iniţială la fondurile de pensii administrate privat a fost obligatorie pentru persoanele cu venituri care aveau până în 35 de ani şi opţională pentru cei cu vârstă între 35 şi 45 de ani. Toţi ţinerii care se angajează devin automat participanţi la Pilonul I şi la Pilonul II de pensii. În primele patru luni de la prima angajare, ţinerii îşi pot alege administratorul care le gestionează pensia privată Pilon II, iar după această perioadă, dacă nu au optat din proprie iniţiativă, le este desemnat un administrator din oficiu.

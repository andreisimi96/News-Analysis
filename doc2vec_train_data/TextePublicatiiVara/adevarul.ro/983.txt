4 iunie 2018, 13:25
Liviu Dragnea şi Irina Tănase. FOTO Instagram via G4Media
Liderul PSD, Liviu Dragnea, a dat detalii despre vizita pe care a făcut-o săptămâna trecută în Elveţia şi prezenţa sa, însoţit de iubita Irina Tănase, la o fabrică de ceasuri.
„De acolo? Nu ştiţi ce preţuri sunt?“, a declarat Liviu Dragnea, iniţial, întrebat dacă şi-a cumpărat vreun ceas de la fabrica Ulysee Nardin pe care a vizitat-o săptămâna trecută.
De asemenea, liderul PSD a subliniat că nu a plătit nicio instituţie costurile deplasării pentru iubita sa, Irina Tănase, în vizita oficială pe care preşedintele Camerei Deputaţilor a efectuat-o în Elveţia.  
Liviu Dragnea a efectuat, între 29 şi 31 mai, o vizită oficială în Elveţia, în cadrul unui eveniment al Consiliului Naţional al Confederaţiei Elveţiene.

6 iunie 2018, 16:54
PSD Vâlcea, la o altă manifestare a partidului, Foto: realitateavalceana.ro
În jur de 3.000 de vâlceni şi-au anunţat intenţia de a merge sâmbătă, 9 iunie, la mitingul organizat de PSD în Piaţa Victoriei din Capitală, potrivit datelor colectate de liderii locali ai organizaţiei.
Câte sezoane va avea serialul „Stăpânul Inelelor“, care se anunţă cel ...
Preşedintele Organizaţiei Judeţene a PSD Vâlcea, Constantin Rădulescu anticipează că la mintingul pe care partidul de guvernământ îl organizează sâmbătă în Bucureşti vor participa peste 3.000 de vâlceni. 
Întrebat cum a decurs procesul de organizare, liderul PSD Vâlcea ne-a declarat că fiecare organizaţie din structura judeţeană se va ocupa de asigurarea transportului membrilor de partid, dar şi că mulţi vor merge cu maşini personale.
A lăsat de înţeles că de plata transportului se va ocupa fiecare în parte, fără să ofere alte amănunte.
„La miting vor merge peste 3.000 de persoane. Transportul va fi asigurat de fiecare organizaţie locală în parte, prin grija preşedintelui de organizaţie. Foarte mulţi colegi vor merge şi cu autoturismele personale. Nu vă pot oferi o listă a transportatorilor care se vor ocupa de deplasare pentru că nu am centralizat acest lucru. Aceasta revine în sarcina fiecărei organizaţii”, ne-a mai declarat Constantin Rădulescu, preşedintele PSD Vâlcea.
Liviu Dragnea, liderul naţional al PSD a anunţat la începutul acestei săptămâni că sâmbătă la Bucureşti se va organiza un miting impotriva abuzurilor şi a statului paralel care „parazitează deciziile importante", ţin „instituţiile sub teroare”, „permit intruziuni neconstituţionale” „închid firme şi distrug zeci de mii destine” printr-o „propagandă toxică uriaşă”.

O poliţistă a fost rănită după ce a fost lovită de un autoturism care ...
„Am găsit la PNŢ-eu droguri, armament, muniţie, maşină de scris automată, tipărit bani la PNL-eu.” Sunt  cuvintele rostite stâlcit, acum 28 de ani, de un miner semianalfabet care ajunsese la Bucureşti adus de noua putere instaurată în România la începutul anilor `90, pentru a scăpa Bucureştiul de „golani”. Era cea de-a treia mineriadă din 1990, dar şi cea mai sângeroasă. Precedentele „vizite” ale minerilor la Bucureşti au vizat dispute strict politice în care Iliescu s-a bazat pe forţa ortacilor din Valea Jiului. Prima mineriadă a avut loc chiar în ianuarie 1990, când Ion Iliescu simţea că puterea pe care o obţinuse în 1989 se clatină.
De această dată însă, minerii conduşi de Miron Cosma veneau pentru a „educa” mulţimea din Piaţa Universităţii  care nu a fost pusă la punct de forţele de ordine ale generalului Mihai Chiţac. Ca şi la deplasările precedente, ortacii din Valea Jiului au beneficiat de aportul autorităţilor, care au pus la dispoziţie trenuri directe către Gara de Nord din Bucureşti.

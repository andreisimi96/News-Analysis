Topul celor mai spectaculoase piscine din lume
31 mai 2018, 14:17
Piscina Continental Festival City Hotel, Dubai FOTO 123RF
Turiştii care abia aşteaptă să se bucure de apă, soare şi bronz, preferând să se relaxeze într-o piscină în detrimentul mării, au de unde alege, pentru că există un top al celor mai spectaculoase astfel de locuri.
Cipru de Nord, o destinaţie de vacanţă fascinantă ce atrage tot mai mu...
Piscinele sunt, în general, considerate a fi partea favorită a turiştilor atunci când merg în vacanţă. Dacă unii hotelieri pun accentul pe simplitate, linişte şi relaxare, există şi hoteluri care aleg să crească nivelul de adrenalină al clienţilor prin designuri cu adevărat fascinante.
Sky Pool, Londra
Este considerată piscina din cer. Este suspendată la 35 de metri deasupra solului şi are un fund de sticlă, clienţii curajoţi având posibilitatea să vadă la ce înălţime se află, scrie architecturaldigest.com
Marina Bay Sands, Singapore
Cunoscută ca „piscina infinită“, aceasta oferă cea mai bună imagine de ansamblu din lume. Turiştii pot sta pe marginea piscinei aflate deasupra hotelului.
Hanging Gardens, Bali
Piscina se află în mijlocul pădurii. Deşi piscina în sine este foarte interesantă, cei mai mulţi turişti aleg să se bucure de priveliştea minunată oferită de acest loc.
Continental Festival City Hotel, Dubai
Clienţii acestui hotel se pot bucura de piscina cu fund de sticlă suspendată pe acoperiş.
Hotel Indigo Pool, Hong Kong
O altă pscină ce oferă o privelişte fascinantă este cea a hotelului Indigo din Hong Kong.
Hotel Villa Honegg, Elveţia
Am avut piscine cu vedere spre oraş sau deasupra pădurii, dar de ce nu am avut o piscină cu o vedere minunată la munte? Privi munţii uitând pentru o clipă că în curând veţi fi nevoiţi să vă întoarceţi la birou pentru 8 ore pe zi.

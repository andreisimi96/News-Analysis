31 mai 2018, 11:25
Film în Piaţa Unirii la TIFF  FOTO: TIFF
TIFF 2018 continuă joi, 31 mai, cu filme precum ”La Ilamada”/”Chemarea” în Piaţa Unirii, ”Dacii liberi” la Cinema Florin Piersic, o peliculă despre faimosul regizor Spielberg sau o lecţie de viaţă despre cum a fost viaţa în România ultimului secol - filmul ”Licu, o poveste românească”. la TIFF Lounge veţi putea adresa întrebări actorului Vlad Ivanov.
VIDEO Incursiune cinematografică fascinantă în lumea românilor care su...
Universitatea Sapientia din Cluj-Napoca găzduieşte, joi, 31 mai, o proiecţie despre faimosul regizor Steven Spielberg. Filmul, regizat de Susan Lacy, începe la ora 12.15 şi în distribuţie îi are pe Steven Spielberg, Martin Scorsese, Richard Dreyfuss.
Un alt film care va rula la Palatul Urania la categoria ”România 100”, de la ora 13.00, este ”Ultima noapte a copilăriei”, unde intrarea este liberă. Pelicula a fost făcută în 1969 de regizorul Savel Stiopul şi îi are în distribuţie pe  Liviu Tudan, Irina Gardescu şi Anton Tauf. 
Producţia daneză ”Iarna trădării” - film din competiţie - va rula azi, de la ora 12.30, la Cinema Victoria. Regia o semnează Hlynur Palmason, iar din distribuţie fac parte Simon Sears, Elliott Crossett Hove şi Victoria Carmen Sonne..
În cadrul categoriei Zilele Filmului românesc, cinefilii pot urmări azi, de la ora 17.15, la Cinema Florin Piersic, ”Dacii liberi”, în regia Monicăi Lazurean-Gorgan. La aceeaşi categorie rulează de la ora 15.00 ”Soldaţii. Poveste din Ferentari” la Urania Palace. Filmul este regizat de Ivana Mladenovic, iar din distribuţie fac parte Vasile Pavel-Digudai, Adrian Schiop şi Vasile Pavel. ”Adi, un antropolog timid în vârstă de 40 de ani, părăsit de curând de iubita lui, se mută în Ferentari pentru a documenta un doctorat despre manele. Aici îl întâlneşte pe Alberto, un rom sărac, fost puşcăriaş, care promite să îl ajute să cunoască muzicieni”, astfel este prezentat filmul pe tiff.ro.
Cei care vor să vadă cum arată un secol de viaţă în România pot merge la Urania Palace, unde de la ora 17.30 rulează, la categoria Zilele Filmului Românesc, filmul ”Licu, o poveste românească”, în regia Anei Dumitrescu.
Filmul din Piaţa Unirii Open Air, de diseară, de la ora 21.45, este producţia spaniolă ”La llamada”, în regia lui Javier Ambrossi. 
Invitatul TIFF Lounge de azi, de la ora 17.00: Vlad Ivanov, cunoscut publicului român prin filmele ”4 luni, 3 săptămâni şi 2 zile” (r. Cristian Mungiu), ”Câini„ (r. Bogdan Mirică) şi ”Un pas în urma serafimilor” (r. Daniel Sandu). Vlad Ivanov este şi membru al juriului competiţiei oficiale TIFF 2018.
Seara de joi, 31 mai, o puteţi încheia şi un concert - susţinut de timişorenii nonconformişti de la ”Exit Oz”. Evenimentul va avea loc la Casa TIFF, de la ora 21.00.
PROGRAMUL zilei de joi, 31 mai, AICI.
Mai puteţi citi:

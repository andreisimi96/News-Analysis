Un fost agent CIA riscă închisoarea pe viaţă, după ce ar fi transmis documentele secrete unui spion chinez
9 iunie 2018, 14:34
Un juriu din Virginia l-a găsit vinovat de spionaj pe un fost agent CIA, care a transmis documente confidenţiale Chinei, a anunţat Departamentul de Stat, relatează Le Figaro.
Hackeri aflaţi în slujba Chinei au furat informaţii secrete ale Marine...
Kevin Mallory, în vârstă de 61 de ani, a lucrat pentru CIA şi Agenţia americană de informaţii militare. El a părăsit serviciile guvernamentale în 2012.
Departamentul de Stat a a precizat că Mallory riscă închisoarea pe viaţă. Verdictul va fi pronunţat la 21 septembrie.
Mallory, care vorbeşte dialectal mandarin, ar fi mers la Shanghai în martie şi aprilie 2017, unde s-ar fi întâlnit cu un spion.
Potrivit documentelor depuse în instanţă, Mallory i-ar fi scris respectivei persoane: „obiectivul tău este să obţii informaţii, iar obiectivul meu este să fiu plătit”.
Pe de altă parte, fostul diplomat a susţinut, în cursul unei audieri FBI, că persoana cu care s-a întâlnit la Shanghai i-a spus că lucrează pentru un centru de reflecţie chinez, Shanghai Academy of Social Sciences (SASS).
FBI are informaţii cel puţin din 2014 că spioni chinezi folosesc afilieri SASS pentru a-şi acoperi identităţile, potrivit Departamentului de Justiţiei.
Mallory este acuzat şi pentru că nu a declarat 16.500 de dolari cash, găsiţi în două genţi în timp ce tranzita aeroportul Chicago.
FBI a confirmat că fostul diplomat a avut acces la informaţii secrete atunci când a lucrat pentru Guvern. Accesul a fost sistat atunci când a încetat să mai fie angajat al statului, în 2012, an când bărbatul a decis să devină consultant independent.

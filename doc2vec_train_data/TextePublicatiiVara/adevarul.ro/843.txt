3 iunie 2018, 10:02
Trafic normal şi pe A2 FOTO Adevărul
Centrul Infotrafic a anunţat că, duminică dimineaţă, se circulă bine pe toate drumurile naţionale şi şoselele de mare viteză din ţară, nefiind semnalate probleme în trafic. Pentru că se aşteaptă aglomeraţie în următoarele ore, poliţiştii îi sfătuiesc pe şoferi să circule cu prudenţă şi să-şi păstreze calmul la volan.
Conform poliţiştilor, nu sunt semnalate accidente rutiere care să blocheze sau restricţioneze vreun drum naţional sau autostradă care tranzitează ţara. 
”Facem câteva recomandări partipanţilor la trafic, pentru a evita producerea de accidente rutiere: să circule cu atenţie sporită, să-şi păstreze calmul la volan, să menţină o distanţă corespunzătoare faţă de autovehiculul din faţă, pentru a putea frâna în condiţii de siguranţă şi să respecte cu stricteţe indicaţiile poliţiştilor rutieri prezenţi la faţa locului pentru fluidizarea circulaţiei”, transmit poliţiştii.
0 (0 voturi)

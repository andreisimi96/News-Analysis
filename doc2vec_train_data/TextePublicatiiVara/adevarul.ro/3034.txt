TAROM anulează cursa Constanţa-Chişinău. Primul zbor urma să aibă loc ...
Vladimir Voronin crede că Andrian Candu a compromis imaginea Republicii Moldova la nivel internaţional. Potrivit politicianului, o structură similară există din anii 1990, iar pe când era preşedintele Republicii Moldova, ţara a încetat să facă parte din ea, deoarece nu mai urmărea realizarea scopurilor stabilite, ci activa împotriva Federaţiei Ruse. Nici acum obiectivele anunţate (printre care: securitatea la frontieră, colaborarea cu NATO etc.) nu sunt altceva decât acţiuni împotriva Federaţiei Ruse, spune Vladimir Voronin.
Referitor la decizia Curţii Constituţionale care a declarat desuetă Legea privind funcţionarea limbilor pe teritoriul Republicii Moldova, adoptată în 1989, Vladimir Voronin o consideră absurdă şi spune că urmăreşte interese politice.
În alt context, Vladimir Voronin a anunţat că a fost publicată cartea dedicată aniversării a 100-a de la Marea Revoluţie Socialistă din octombrie. Volumul prezintă o trecere în revistă a evenimentelor organizate de PCRM pe parcursul anului 2017, când a fost marcat centenarul revoluţiei.
„Pentru noi, comuniştii, a fost o aniversare importantă. Suntem un partid cu tradiţie istorică, creată de numeroase generaţii de revoluţionari”, a spus liderul PCRM.
Vladimir Voronin a respins, în altă ordine de idei, acuzaţiile fostului primar de Chişinău, Dorin Chirtoacă, care ar fi spus că Voronin este cel care a privatizat cinematograful Gaudeamus. Liderul PCRM este hotărât să-l acţioneze în judecată pe fostul edil pentru declaraţii false.
La fel, Vladimir Voronin a calificat ca fiind ilegală decizia Judecătoriei Chişinău, prin care a fost obligat să achite 30 de mii de lei despăgubiri morale şi să dezmintă public declaraţii făcute în aprilie 2007 la un post de televiziune, în care este vizată lidera Partidului Naţional Liberal, Vitalia Pavlicenco. Ultima l-a acţionat în judecată pentru calomnie. Liderul PCRM spune că avea imunitate la acea dată şi nu putea fi tras la răspundere.

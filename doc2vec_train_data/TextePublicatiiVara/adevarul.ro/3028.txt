13 iunie 2018, 16:33
Pistolul-radar poate înregistra maşini cu viteze de până la 320 km/h, de la o distanţă de 1,2 km  - foto: A.C
Agenţii care îl folosesc au fost nevoiţi să urmeze un curs de instruire pentru a folosi corect aparatul şi pentru a nu li se putea contestat în instanţă înregistrările, cu şanse de câştig.
Juriştii PSD nu se pun de acord pe problema posibilei suspendări a lui...
În dotarea Inspectoratului Judeţean de Poliţie a intrat la începutul acestei luni un nou dispozitiv de tip radar, folosit pentru detectarea autoturismelor care circulă cu viteză peste limita admisă. 
Pistolul-radar a fost inaugurat în cursul zilei de miercuri, după ce poliţiştii sătmăreni au urmat un curs pentru a şti să îl folosească corect, dată fiind multitudinea funcţiilor pe care le are. 
„Acest pistol radar poate detecta o viteză cu care circulă un autovehicul până la o distanţă maximă de 1200 de metri şi până la o viteză maximă de 322 km pe oră. De asemenea acesta poate detecta orice sistem de bruiere care poate fi instalat într-un autovehicul. Instant îmi trimite un mesaj pe display şi trimite un semnal audio. Acest sistem radar va fi folosit şi în acţiunile viitoare, mai ales că nerespectarea limitei de viteză reprezintă cauza principală generatoare de producere a accidentelor rutiere grave. Este mult mai practic de utilizat, în momentul în care un autovehicul se apropie de noi îi detectează viteza, poate detecta simultan mai multe viteze şi poate fi folosit şi pentru depăşiri neregulamentare. ”, a afirmat reprezentantul IPJ Satu Mare 
La o anumită distanţă de echipajul care are pistolul radar se află un alt echipaj de poliţie, care primeşte informaţiile cu privire la cei care încalcă legea, toate informaţiile fiind stocate pe pistolul radar, în caz de contestaţii. 

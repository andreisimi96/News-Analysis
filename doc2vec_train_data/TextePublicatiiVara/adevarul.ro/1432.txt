Începe a şasea ediţie a Conferinţei Ştiinţifice a Şcolilor Doctorale. Participarea din 2018 este un record, cu 267 de lucrări ştiinţifice înscrise
5 iunie 2018, 18:32
Foto: arhivă Adevărul
Universitatea „Dunărea de Jos” din Galaţi va organiza, în perioada 7-8 iunie 2018, Conferinţa Ştiinţifică a Şcolilor Doctorale. Ajunsă anul acesta la a şasea ediţie, conferinţa este dedicată împlinirii a 70 de ani de învăţământ superior la Galaţi şi împlinirii a 100 de ani de la Marea Unire.
Rectorul Academiei de Informaţii: „Trecem toate tezele prin softul ant...
Sunt înscrise nu mai puţin de 267 de lucrări ştiinţifice, grupate pe 8 secţiuni. Organizatorii spun că avem de-a face cu o participare record în acest an. Aceştia speră ca acest record să se reflecte şi în calitatea lucrărilor.
Deschiderea oficială a evenimentului va avea loc joi, 7 iunie, în sala D12 a Facultăţii de Inginerie (Corpul D, vizavi de Catedrala Arhiepiscopală).

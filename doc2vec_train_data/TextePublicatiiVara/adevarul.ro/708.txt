1 iunie 2018, 14:18
Pelicani în Delta Dunării Sursa Facebook Daniel Petrescu
Un stol uriaş de pelicani a trecut în zbor deasupra Lacului Techirghiol, fiind filmat de trecători. Lumea a salutat bucuroasă vederea păsărilor.
Aliaţii SUA reacţionează faţă de tarifele anunţate de Washington pentr...
Stolul uriaş de pelicani a fost surprins în urmă cu două zile, la 30 mai, de oameni aflaţi la Techirghiol, pe malul lacului. „Uite că nu mai trebuie să mergem în Delta Dunării să vedem pelicanii, au venit ei la noi“, şi-au spus ei.
Profesorul Eugen Petrescu din Tulcea este fondatorul Societăţii Ornitologice din România (SOR), decan de vârstă şi legendă vie a birdwatching-ului din ţara noastră. 
Specialistul organizează tabere şi conduce expediţii în Delta Dunării în care pasionaţii naturii urmăresc păsările, cuibăritul, zborul şi obiceiurile lor în habitatul lor natural
„Pelicanii tineri, care încă nu s-au reprodus, pleacă să pescuiască departe de Delta Dunării. De aceea o să-i vedeţi în grupuri mari pe lacul Razelm, pe lacul Techirghiol, oriunde este peşte mult. Mult şi mic, de 8-10 centimetri, care poate fi mâncat uşor“, explică profesorul de la SOR. 
Pelicanii zboară cu uşurinţă, ca acvilele - mai spune profesorul, care precizează că păsările deltei folosesc curenţii ascendenţi de aer cald, ca să planeze, fără zbor activ. Ei îşi limitează la maximum resursele, astfel că şi peştele pescuit nu este mare. „Se poate întâmpla să prindă peşte mare, de 10 kilograme, dar doar din lăcomie. Coloniile de pelicani pescuiesc peşte şi din Marea Neagră, cum ar fi sardina“, precizează Petrescu.
Pelicanii nu au un calendar precis al reproducerii, de aceea vara îi prinde pe unii dintre ei cu pui mărişori, iar pe alţii - încă în căutarea perechii. „Unii nici n-au venit încă din sud. Vin din Bulgaria, Grecia, Israel. Dacă nu sunt pregătiţi de reproducere, nu se grăbesc“, detaliază profesorul Eugen Petrescu. 
Pe aceeaşi temă: 

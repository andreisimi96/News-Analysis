Peste 20 de persoane au avut nevoie de îngrijiri medicale la mitingul PSD. Patru dintre acestea au fost transportate la spital
9 iunie 2018, 21:29
Patru participanţi la mitingul PSD au fost transportaţi la spital                       FOTO: facebook/ Dan Ionescu
La mitingul PSD oganizat în Piaţa Victoriei, până la ora 20.05, peste 20 de participanţi au avut nevoie de îngrijiri medicale, anunţă Mediafax. Bogdan Opriţa, coordonatorul SMURD Bucureşti, a declarat că dintre cele 22 de persoane care au avut nevoie de îngrijiri, patru au fost transportate la spital.
Firea, la mitingul PSD: Nu mai putem accepta ca cineva cu geacă roşie,...
Printre cele 22 de persoane s-a numărat şi un copil de 15 ani care s-a lovit la un genunchi după ce a alunecat, restul persoanelor făcând hipertensiune, lipotimii şi crize de astm.
Peste 120.000 de manifestanţi s-au adunat în Piaţa Victoriei la mitingul PSD pentru a protesta „împotiva abuzurilor care se întâmplă în România de mult timp”. Printre nemulţumirile participanţilor la miting se numără şi faptul că Laura Codruţa Kovesi încă se află la şefia DNA.
Oamenii au venit din toată ţara cu autocare, autobuze şi trenuri pentru a-şi manifesta nemulţumirile şi pentru a asculta discursurile liderilor coaliţiei politice.

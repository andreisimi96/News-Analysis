31 mai 2018, 18:54
Budescu a adus golul victoriei
A treia întâlnire din istorie care a adus faţă în faţă naţionalele României şi statului Chile s-a terminat cu victoria tricolorilor cu acelaşi scor, 3-2.
Halep, victorie categorică: Simona şi-a surclasat adversara. Urmează o...
Pe un stadion micuţ din Graz, în prezenţa a 1500 de oameni, mare parte dintre ei fani ai României, cele două echipe au oferit un joc deschis, însă nu neapărat de o calitate deosebită. 
România a deschis scorul prin Stanciu, în minutul 13, după care oaspeţii au rămas în zece oameni, deoarece Castillo l-a lovit cu cotul în figură pe Toşca, în minutul 31. Şi totuşi, cu un om mai puţin Chile a egalat imediat, Maripan trimiţând cu capul în plasă dintre Rotariu şi Nedelcearu. Sud-americanii au prins aripi şi au mai înscris o dată prin Reyes, înainte de pauză, speculând o eroare a lui Cicâldău.
România a ieşit schimbată în bine de la cabine şi a dominat repriza secundă. Deac a egalat în minutul 66 şi Budescu a închis tabela în minutul 84, consemnând acelaşi scor ca în partidele din 1982 şi 2017.
România va juca marţi cu Finlanda, la Ploieşti, de la ora 20.30.
12. Tătăruşanu - 2. Benzar, 5. Nedelcearu ( 27. Bălaşa, 60), 22. Săpunaru-cpt., 3. Toşca - 20. Cicâldău (14. Budescu, 66), 24. Nedelcu ( 21. T. Băluţă, 71) , 23. Stanciu - 9. Rotariu (17. Deac, 54), 19. Ţucudean (29. Puşcaş, 74), 10. Grozav (7. Chipciu, 54). Selecţioner: Cosmin Contra
Rezerve: 1. Lung, 16. Niţă - 4. Manea,  11. Bancu, 13. Al. Băluţă,  15. Anton,  18. Stoian,26. Man, 28. Mitriţă
Chile: 23. Collao - 5. P. Diaz (24. Bizama, 77), 16. Lichnovsky, 6. Maripan, 26. Vegas ( 2. Albornoz, 46) – 17. Medel (11. Mora, 73), 21. L. Reyes, 14. M. Rodriguez (22. A. Henriquez, 41), 10. D. Valdes – 9. N. Castillo, 18. Sagal. Selecţioner:Reinaldo Rueda
Rezerve: 1.Toselli, 12. G. Arias, 3. Roco, 4. Sierralta, 7. J. Fernandes, 15. Araos, 19. Davila, 20. Kuscevic,  25. C. Cuevas, 27. J. Martinez

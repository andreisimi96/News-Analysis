13 iunie 2018, 11:29
Cristi Dănălache a fost campion cu Unirea în 2009, iar apoi a ajuns golgheterul campionatului Chinei, în 2012, când a marcat 23 de goluri pentru Jiangsu Suning.
Corespondenţă din Rusia - Cum s-a pregătit Moscova pentru milionul de ...
De atunci, a mai trecut pe la QD Jonoon şi XJ T Leopard, în liga a doua chineză. Din 2016 a rămas tot în Asia, dar a schimbat ţara, evoluând pentru formaţiile din Coreea de Sud, Gyeongnam şi Daejeon.
Fotbalistul care a făcut junioratul la Rapid a semnat în această vară cu FC Oneşti, formaţie care evoluează la campionatul de minifotbal Victory Cup. Actuala echipă a golgheterului din Asia evoluează în aceeaşi serie cu Pronostic Sportiv, gruparea UEFAntasticilor, Ghionea, Petre Marin şi Sorin Paraschiv. Pronostic este pe locul trei în Liga I la Victory Cup, iar FC Oneşti se luptă pentru salvarea de la retrogradare.
Transferul lui Dănălache este unul reuşit, când au mai rămas şapte etape până la finalul campionatului de minifotbal, iar FC Oneşti are nevoie de puncte ca de aer pentru a se menţine în prima ligă.

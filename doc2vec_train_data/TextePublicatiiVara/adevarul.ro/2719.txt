Imaginile cu mai multe femei de etnie romă care lovesc o tânără au stârnit indignarea oamenilor din Babadag, judeţul Tulcea. Oficialităţile au reuşit să descopere cine sunt agresoarele care apar în acele filmări.
Bărbatul care şi-a omorât în bătaie mama pentru că l-a trimis la muncă...
„Asta se intamplă în oraşul Babadag. Nu cred aşa ceva. Eu aş face o lege specială pt aceste specimene. Să îi facem vedete puţin. Voi distribui acest video pe toate reţelele de socializare. Poate ia cineva initiaţiva”, scrie Marlena pe contul ei de Facebook.
Imaginile cu mai multe femei de etnie romă care lovesc cu pumnii şi picioarele o fată au apărut pe reţelele sociale şi au stârnit un val de furie în rândul oamenilor.
Primarul Babadagului, Georgian Caraman, a declarat pentru „Adevărul” că a avut o întâlnire cu reprezentanţii Poliţiei, în vederea lămuririi imediate a situaţiei. Potrivit acestuia, imaginile filmate cu telefonul mobil ar fi de zilele trecute. Agresoarele ar fi vrut să-i dea o lecţie fetei, pe care o acuză că are anumite relaţii cu iubiţii lor. Mai mult, femeile spun că aceştia ar fi contactat şi o boală venerică. „Nimeni nu a intervenit şi nici nu a fost sesizată poliţia la 112. Toată lumea a asistat pasivă”, mai spune indignat edilul.
Poliţia Babadag a identificat agresoarele şi continuă ancheta pentru stabilirea împrejurărilor în care s-a întâmplat incidentul.

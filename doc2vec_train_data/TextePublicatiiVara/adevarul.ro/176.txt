28 mai 2018, 11:04
Cercetătorii de la Kaspersky Lab au descoperit vulnerabilităţi de securitate în mai mult brand-uri populare de tracker pentru animale de companie, printre care se numără Kippy Vita, Nuzzle, Tractive, Weenect şi Whistle
Kaspersky: Acum două decenii apăreau 500 de viruşi pe lună. Acum sunt ...
La fel cum se întâmplă în cazul tuturor dispozitivelor conectate la Internet, problemele de securitate identificate în trackerele pentru animale ar putea oferi o portiţă de acces persoanelor neautorizate către reţea şi către informaţiile importante stocate acolo. Printre vulnerabilităţile identificate se numără:
Folosirea funcţiilor Bluetooth fără a fi nevoie de autentificare pentru conectare
Transmiterea de informaţii importante, cum ar fi numele, e-mail-ul şi coordonatele poziţiei proprietarului, de către tracker şi aplicaţiile aferente
Conectarea la adrese care nu sunt sigure (non HTTPS), ceea ce face posibile scenarii de tip Man-in-the-Middle (atunci când cineva interceptează traficul WiFi al utilizatorului)
Trimiterea de comenzi către tracker fără a verifica ID-utilizatorului, ceea ce înseamnă că oricine, nu doar proprietarul, poate da comenzi.
Dispozitivele de urmărire sunt folosite de proprietarii animalelor de companie pentru a monitoriza siguranţa acestora şi pentru a şti unde se află în orice moment, coordonatele GPS fiind trimise pe aplicaţia utilizatorului chiar şi o dată pe minut. Există, astfel, posibilitatea ca cineva să intercepteze aceste coordonate pentru a şti unde se află animalul de companie al utilizatorului în orice moment. Cu alte cuvinte, infractorii cibernetici pot afla suficiente informaţii despre animalele utilizatorilor pentru a le răpi.
Atunci când se iau în calcul alte motive pentru folosirea dispozitivelor cu localizare GPS, şi anume protejarea speciilor, riscurile sunt cu atât mai mari, deoarece braconierii folosesc din ce în ce mai des tehnologia în acţiunile lor. De exemplu, în 2013, coordonatele GPS ale unui tigru au fost compromise , iar cercetătorii afirmă că braconierii din Yellowstone Park au folosit receptoare de semnal relativ ieftine pentru a recepţiona semnalele GPS de la dispozitivele de localizare ale unor lupi.

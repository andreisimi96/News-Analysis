27 mai 2018, 11:47
Vremea va fi instabilă în următoarele ore FOTO Adevărul
Vremea va fi instabilă în următoarele ore, cu averse locale şi descărcări electrice în special în regiunile vestice, sud-vestice şi centrale, anunţă Administraţia Naţională de Meteorologie.
Potrivit sursei citate, vor fi şi condiţii de grindină iar vântul se va intensifica uşor. 
În ceea ce priveşte ziua de duminică, specialiştii meteo susţin că aversele vor fi însoţite de fulgere. Temperaturile vor fi totuşi ridicate, arată ANM, cu valori cuprinse între 28 şi 29 de grade Celsius în zona de câmpie şi doar 21 de grade Celsius pe litoral. 
Luni, descărcări electrice vor fi şi în Oltenia, Banat, Crişana şi zonele montane învecinate. 
Marţi, vremea va deveni frumoasă în aproape toată ţara, cu maxime ce se vor situaţ între 22-23 de grade Celsius la malul mării şi 31 de grade Celsius în regiunile vestice. 
La munte va cădea grindină şi se vor aduna cantităţi mai importante de apă, în timp ce temperaturile vor ajunge la 19 - 20 de grade Ceslius în staţiunile din masivele vestice. 

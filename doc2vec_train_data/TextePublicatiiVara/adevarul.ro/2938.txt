Donald Trump i-a răspuns lui Robert De Niro, după injuriile făcute în direct de actor la adresa preşedintelui american FOTO Guliver/Getty Images
Donald Trump i-a răspuns pe Twitter lui Robert de Niro (74 de ani), după afirmaţiile jignitoare ale actorului de la gala premiilor Tony.
Robert De Niro l-a înjurat în direct la TV pe Donad Trump şi a creat i...
Preşedintele american a pus la îndoială pe reţeaua de socializare inteligenţa actorului din „Taurul furios/ Raging Bull“, afirmând: „Robert de Niro, un individ cu un IQ foarte mic, a primit multe lovituri în cap în film de la boxeuri adevăraţi. L-am urmărit noaptea trecută şi cred cu adevărat că era bătut în cap“, scrie News.ro.  
„Cred că nu realizează că economia este la cel mai bun nivel la care a fost vreodată, cu cele mai multe locuri de muncă şi cu multe companii care investesc în ţara noastră. Trezeşte-te, ameţitule!“, a adăugat Trump. 
Robert De Niro, a very Low IQ individual, has received too many shots to the head by real boxers in movies. I watched him last night and truly believe he may be “punch-drunk.” I guess he doesn’t...
Actorul american Robert De Niro (74 de ani) a fost aplaudat şi ovaţionat în picioare după ce l-a înjurat pe preşedintele Donald Trump pe scena galei Tony. Totuşi, afirmaţia a fost cenzurată de CBS, precizând că starul s-a abătut de la scenariul show-ului.
„Voi spune un singur lucru: «Fuck Trump!», a strigat Robert De Niro pe scena galei Tony, stârnind o adevărată isterie în rândul celor prezenţi. „Nu mai are rost «Jos cu Trump!». Este «Fuck Trump!»“, a continuat actorul ridicându-şi pumnii strânşi în aer. Comentariile au fost întâmpinate cu aplauze furtunoase şi ovaţii, cei prezenţi ridicându-se în picioare. 
Telespectatorii nu au auzit însă expresia obscenă, deoarece delay-ul de 10 secunde al transmisiunii directe făcută de CBS a permis postului de televiziune să cenzureze audio declaraţia actorului, scrie şi  News.ro . 
Here's video of DeNiro swearing at Trump on #TonyAwards
Australian feed didnt censor it. pic.twitter.com/KZNrT8UIyH
— Rhett Bartlett (@dialmformovies) June 11, 2018
În plus, aflat luni la Toronto, actorul a ţinut să scuze în faţa canadienilor şi al membrilor G7 „comportamentul idiot“ al preşedintelui său. 
„Vreau doar să îmi cer scuze pentru comportamentul idiot al preşedintelui meu. Este o ruşine. Îi cer scuze lui Justin Trudeau (n.r.- Prim Ministru al Canadei) şi celorlalţi de la G7. Este dezgustător“, au fost remarcile lui De Niro. 
De asemenea, cu altă ocazie, De Niro a mai declarat că America sub administraţia Trump este „o comedie tragică şi proastă“ şi a îndemnat generaţia tânără să lupte „pentru schimbare şi pentru a stopa nebunia“, potrivit  The Guardian . 

13 iunie 2018, 16:12
Tesla va desfiinţa aproximativ 9% din locurile sale de muncă, a declarat marţi directorul general Elon Musk, care vrea să reducă cheltuielile fără să pună în pericol producţia automobilului de serie Model 3, transmite Reuters.
Plantronics a lansat o pereche de căşti de gaming cu un design foarte ...
Musk a postat pe Twitter imagini cu un email despre care a spus că a ajuns în posesia presei şi a spus că restructurarea face parte din simplificarea structurii de management a Tesla promisă luna trecută.
”În cadrul acestor eforturi şi a necesităţii de a reduce costurile şi a deveni profitabili, trebuie să luăm decizia dificilă de a renunţa la 9% dintre colegii din companie”, potrivit email-ului, care precizează că măsura nu afectează angajaţii implicaţi în activităţile productive, aşa că producţia automobilului Model 3 nu va fi afectată.
La sfârşitul anului trecut, Tesla avea 37.543 de angajaţi, potrivit datelor companiei. De asemenea, producătorul auto american a întârziat livrările de automobile Model 3 din cauza ritmului de lucru a liniei de asamblare, care nu a dat randamentul scontat. 

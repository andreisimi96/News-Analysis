29 mai 2018, 15:16
Administratorul unei firme de construcţii contractată de Penitenciarul Deva a fost amendat pentru că a folosit muncitori „la negru”.
Româncă găsită moartă în autocarul cu care plecase la muncă în Italia....
Patronul unei firme care efectua lucări de construcţie în Penitenciarul Deva a fost amendat cu 100.000 de lei, de inspectorii de muncă, pentru folosirea a 14 angajaţi, care nu aveau contracte de muncă.
Acţiunea de control a început de la sfârşitul lunii martie, dar nu a putut fi finalizată, întrucât administratorul firmei a încercat prin orice mijloace să împiedice sau măcar să întârzie controlul, a informat Inspectoratul Teritorial de Muncă Hunedoara.
„S-a descoperit în perioada scursă de la sfârşitul lunii martie şi până la data controlului că societatea a folosit mai multe persoane fără forme legale de angajare. În fapt activităţile pentru care erau folosite persoanele respective se desfăşurau la o instituţie cu regim militar unde accesul civililor este strict limitat. În perioada amintită şi chiar dinainte administratorul firmei a crezut că poate lucra fără a avea întocmite forme de angajare uitând că în registrele de intrare-ieşire de la poarta instituţiei respective se trec toate persoanele cu indicarea orei de intrare şi de ieşire, precum şi a scopului vizitei, în cazul de faţă efectuare de lucrări de reparaţii”, a precizat Sorin Istrate, purtătorul de cuvânt al ITM Hunedoara.
Din cele 14 persoane identificate că au desfăşurat muncă în favoarea angajatorului, unele dintre acestea lucrau din luna octombrie a anului 2017, desfăşurând peste 70 de zile consecutive de muncă nedeclarată. Patronul firmei a mai fost sancţionat în trecut pentru folosirea muncitorilor „la negru”.
Vă recomandăm să citiţi şi:

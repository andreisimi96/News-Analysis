Poliţiştii sunt la serviciu pentru a preveni evenimentele rutiere grave şi pentru a asigura fluidizarea şi supravegherea traficului rutier. Se preconizează creşterea valorilor de trafic pe principalele drumuri, motiv pentru care  şoferii trebuie să conducă cu un plus de atenţie şi prudenţă.
Recomandări de la oamenii legii:
1. Conduceţi fără bruscarea comenzilor vehiculelor şi să efectuaţi fiecare manevră doar după o temeinică asigurare.
2. Evitaţi efectuarea depăşirilor care, în condiţiile unui trafic rutier aglomerat, se dovedesc a fi periculoase.
3. Circulaţi cu viteză redusă, adaptată permanent condiţiilor concrete din trafic, în special când se circulă în coloană. De asemenea, pentru un plus de siguranţă, se impune şi mărirea distanţei în mers între vehicule.
4. În condiţiile unui trafic aglomerat sau a apariţiei blocajelor rutiere, păstraţi-vă calmul, nu blocaţi intersecţiile şi nu vă angajaţi în depăşirea unei coloane de autovehicule.
5. Conducătorii auto începători trebuie să evite, pe cât posibil, conducerea autovehiculului pe timp de noapte sau pe distanţe mari, dată fiind experienţa redusă şi riscul implicării în evenimente rutiere. 
6. Toţi ocupanţii autovehiculelor trebuie să utilizeze centura de siguranţă!
7. Traversarea drumului public trebuie făcută de pietoni numai prin locurile marcate corespunzător, după o temeinică asigurare şi să evite, pe cât posibil, deplasarea pe partea carosabilă.

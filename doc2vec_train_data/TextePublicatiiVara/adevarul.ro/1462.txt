5 iunie 2018, 21:13
Pro TV pregăteşte un nou format internaţional de tipul competiţie sportivă
La doar cinci zile de la anunţarea achiziţionării licenţei de producţie a formatului Ninja Warrior, peste 1000 de români s-au înscris deja în competiţia sportivă, unde limitele fizice şi psihice vor fi încercate într-un traseu cu foarte multe obstacole.
Pro TV anunţă competiţia sportivă „Ninja Warrior“ şi dă startul înscri...
Provenind din domenii diverse şi având capacităţi fizice diferite, românii şi-au arătat intenţia de a lupta pentru a câştiga titlul de primul Ninja Warrior România. Printre ei se numără studenţi, doctori, pompieri, alpinişti, antrenori de fitness, poliţişti, dansatori sau chiar viitori piloţi.
Ninja Warrior România este un spectacol de televiziune unde adrenalina şi emoţia vor fi împinse la maximum pentru a arăta că limitele oricărui om sunt nebănuite. Formatul, care a creat un adevărat fenomen în fiecare ţară în care a fost produs, a adus în faţa telespectatorilor oameni cu poveşti impresionante şi a arătat că forţa fizică şi psihică sunt esenţiale atunci când în luptă eşti tu cu tine. 
Înscrie-te la casting!
Eşti gata să arăţi unei ţări întregi că ai o condiţie fizică şi psihică de nota 10, iar în calea ta nu stă niciun obstacol? Vrei să demonstrezi că termenul „războinic“ a fost inventat pentru tine? Eşti deschis/ă la provocări şi gata de cea mai spectaculoasă competiţie? Înscrie-te acum sunând la 0743.890.823 sau pe www.protv.ro şi poţi fi chiar tu cel care-şi va adjudeca titlul de Ninja Warrior România.

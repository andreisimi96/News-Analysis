7 iunie 2018, 22:49
FOTO EPA EFE
Donald Trump a declarat joi că l-ar invita „cu siguranţă” pe liderul nord-coreean Kim Jong Un în vizită în Statele Unite, în cazul în care negocierile din timpul summitului din Singapore, pe 12 iunie, decurg bine, relatează The Associated Press.
Însă el a subliniat că este, de asemenea, ”total pregătit” să plece, dacă lucrurile nu decurg bine, subliniind că a „făcut-o o dată, înainte”.
Trump a declarat că probabil ar prefera să-l primească pe Kim la Casa Albă şi nu la clubul său privat de golf Mar-a-Lago, la Palm Beach, în Florida.
„Poate că vom începe la Casa Albă”, a spus el.
Locatarul Casei Albe a apreciat, de asemenea, că Kim este pregătit să facă ceva măreţ pentru ţara sa, familia sa şi pentru el însuşi.
Statele Unite doresc să continue o normalizare a relaţiilor cu Coreea de Nord, în cadrul acestui summit, a declarat Trump anterior, într-o conferinţă de presă comună cu premierul japonez Shinzo Abe.
„Normalizarea relaţiilor este un lucru pe care sper să-l fac”, după încheierea negocierilor, a declarat locatarul Casei Albe.
Întâlnirea de marţi urmează să fie prima de acest fel între un lider nord-coreean şi un preşedinte american în funcţie.
Statele Unite şi Coreea de Nord se află în stare de război de la Războiul Coreei (1950-1953).
„Se întrunesc mulţi factori buni” în favoarea Coreei de Nord, a declarat Trump.
Trump i-a spus lui Abe că el şi preşedintele sud-coreean Moon Jae-in au fost ”extrem de folositori” în vederea organizării acestui summit cu Kim.
President Trump acknowledges Japanese Prime Minister Abe and South Korean President Moon's help in arranging the Singapore summit with North Korea https://t.co/i64dRDvEYs pic.twitter.com/Rsdf3w5dTv
— CNN (@CNN) June 7, 2018
El şi-a exprimat speranţa ca summitul din Singapore să conducă la un ”nou viitor strălucitor” şi că o va face.
"I hope the upcoming meeting... represents the beginning of a bright new future for North Korea" - President Trump thanks Japanese PM Shinzo Abe for help preparing for summit with Kim Jong-un https://t.co/wTu2FPMfAq pic.twitter.com/FmRrhsqq9Y
— BBC News (World) (@BBCWorld) June 7, 2018
Iar „denuclearizarea” peninsulei coreene va conduce la prosperitate şi pace pentru ”toţi coreeni”.
”Să nu repetăm niciodată greşelile din trecut”, a îndemnat Abe.
El a declarat că a purtat o discuţie ”aprofundată şi deschisă” cu preşedintele american şi că cele două ţări „sunt în continuare împreună”.
Trump a anunţat, la rândul său că Statele Unite şi Japonia lucrează la un acord comercial.
Trump a declarat că este bine pregătit pentru summitul cu Kim şi că nu are nevoie de multă pregătire în vederea reuniunii.
„Nu cred că trebuie să pregătesc foarte multe. Este vorba despre atitudine. Este vorba despre voinţa de a face lucrurile să avanseze. Dar cred că sunt pregătit pentru acest summit de mult timp”, a declarat el pentru presă.
„Va fi mai mult decât o fotografie”, a declarat el despre summit.
”Cred că va fi o întâlnire foarte fructuoasă, cred că va fi o întâlnire incitantă”.
Trump a dezminţit informaţii de presăpotrivit cărora fostul star NBA Dennis Rodman ar fi invitat de summit. „Îl plac. Este un tip de treabă”, dar nu, „nu a fost invitat”, a spus el.
El a dezminţit de asemenea informaţii de presă potrivit cărora ar urma să joace golf cu Kim.

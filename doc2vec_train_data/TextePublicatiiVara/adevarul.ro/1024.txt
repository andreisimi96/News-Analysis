4 iunie 2018, 17:12
Chindia Târgovişte şi FC Voluntari vor juca barajul accederea în Divizia A. „Dubla” de foc este programată pe 9 şi 13 iunie.
Formaţia lui Adi Mutu a terminat pe locul 6 în play-out, cu 27 de puncte, un loc care îi trimite pe ilfoveni la baraj. Acolo FC Voluntari va da piept cu locul 3 din Liga 2, Chindia Târgovişte. Dâmboviţenii au terminat în spatele Dunării Călăraşi şi a lui FC Hermannstadt şi au strâns 75 de puncte, cu 21 de victorii, 12 egaluri şi 5 înfrângeri.
“Comitetul Executiv al Federaţiei Române de Fotbal a hotărât ca barajul de menţinere / promovare în Liga 1 să se dispute în sistem tur-retur, în datele de 9 şi 13 iunie 2018. Echipele participante la baraj sunt ocupanta locului al 12-lea din Liga 1 şi echipa clasată pe poziţia a treia în Liga a 2-a. Ordinea disputării partidelor va fi stabilită prin tragere la sorţi” e comunicatul oficial al Ligii Profesioniste de Fotbal. 
Cristian Cherchez, căpitanul şi golgeterul Chindiei Târgovişte este cel mai bine cotat jucător al dâmboviţenilor, potrivit transfermarkt.de. El are o cotă de numai 300.000 de euro. În lotul Chindiei se mai numără mulţi jucători împrumutaţi de la Dinamo, dar şi fostul atacant al Astrei, Daniel Florea, scrie fanatik.ro.
George Galamaz va pleca de la Voluntari
George Galamaz a anunţat că va pleca de la FC Voluntari, unde ocupă funcţia de manager, la o zi după ce echipa a terminat play-off-ul pe un loc de baraj, anunţă digisport.ro
"După această dublă (n.r. barajul pentru Liga 1 contra Chindiei Târgovişte) vreau să plec de la echipă. Nu vreau să spun sau să dezvolt motivele, dar s-au făcut o serie de greşeli. Toţi suntem vinovaţi pentru situaţia în care am ajuns. Chiar şi femeia de serviciu. Să ajungi să joci baraj pentru menţinerea în Liga 1 e foarte dezamăgitor pentru o echipă care câştiga două trofee anul trecut. Decizia am luat-o de mai mult timp. Voi rămâne până după baraj pentru că nu îmi place să las lucrurile neterminate. Stau şi îmi fac datoria până la capăt. După aceea voi vedea ce voi face", a declarat Geroge Galamaz la TV Digi Sport.
Galamaz a fost numit manager la Voluntari în octombrie 2015. De-a lungul carierei a jucat la Sportul Studenţesc, Rapid, Dinamo, Unirea Urziceni, Steaua, U Cluj, Petrolul şi Anorthosis Famagusta.

3 iunie 2018, 21:24
O poliţistă a fost rănită, duminică seară, după ce a fost acroşată de un autoturism, care ar fi trecut pe culoarea roşie a semaforului, în zona Pieţei Universităţii.
Un bărbat care a intrat cu motocicleta în zona pietonală din Piaţa  Sf...
”În urmă cu puţin timp, o colegă din cadrul Brigăzii Rutiere a fost victima unui eveniment rutier. În timp ce se afla în exercitarea atribuţiilor de serviciu, în zona Piaţa Universităţii, a fost acroşată de un autoturism. Agenta de poliţie a fost transportată la spital pentru îngrijiri medicale”, a declarat purtătorul de cuvânt al Poliţiei Capitalei, Diana Sarca.
Conform sursei citate, din primele date rezultă că poliţista a efectuat semnal unui conducător auto care ar fi pătruns în intersecţie la culoarea roşie a semaforului, iar la momentul în care acesta a frânat brusc, a intrat în derapaj şi a acroşat-o.
Poliţişti ai Brigăzii Rutiere au efectuat cercetarea la faţa locului. Conducătorul auto implicat în eveniment a fost condus la sediul subunităţii de poliţie din zonă.
0 (0 voturi)

Peste 3.500 de braşoveni la mitingul organizat de PSD şi ALDE la Bucureşti
7 iunie 2018, 08:32
PSD Braşov a anunţat că va deplasa peste 3500 de oameni la Bucureşti
Reprezentanţii PSD Braşov susţin că la miting vor mobiliza 3.500-3.800 de oameni şi că transportul acestora va fi suportat din banii filialei.
Mobilizare scrâşnită pentru mitingul programat de PSD în Bucureşti. Câ...
Potrivit reprezentanţilor PSD Braşov la mitingul de sâmbătă vor ajunge în capitală 3500-3800 de braşoveni. Purtătorul de cuvânt al PSD Braşov a declarat că mulţi dintre cei care vor participa la miting vor merge cu maşina personală, iar pentru restul se vor închiria autocare pe banii partidului: „Cheltuielile se vor face din resursele interne ale filialei şi vor fi evidenţiate cu facturi“.
Dacă doar pentru  jumătate dintre participanţi se vor închiria autocare ar fi nevoie de cel puţin 40. Oamenii vor trebui să se înarmeze cu răbdare pe DN 1 care este aglomerat în weekend. Plus se vor întâlni probabil şi cu alţi manifestanţi din Prahova.
Preşedintele PSD, Liviu Dragnea, a anunţat că marele miting al PSD va avea loc sâmbătă, de la ora 20.00, în Piaţa Victoriei.  Mitingul va fi unul împotriva „abuzurilor“, pentru „protejarea Justiţiei“ şi pentru „respectarea democraţiei“
Este un miting împotriva abuzurilor care se întâmplă în România de mult timp. Facem acest miting pentru a arăta că suntem decişi sa mergem pana la capăt pentru că România să devină o ţară democratică, unde libertăţile şi drepturile fundamentale sunt respectate asa cum scrie în Constituţie şi în tratatele internaţionale. Îi asteptam pe toti cei care doresc sa trăiasca într-o ţară liberă“, a declarat Liviu Dragnea. 

S-a urcat băut la volan şi a ajuns cu maşina într-un şanţ. Şoferul avea o alcoolemie de 0,72 mg/l alcool pur în aerul expirat
4 iunie 2018, 20:40
Foto: arhivă Adevărul
Un tânăr de 24 de ani este cercetat pentru conducere a unui vehicul sub influenţa alcoolului, după ce poliţiştii l-au găsit într-un şanţ, unde derapase cu maşina, pe fondul consumului de alcool.
Accidente rutiere trase la indigo. Au pierdut controlul maşinilor şi s...
Pe 3 iunie, un tânăr de 24 ani, din comuna Rediu, a condus autoturismul pe D.J. 255 din localitate şi, pierzând controlul asupra direcţiei, a derapat şi a intrat cu autoturismul într-un şanţ.
”În urma evenimentului rutier, au rezultat doar pagube materiale, dar conducătorul auto a prezentat la testarea cu aparatul etilotest o valoare de 0,72 mg/l alcool pur în aerul expirat”, a declarat comisarul şef Gabriela Costin, purtătorul de cuvânt al Inspectoratului de Poliţie Judeţean Galaţi.
Bărbatul a fost condus la spital pentru prelevarea de mostre biologice şi stabilirea concentraţiei de alcool în sânge, iar poliţiştii au deschis un dosar penal în acest caz pentru conducere a unui vehicul sub influenţa alcoolului.

28 mai 2018, 07:57
FOTO Facebook Eugen Ion
Turişti, aflaţi într-o barcă de mici dimensiuni, au fost salvaţi de angajaţii primăriei Jurilovca care au intervenit cu ambarcaţiunea instituţiei.
Reprezentanţii primăriei Jurilovca au intervenit duminică, 27 mai, pentru salvarea a trei turişti care se aflau într-o barcă de mici dimensiuni pe lacul Goloviţa, în direcţia Gura Portiţei. Din cauza valurilor, barca era în pericol să se răstoarne.
Primarul comunei Jurilovca, Eugen Ion, a descris toată operaţiunea de salvare pe contul său de Facebook.
„În urma solicitării ISU Delta, în această după-amiază am condus o intervenţie de urgenţă cu ambarcaţiunea Primăriei Jurilovca, pentru a recupera trei persoane de pe lacul Goloviţa.
Cei trei turişti se deplasau către Gura Portiţei cu o ambarcaţiune de mici dimensiuni, deţinută de unul dintre aceştia, ambarcaţiune ce s-a dovedit a fi inadecvată pentru traversarea lacului într-o zi cu vânt - aşa cum a fost cea de astăzi.
Mă bucur că am avut mijloacele să intervenim în timp util şi că putem încheia ziua cu veşti bune - cele trei persoane au fost recuperate în siguranţă şi nu au avut nevoie de asistenţă medicală”, a scris primarul.
Pe aceeaşi temă:

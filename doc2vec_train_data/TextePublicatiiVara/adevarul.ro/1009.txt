Curtea Constituţională a respins sesizarea lui Igor Dodon privind „leg...
PLDM, care l-a susţinut şi a făcut campanie pentru Andrei Năstase, spune că împreună au de reconstruit un sistem care geme de corupţie şi criminalitate.
„Ne aşteaptă o muncă titanică pentru a reclădi cu grijă tot ce a fost demolat de politicienii imorali şi iresponsabili”, se spune în comunicat.
Formaţiunea se declară onorată că a putut să pună umărul la victoria dreptei politice din Republica Moldova. Alături de Partidul Politic Platforma Demnitate şi Adevăr şi Partidul Acţiune şi Solidaritate, a făcut dovada solidarităţi excepţionale în sânul familiei popularilor europeni.
„Suntem împreună arhitecţii unei noi speranţe. Avem certitudinea că acesta este începutul unei victorii care ne aşteaptă în viitor. Istoria ne pregăteşte o nouă şansă”, se menţionează în comunicatul PLDM.
Potrivit liberal-democraţilor, municipiul Chişinău este nu doar capitala Republicii Moldova, este oraşul care a redat oamenilor libertatea după ani de totalitarism comunist. Din inima capitalei va porni şi procesul de scoatere a ţării din mâna oligarhilor şi hoţilor de miliarde, se mai spune în comunicatul de presă remis de PLDM.

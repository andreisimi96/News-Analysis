4 iunie 2018, 15:04
FOTO Claudiu Râpan (Adevărul)
Serviciul de streaming de muzică Spotify a renunţat la politica de a elimina  din listele sale artişti ale căror piese îndeamnă la ură, potrivit  Variety.
Gafă majoră la bursa de la New York. Cu ce steag a fost întâmpinată co...
Într-un comunicat, compania a transmis: „Credem că intenţiile noastre au fost bune, însă exprimarea a fost vagă, am stârnit confuzie şi îngrijorare şi nu am petrecut suficient timp să aflăm părerile echipei şi ale partenerilor noştri cheie înainte de a emite noile instrucţiuni”. 
„Spotify nu permite conţinut al cărui principal scop este să incite la ură ori violenţă împotriva oamenilor pe teme de rasă, religie, dizabilităţi, gen sau orientare sexuală”, a fost adăugat.
Ca şi până acum, spun reprezentanţii companiei, va fi înlăturat conţinutul care „încalcă aceste standarde”. Ei explică faptul că este vorba despre discursul ce îndeamnă la ură.
Decizia din 11 mai de a elimina din listele sale artiştii a căror muzică incită la ură ori violenţă a stârnit controverse. Spotify a adăugat din nou în listele sale piese ale rapperului XXXTentacion, însă nu şi pe cele ale lui R. Kelly.

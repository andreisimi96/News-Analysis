7 iunie 2018, 09:52
Un bărbat de 35 de ani a murit în urma unui accident rutier produs aseară în jurul orei 22.35, în satul Măgdăceşti, Criuleni. Victima, din raionul Rezina, traversa strada regulamentar, la trecerea de pietoni. Cel care l-a accidentat este un bărbat de 42 de ani, din Străşeni.
Peste 2 milioane de lei, ridicaţi de CNA în cadrul percheziţiilor din ...
Ofiţerul de presă al Inspectoratului de Poliţie Criuleni, Diana Maxim, a declarat pentru IPN că şoferul care s-ar face vinovat de accident a fugit de la faţa locului, însă a fost identificat la scurt timp. Acesta a fost audiat, iar astăzi urmează să fie reţinut pentru 72 de ore. 
Expertiza medico-legală urmează să stabilească dacă şoferul era sau nu în stare de ebrietate. Pe acest caz vor fi deschise două cauze penale, una pentru părăsirea locului accidentului şi alta pentru accidentare în urma căreia a survenit un deces. 
0 (0 voturi)

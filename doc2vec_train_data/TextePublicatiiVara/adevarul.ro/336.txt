29 mai 2018, 12:18
Douăzeci de ani de închisoare. Acesta a fost verdictul dictat de Curtea de Apel Chişinău pentru un locuitor al raionului Călăraşi, după ce anterior, magistraţii primei instanţe îl achitase pentru comiterea unui omor intenţionat.
VIDEO Tânăr din Călăraşi reţinut pentru o serie de furturi din locuinţ...
Crima a avut loc pe 31 octombrie 2016, în satul Onişcani, când inculpatul, a venit la o bătrână ca să-i ceară bani cu împrumut. După ce între cei doi s-a iscat o ceartă, el a snopit în bătăi bătrâna, în vârstă de 78 de ani, până a lăsat-o fără suflare.
Prin sentinţa Judecătoriei Călăraşi, din august 2017, inculpatul a fost achitat pe motiv că fapta nu a fost comisă de către acesta.
Procurorii au contestat sentinţa de achitare, insistând pe condamnarea inculpatului conform învinuirii. Astfel, recent, prin decizia Colegiului penal al Curţii de Apel Chişinău, apelul procurorului a fost admis, inculpatul fiind condamnat la 20 de ani închisoare în penitenciar de tip închis, cu încasarea în beneficiul statului a cheltuielilor judiciare în sumă de 33.688 lei.
Decizia Curţii de Apel este executorie, însă poate fi supusă căilor ordinare de atac la Curtea Supremă de Justiţie.

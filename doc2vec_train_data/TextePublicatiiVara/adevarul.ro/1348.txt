5 iunie 2018, 15:00
Şi în iarnă, temperaturile blânde le-au păcălit pe albine care au ieşit în căutare de hrană. Îngheţul le-a prins afară din stupi, fiind astfel decimate zeci de familii.
Vremea neobişnuit de caldă pentru această perioadă, poluarea din aer şi insecticidele cu care sunt stropite culturile ucid albinele pe capete. Unul dintre apicultorii dâmboviţeni s-a trezit cu mii de albine moarte.
Veronel Niţă, pomicultor din Dâmboviţa, spune că albinele ies din stup atunci când temperatura de afară este mai mare decât în interior, pentru a se hrăni, iar afară au dat peste un pericol mortal - insecticidele. Insectele au încercat să se ascundă în crăpăturile din pământ pentru a scăpa de chinurile de care au avut parte. 
"Le-a fost afectat sistemul nervos şi au încercat să se ascundă în pământ. Le-am văzut şi aveau un comportament ciudat. Tremurau, se învârteau pe loc şi apoi mureau. E vorba de mii de albine maorte", spune bărbatul.
Şi în iarnă, temperaturile blânde le-au păcălit pe albine care au ieşit în căutare de hrană. Îngheţul le-a prins afară din stupi, fiind astfel decimate zeci de familii. Acum, oscilaţiile de până la 15 grade între noapte şi zi le-au bulversat pe albine, care sunt mai nervoase şi nu îşi cresc puietul, aducând pierderi importante apicultorilor.
"Din cauza căldurii au înfloit prea repede plantele. De exemplu, salcâmul a înflorit cu o lună mai repede. Ne-a dat programul peste cap şi nu am avut ce să culegem pentru că s-a trecut repede. Într-un an normal abia acum ieşeam la salcâm, or noi am ieşit de mai bine de o lună. Acum deja a înflorit teiul. Salcâmul înflorea pe etape. De asemenea, căldura le afectează pentru că seara rămân afară, sunt mai agresive, mai rele. Ele nu sunt obişnuite cu temperaturile astea mari de peste zi, pentru că noaptae este prea frig. Au un termometru şi în funcţie de asta funcţionează. Şi puietul îl scoate afară, îl avortează din stup prea repede şi în felul acesta familia mi se înjumătăţeşte", mai spune Veronel Niţă, apicultor.

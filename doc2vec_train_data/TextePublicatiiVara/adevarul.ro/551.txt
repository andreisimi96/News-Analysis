31 mai 2018, 08:53
Guvernul francez a lansat joi, în dezbatere publică, reforma sistemului de pensii, dezbaterile urmând să fie finalizate peste 6 luni. La noi apar mai întâi zvonurile, negate iniţial şi confirmate parţial ulterior.
Halep, fără zi de odihnă la Paris: Simona revine pe teren, astăzi, la ...
Guvernul francez a lansat joi, 31 mai, o "consultare cetăţenească" prin intermediul internetului privind reforma sistemului de pensii, scrie Franceinfo . Dorită de Emmanuel Macron, această reformă urmăreşte să unifice diferitele sisteme de pensii pentru a "crea un sistem universal în care o contribuţie conferă aceleaşi drepturi", a declarat Ministerul Solidarităţii şi Sănătăţii.
Condusă de Jean-Paul Delevoye, Înaltul Comisar pentru reforma sistemului de pensii, consultarea trebuie să clarifice "obiectivele, parametrii şi gestionarea" sistemului de pensii. 
Dezbaterile se vor încheia la 25 octombrie, dată până la care toţi francezii pot vota, comenta şi sugera modalkităţi de abordare a mai multor teme: cum se poate crea un sistem de pensii unitar, vârsta de pensionare şi condiţile, cum se vor calcula pensiile, modalitatea de unificare a activelor de pensii (şi în Franţa este vorba despre Pilonul II de pensii private) sau cum se poate corecta inegalitatea dintre femei şi bărbaţi.
Atelierele de discuţii sunt organizate până la sfârşitul lunii octombrie 2018 în opt oraşe din Franţa, Montreuil, Lorient, Arras, Strasbourg, Toulon, Angouleme, Dijon şi Toulouse. Propunerile rezultate din aceste ateliere vor alimenta platforma de internet. În paralel, până în decembrie 2018 s-au planificat cel puţin 120 de şedinţe cu sindicatele cu privire la aceleaşi probleme.
Rezultatele vor fi publicate pe 29 noiembrie. Jean-Paul Delevoye va indica în recomandările sale sugestiile cetăţenilor şi vor monitoriza punerea lor în aplicare pe tot parcursul procesului de reformă.
Proiectul de lege, rezultat din această consultare, va fi prezentat Consiliului de Miniştri şi prezentat în Parlament în 2019.
Spre comparaţie, în România, idea naţionalizării Pilonuli II de pensii provate a apărut în 2017 şi a fost negată rând pe rând de politicieni, pentru ca ulterior să confirme faptul că se ia în calcul varianta ca acesta să fie opţional. Politicieni români nu spun însă nici cum şi nici când vor aplica această variantă. Mai mult, proiectul legii pensiilor nu este public şi, ca atare, nu poate fi combătut.

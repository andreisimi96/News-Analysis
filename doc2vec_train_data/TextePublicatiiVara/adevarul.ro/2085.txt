8 iunie 2018, 10:53
Doi tineri cu vârstele de 21 şi 23 de ani, originari din Chişinău şi Anenii-Noi, au fost reţinuţi de către poliţişti pentru că au jefuit o staţie PECO din Capitală. Aceştia au reuşit să sustragă 38.641 lei.
Andrei Năstase: Am avut aşteptarea că va fi un scor mai bun, dar asta ...
Potrivit datelor acumulate în cadrul acţiunilor speciale de investigaţii şi de urmărire penală, bănuiţii au intrat în staţia de alimentare, după care au aplicat forţa fizică faţă de operator şi au sustras banii din masa casierului.
Poliţiştii au constatat că unul dintre ei, cel care a pus la cale jaful, era angajat la această staţie PECO. El ar fi cunoscut exact locul păstrării banilor. 
În cadrul audierilor suspecţii şi-au recunoscut vinovăţia. Aceştia au fost reţinuţi pe un termen de 72 de ore şi sunt cercetaţi penal în stare de arest pentru jaf.
Conform legislaţie penale în vigoare, bănuiţii riscă o pedeapsă cu închisoare pentru un termen de la 5 până la 7 ani.

30 mai 2018, 07:48
Descinderile au loc la Târgovişte, Pucioasa, Fieni, Valea Lungă, Şotânga, Pietroşiţa, Brăneşti, Bezdead, Vulcana Băi şi Buciumeni.
Poliţiştii din Dâmboviţa efectuează, miercuri, percheziţii în mai multe localităţi la persoane suspectate că ar fi tăiat şi comercializat fără drept material lemnos. Poliţiştii au descins şi la un ocol silvic, iar dosarul vizează 19 persoane.
Potrivit IPJ Dâmboviţa, poliţiştii Inspectoratului de Poliţie Judeţean Dâmboviţa, sprijiniţi de luptători ai Serviciului pentru Acţiuni Speciale, specialişti ai Gărzii Forestiere Ploieşti şi de la Direcţia Silvică Dâmboviţa, fac 20 de percheziţii la 19 persoane fizice şi la sediul unui ocol silvic. 
Descinderile au loc la Târgovişte, Pucioasa, Fieni, Valea Lungă, Şotânga, Pietroşiţa, Brăneşti, Bezdead, Vulcana Băi şi Buciumeni.
Persoanele vizate sunt bănuite că în perioada 2017-2018 ar fi tăiat şi comercializat fără drept material lemnos.
În urma percheziţiilor, 17 persoane vor fi duse la sediul Inspectoratului pentru audieri.
Prejudiciul urmează a fi estimat.  

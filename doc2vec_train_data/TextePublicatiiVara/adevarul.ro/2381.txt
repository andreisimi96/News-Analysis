10 iunie 2018, 10:49
Peste 160 de percheziţii pentru destructurarea unor grupări de criminalitate organizată au fost efectuate în ultimele două săptămâni, transmite Poliţia Română.
Peste 1,2 tone şi 1.100 de litri de produse de protecţie a plantelor c...
Potrivit sursei citate, în perioada 25 mai - 7 iunie, peste 600 de poliţişti specializaţi în combaterea criminalităţii organizate, sub coordonarea procurorilor DIICOT au acţionat pentru destructurarea grupurilor infracţionale specializate în trafic de persoane, criminalitate informatică, trafic şi consum ilicit de droguri şi spălare de bani.
Astfel, poliţiştii au organizat, în această perioadă, 49 de acţiuni operative, în cadrul cărora au fost efectuate 169 de percheziţii domiciliare. Au fost derulate activităţi investigative pentru probarea activităţii infracţionale a 263 de persoane, dintre care 74 au fost reţinute sau arestate şi 8 persoane au fost plasate sub control judiciar.
Au fost ridicate 924 de comprimate de MDMA, 463 de comprimate de ECSTASY, 250 de grame de heroină, 10 doze de heroină, 136 de grame de cocaină, peste 15 kilograme de cannabis, 1137 de plante de cannabis, peste 71 de kilograme de masă vegetală, 2 kilograme de substanţe psihoactive, 107 plicuri cu substanţe psihoactive, 6300 de comprimate, 4 cântare electronice, 10 grindere.
Mai mult, au fost ridicaţi 45.875 de lei, 8.425 de euro, 500 de dolari, 8 HDD-uri, 13 laptopuri, 90 de telefoane mobile, 30 de cartele SIM, 122 de medii de stocare, 2 arme, peste 370.000 de ţigarete şi 29 de kilograme de tutun.
0 (0 voturi)

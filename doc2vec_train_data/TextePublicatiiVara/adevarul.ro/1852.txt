Trafic blocat pe DN7, după ce un tir s-a ciocnit cu o dubă. Un autocamion s-a răsturnat pe acelaşi drum cu o oră mai devreme
7 iunie 2018, 09:53
Autocamionul s-a răsturnat  într-o curbă, la Morăreşti. Foto Sursa Ta
Un autocamion s-a răsturnat, joi dimineaţă, pe drumul ce leagă Piteştiul de Râmnicu Vâlcea.  La scurt timp, un alt tir a fost implicat într-un accident, tot pe DN7. Traficul este blocat.
UPDATE: La ora 10, traficul rutier a fost reluat
Primul dintre accidente a avut loc în jurul orei 7,30, în zona Morăreşti unde un autocamion s-a răsturnat  într-o curbă, pe sensul de mers spre Piteşti. 
 Din fericire, nu au existat victime Traficul a fost blocat pe sensul de coborâre.
Pe acelaşi drum, tot joi dimineaţă, la o oră distanţă, a avut loc un al doilea accident rutier.  În zona Cotmeana, un tir s-a ciocnit cu o dubă care venea din sens opus. O persoană a fost rănită.
 Traficul a fost blocat. Pentru circulaţie  se oloseşte o rută ocolitoare (drum comunal).
0 (0 voturi)

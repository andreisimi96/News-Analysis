8 iunie 2018, 11:08
Viorica Botnari, care a fost deţinută în penitenciar în perioada 2011-2016, s-a plâns în faţa Curţii  că a fost deţinută în condiţii inumane, care au dus la agravarea problemelor sale de sănătate. În acelaşi timp, acesteia nu i-a fost acordată asistenţa medicală corespunzătoare, precum şi un remediu efectiv întru realizarea drepturilor sale.
Potrivit unui comunicat de presă emis de Promo-LEX, Curtea a constatat violarea art. 3 şi 13 din Convenţie şi prin urmare i-a acordat 10.000 Euro cu titlu de prejudiciu moral şi 1.500 Euro cu titlu de costuri şi cheltuieli.
Potrivit datelor statistice furnizate de Departamentului Instituţiilor Penitenciare, până la 25 septembrie 2017, în sistemul penitenciar au decedat 27 de persoane (majoritatea din cauza bolilor, inclusiv oncologice).
Până în prezent, Republica Moldova a fost condamnată la Curtea Europeană în 14 cazuri în legătură cu neacordarea asistenţei medicale adecvate în detenţie (2005 – Şarban; 2006 – Boicenco, Holomiov; 2007 – Istratii şi alţii, Stepuleac; 2008 – Levinţa; 2009 – Paladi; 2010 – Brega, Oprea; 2011 – Lipencov, Pascari; 2015 – Veretco; 2016 – Savca; 2017 – Grecu).

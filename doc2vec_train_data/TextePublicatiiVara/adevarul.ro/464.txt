30 mai 2018, 10:30
Simona Halep debutează azi la Roland Garros, după ce meciul ei cu americanca Allison Riske a fost amânat ieri din cauza ploii.
Halep va juca de la ora 12.00, în direct pe Eurosport, ultima partidă din turul I a competiţiei pariziene. 
Alison Riske, este pe locul 83 WTA, 22 de poziţii mai sus decât săptămâna trecută, după ce a ajuns în finală la Nurnberg, unde a fost învinsă de suedeza Johanna Larsson. Este cel mai bun rezultat din acest an al americancei, care a eliminat-o în sferturile de finală şi pe Sorana Cîrstea.
Simona Halep şi Alison Riske s-au mai întâlnit de două ori până acum. Românca s-a impus în ambele meciuri directe. În 2015, pe zgura de la Roma, a câştigat cu 6-3, 6-0, iar anul trecut, la Beijing, s-a impus în trei seturi, 6-3, 3-6, 6-2, pe suprafaţă rapidă, la Beijing.
 Tot de la ora 12.00 vor evolua şi Alexandra Dulgheru şi Mihaela Buzărnescu, dar în turul al doilea: 
Mihaela Buzărnescu vs Rebecca Peterson
Alexandra Dulgheru vs Anett Kontaveit
Irina Begu şi Ana Bogdan s-au calificat şi ele în turul secund, dar vor evolua joi.

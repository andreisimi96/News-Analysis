26 mai 2018, 16:36
Dolari australieni FOTO istockphoto.com
După 107 ani, Australia nu mai tipăreşte bancnote. Cauza constă într-o grevă a angajaţilor unei subsidiare a Băncii Centrale, care cer salarii mai mari.
Povestea australianului care a donat sânge timp de 60 de ani, salvând ...
Australia nu mai tipăreşte bancnote pentru prima dată în ultimul secol, după ce angajaţii unei subsidiare speciale a Băncii Centrale au intrat în grevă pentru a cere salarii mai mari, informează agenţia de presă Reuters, preluată de Agerpres în pagina electronică.
Guvernatorul Băncii Centrale a Australiei, Philip Lowe, i-a sfătuit recent pe angajaţi să ceară salarii mai mari, el însuşi cerând în Parlament o majorare cu 3,5%.
Prin urmare, angajaţii de la Note Printing Australia (NPA), o subsidiară deţinută în întregime de Banca Centrală a Australiei, au oprit vineri lucrul, solicitând o majorare salarială cu 3,5%, în loc de 2%, atât cât li se oferea.
Note Printing Australia (NPA) are o singură unitate de producţie, la Melbourne. Pe lângă dolarii australieni, NPA tipăreşte bancnote şi pentru alte bănci centrale, având printre clienţi Noua Zeelandă, Thailanda, Indonezia şi Kuweit.

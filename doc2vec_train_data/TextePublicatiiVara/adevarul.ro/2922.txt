13 iunie 2018, 12:12
Soţii Burugă şi fetiţa lor au murit                                                          FOTO: Facebook
O familie compusă din trei persoane din oraşul Rovinari a pierit, azi noapte, în garsoniera în care locuiau. Tragedia a avut loc ca urmare a unei acumulări mari de monoxid de carbon.
Un pensionar din Rovinari şi-a pus ştreangul de gât
Marius Burugă (39 de ani), soţia sa Florentina (32 de ani) şi fiica lor în vârstă de 12 ani au murit, azi-noapte, în locuinţa lor din Rovinari. Cauza tragediei o reprezintă nivelul ridicat de monoxid de carbon din încăpere, sursa fiind un boiler pe gaze.
Marius lucra în străinătate, iar soţia şi fiica lui trăiau în Rovinari. Vecinii spun că familia Burugă era foarte liniştită şi niciodată nu a intrat în conflict cu cineva.
Vecinii şi prieteni sunt şocaţi de cele întâmplate. „Drum bun acolo sus ......la ingeri , cuvintele nu isi au sensul....durereai prea mare . Condoleante. Pacat mult prea tineri pt acest drum urat fara de intoarcere“, a postat Nicoleta pe Facebook.
„La faţa locului s-au deplasat un echipaj din cadrul SVSU Rovinari, un echipaj de stingere a incendiilor, un echipaj SMURD şi o autospecială pentru transport victime multiple din cadrul Detaşamentului de Pompieri Târgu-Jiu, două echipaje din cadrul Serviciului de Ambulanţă Judeţean Gorj, precum şi echipaje din cadrul IPJ Gorj. Primii sosiţi la faţa locului au fost pompierii din cadrul SVSU Rovinari, care au constatat că în interiorul garsonierei se aflau trei persoane (un barbat în vârstă de 39 de ani, o femeie în vârstă de 32 de ani şi o fetiţă în vârstă de 12 ani) care erau în stare de inconstienţă. Fetita a fost preluata de către un echipaj SAJ şi transportată la spitalul din Rovinari. Cu toate eforturile depuse de catre echipajele sosite la faţa locului, barbatul şi femeia au fost declarati decedaţi. Din păcate, nici pentru fetiţa transportatp la spital nu s-a mai putut face nimic, medicii declarând decesul. Cauza probabila a tragediei este in curs de stabilire“, a declarat Florin Chisim, purtătorul de cuvânt al ISU Gorj.
În urmă cu trei ani o altă mare tragedie a avut loc în Rovinari. Un tată a murit alături de cei şase copii, tot din cauza unei scurgeri de gaze. 

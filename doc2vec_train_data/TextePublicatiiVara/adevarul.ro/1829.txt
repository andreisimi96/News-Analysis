7 iunie 2018, 08:10
Intersecţia Toamnei cu Zizinului este una dintre cele mai aglomerate. FOTOnewsbv.ro
Primăria Braşov vrea să găsească soluţii pentru fluidizarea traficului în şase intersecţii foarte aglomerate. În trei dintre ele s-au putea amenaja sensuri giratorii, iar în cazul celorlalte trei se ia în calcul construirea de pasaje.
Consiliul Judeţean Braşov a luat împrumut pentru investiţii. 100 de mi...
Primăria a lansat o licitaţie pentru realizarea de studii de fezabilitate menite să ofere soluţii pentru fluidizarea traficului în şase intersecţii foarte aglomerate din Braşov. Deşi s-au construit sensuri giratorii, s-au montat semafoare, iar poliţiştii dirijează circulaţia la orele de vârf, sunt intersecţii în Braşov unde traficul este infernal. Pentru găsirea de soluţii eficiente Primăria va plăti 226.890,76 lei.
Astfel, pentru trei dintre intersecţii, respectiv Calea Bucureşti - str. Toamnei - str. Zizinului, strada De Mijloc - str. Stadionului - str. Buzeşti (la calea ferată Braşov - Sibiu) şi cea de la Biserica Sf. Bartolomeu (str. Lungă – str. Stadionului – Calea Făgăraş) se iau în cacul realizarea unor pasaje subterane sau supraterane. Pentru alte trei intersecţii, respectiv zona parcării „Căprioara” din Poiana Braşov, str. Carpaţilor – Bulevardul Muncii şi str. Zorilor - Str. Carpaţilor se ia în calcul amenajarea unor unor sensuri giratorii.
,,Am postat pe SICAP anunţul de licitaţie privind elaborarea studiilor de fezabilitate pentru 5 intersecţii din Braşov şi una din Poiana Braşov, mai exact în zona parcării multietajate din Poiana de Jos. Este vorba de intersecţii unde se constată blocaje în trafic frecvente, cum este intersecţia Calea Bucureşti-Zizinului-Toamnei sau Lungă-Stadionului-calea ferată-Calea Făgăraşului, fie trebuie identificate soluţii pentru a asigura un trafic fluent pe toate direcţiile de mers, cum ar fi, de exemplu, str. Carpaţilor-str. Zorilor, unde accesul spre strada Zorilor dinspre strada Carpaţilor, în direcţia de mers spre Poienelor, este foarte dificil. Sper ca cei care vor realiza aceste studii să găsească cele mai bune soluţii, mai ales că, în cazul a trei dintre aceste intersecţii, vor trebui să prezinte şi o variantă care să includă un pasaj subteran“, a precizat viceprimarul Laszlo Barabas.

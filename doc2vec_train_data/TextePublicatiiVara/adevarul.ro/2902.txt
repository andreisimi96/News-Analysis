13 iunie 2018, 11:03
Victimele primului val de deportări staliniste, din noaptea de 12 spre 13 iunie 1941, au fost comemorate miercuri, la Chişinău, de către membrii şi simpatizanţii Partidului Liberal, care au depus flori la monumentul „Trenul durerii” din Scuarul Gării, transmite IPN.
Primarul comunei Truşeni, reţinut într-un dosar de abuz în serviciu
Prim-vicepreşedintele PL, Dorin Chirtoacă, a declarat că ziua de 13 iunie este una a memoriei, conştientei şi demnităţii. 13 iunie 1941 a fost o zi neagră, o zi a suferinţei, durerii, despărţirii familiilor.
„Odată deportaţi, s-a pierdut urma a foarte multor oameni, nu s-a ştiut nimic de ei, nici unde au de mers”, a spus Dorin Chirtoacă.
Potrivit fostul primar de Chişinău, deportaţii sunt astăzi nedreptăţiţi, autorităţile centrale tergiversează procesul de punere a acestora în drepturi egale cu veteranii de război.
„Veteranii de război şi deportaţii au trecut prin aceleaşi suferinţe, de aceea ei trebuie să aibă drepturi egale”, a declarat Dorin Chirtoacă.
În noaptea de 12 spre 13 iunie 1941, au fost deportate peste 22 de mii de persoane. În total, au existat trei valuri de deportări în masă: în iunie 1941, iulie 1949 şi aprilie 1951, iar numărul celor deportaţi a fost de circa 58 de mii de oameni.

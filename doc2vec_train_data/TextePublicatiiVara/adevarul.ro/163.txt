Loris Karius trăieşte, în aceste zile, cea mai neagră perioadă din cariera sa, fiind în centrul atenţiei din cauza prestaţiei sale de la Kiev.
La 24 de ore după finala Ligii Campionilor, neamţul de 24 de ani a găsit puterea de a posta primul mesaj pe contul său de Twitter.
Ce a scris Karius?
*Aproape că n-am dormit până acum. Am în cap fazele meciului. Îmi cer scuze faţă de colegi, faţă de suporteri şi de staff. Ştiu că am stricat totul cu acele două greşeli şi că v-am dezamăgit. Le mulţumesc fanilor noştri care au venit la Kiev şi care m-au sprijinit, chiar şi după meci. Această susţinere înseamnă enorm pentru mine şi îmi dovedeşte, încă o dată, că suntem o mare familie. Va mulţumesc şi ne vom reveni mai puternici.
Mi-e foarte greu acum, însă asta e viaţa unui portar. Acele goluri încasate au însemnat, practic, pierderea trofeului.
Loris Karius pentru Talksport

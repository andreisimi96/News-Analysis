7 iunie 2018, 06:03
Combinate, culorile pot arăta nenumărate nuanţe
Toate culorile, nuanţele şi tonurile pe care le percepe omul provin de la trei culori primare, de bază: galben, roşu şi albastru. La acestea se adaugă negru, care reflectă gradul de întunecare, respectiv albul, care arată gradul de luminozitate.
Cum au influenţat saşii reveniţi în ţară piaţa imobiliară a unor sate ...
Din combinaţiile celor trei culori primare se pot face toate celelalte. Spre exemplu dacă se combină roşu cu albastru va rezulta violet, roşu combinat cu galben rezultă portocaliu, iar din galben cu albastru rezultă verde.
Celelalte nuanţe se pot realiza dacă spre exemplu cantitatea de roşu şi cantitatea de albastru diferă. Dacă se pune mai mult roşu va rezulta visiniu, iar prin adăugarea a mai mult albastru se va realiza indigo. 
Culori complementare sunt acele nuanţe care se combină perfect una cu cealaltă. Spre exemplu: roşu se potriveşte cu verde, galben cu violet, orange (Portocaliu) se potriveşte perfect cu albastru. Combinate astfel, culorile par mai intense şi mai strălucitoare, cu alte cuvinte, se evidenţiază una pe cealaltă. Culorile complementare sunt verde, portocaliu şi violet.
Teoria culorilor după modelul RYB (red-yellow-blue, respectiv roşu-galben-albastru) este folosită în pictură, grafică, design interior, machiaj, crearea vestimentaţiei şi în general, în artă. Pentru a se verifica această teorie se utilizează Cercul Cromatic, o creatie a lui Johannes Itten. Mai este supranumit şi roata culorilor sau steaua culorilor.
Cercul cromatic şi modul cum se pot combina culorile
Itten a identificat pentru fiecare culoare primară una complementară: pornind de la cele trei culori principale, dacă eliminăm una şi le adunăm pe cele două rămase, se obţine o culoare care, adunată cu cea eliminată iniţial, generează gri. Dacă se elimină roşul şi se adună albastrul cu galbenul, se obţine verde. Verdele este deci culoarea complementară a roşului. Culoarea complementară a albastrului este portocaliul (galben + roşu). Culoarea complementară a galbenului este violetul (roşu + albastru).
Culorile terţiare se obţin amestecând o culoare primară cu cea secundară învecinată. Aşadar, verdele va fi între culorile terţiare albastru-verde şi galben-verde, galbenul între galben verde şi galben portocaliu şi aşa mai departe. Itten a construit în acest fel cercul cromatic. Culorile diametral opuse în cercul cromatic sunt complementare între ele (adică rezultatul adunării lor este griul).
În interiorul cercului cromatic, se pot obţine diferite acorduri cromatice de două sau mai multe culori. De exemplu, pentru a obţine un acord cromatic de două culori, singura condiţie e ca cele două culori să fie simetrice faţă de centrul cercului. Pentru a obţine acorduri cromatice de trei culori, se poate roti în interiorul cercului un triunghi echilateral sau isoscel: culorile atinse de vârfurile triunghiului vor fi triade de acorduri cromatice. În schimb, dacă selectăm pe cerc două perechi de culori legate între ele prin linii drepte perpendiculare care formează un pătrat sau un dreptunghi, se obţin acorduri cromatice de patru culori. 
Ţinând cont de principiul combinaţiilor de culori se pot obţine următoarele nuanţe:
Roz pal: maro, cafeniu, mint, oliv, gri, turcoaz
Roz închis (fuchsia): cafeniu, gri, galben, verde lime, mint, maro
Roşu-tomata: bleu ciel, mint, creme, gri
Visiniu: albastru, gri, portocaliu pal, galben pal
Maro deschis: albastru, galben pal, creme, verde, violet, rosu
Maro închis: galben lamaie, bleu ciel, mint, mov deschis, verde lime
Cafeniu: roz pal, maro, albastru, verde, mov, violet
Portocaliu pal: gri, maro, verde
Portocaliu închis: galben pal, verde, maro, visina putreda
Galben lămaie: vişiniu, maro, albastru, gri
Galben pal: fuchsia, gri, maro, cafeniu, rosu, albastru, mov, violet
Galben auriu: gri, maro, ablastru, rosu, negru
Verde lime: cafeniu, maro, roz, portocaliu inchis, bleumarin, gri
Verde închis: portocaliu, cafeniu, maro
Oliv: cafeniu, maro, gri, creme, negru
Mint: maro, gri, bleumarin, rosu, gri, cafeniu
Turcoaz: fuchsia, visiniu, cafeniu, maro, creme, violet inchis
Albastru electric: galben auriu, cafeniu, maro deschis, gri, argintiu
Bleu ciel: rosu, gri, maro, portocaliu inchis
Bleumarin: violet pal, cafeniu, maro, gri, galben, portocaliu, verde, rosu, culori pastelate
Violet pal: portocaliu inchis, violet inchis, oliv
Mov: cafeniu, galben pal, gri, turcoaz, mint, portocaliu pal
Ucigaşul unui fost primar din Alba, condamnat definitiv la 30 de ani de închisoare. Criminalul a fost identificat exclusiv pe baza probelor ADN

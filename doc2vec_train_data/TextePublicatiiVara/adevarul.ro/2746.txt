12 iunie 2018, 13:28
Pacienţii trebuie să se strecoare pe lângă stâlpii schelei, pentru a ajunge la cabinetul medical
O schelă pusă aiurea a împiedicat o zi accesul la un cabinet medical din Bistriţa. Medicul din cabinetul medical s-a trezit că pe aleea de acces a fost montată o schelă ce mai lăsa oamenilor doar 50 de centimetri. Situaţia a fost remediată abia spre finalul zilei, după o sesizare la constructor şi una la Poliţia Locală a municipiului Bistriţa.
Cercetat pentru distrugere după ce a spart geamurile de la un cabinet ...
Zeci de blocuri din Bistriţa au fost incluse într-un amplu proces de reabilitare termică, susţinută financiar, în parte de Uniunea Europeană. Aşa se face că niciun cartier al Bistriţei nu a scăpat de şantiere, situaţie neplăcută pentru locatari, dar şi pentru cei care îşi desfăşoară activitatea la parterul acestor blocuri. 
La blocul numărul 7 de pe Aleea Greuceanu schelele au fost montate vineri după-masă. La parterul blocului funcţionează o farmacie şi cabinetul medicului de familie Anca Ruşti.
Dacă farmacista a fost pe fază atunci când muncitorii au început să pună schelele, medicul nu a mai fost la cabinet. Luni, când s-a întors la muncă, medicul s-a trezit cu o schelă pusă chiar pe mijlocul rampei de acces spre cabinet. 
Muncitorii au lăsat doar 50 de centimetri pentru accesul în cabinet, spaţiu insuficient pentru pacienţii mai corpolenţi sau care veneau la medic cu copii mici în cărucior.
Întrucât nu a ajuns niciun câştig de cauză în discuţia cu muncitorii, medicul a fost nevoit să depună o plângere la Poliţia Locală, făcând concomitent şi o sesizare la firma constructoare. 
Poliţiştii de la Biroul Disciplina în Construcţii au ajuns în cursul serii la adresa în cauză, însă constructorul deja rezolvase problema. 

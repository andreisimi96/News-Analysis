4 iunie 2018, 14:12
Planul roşu de intervenţie a fost activat în judeţul Harghita, în urma unui accident produs între un autoturism şi un microbuz.
Din primele informaţii, tragedia a avut loc pe Drumul Naţional 12 şi s-a soldat cu două victime, una decedată, una încarcerată, care se aflau în autoturism. 
Potrivit Inspectoratului General pentru Situaţii de Urgenţă, în microbuz se aflau aproximativ 20 de persoane, care prezintă răni uşoare. „În acest moment se face evaluarea tuturor ocupanţilor”, arată sursa citată. 
La faţa locului au fost mobilizate o autospecială pentru victime multiple, o ambulanţă SMURD, trei ambulanţe ale serviciului judeţean de ambulanţă, o descarcerare grea cu spital mobil, o autospecială complexă cu stingere cu modul de prim ajutor. 
„În urma activării planului roşu au mai fost alertate încă patru echipaje de prim ajutor SMURD şi elicopterul SMURD”, transmit autorităţile. 

VIDEO FOTO „Suntem împotriva oricăror conflicte militare”. Protes...
Potrivit sursei citate, judecătorii au respins cererile Consiliului Municipal Chişinău şi a Agenţiei de Inspectare şi Restaurare a Monumentelor prin care se solicitau interzicerea construcţiei. 
Regata Imobiliare SRL (succesor în drepturi procedurale a firmei „Finpar Invest”, controlată de familia lui Vladimir Plahotniuc) poate construi un imobil cu 13 etaje în locul cafenelei Guguţă din centrul Capitalei şi are dreptul de a privatiza terenul aferent. 
Curtea de Apel (CA) Chişinău a respins cererea de apel înaintată de Consiliul Municipal Chişinău (CMC) şi cererea de apel înaintată de Agenţia de Inspectare şi Restaurare a Monumentelor.
Într-o postare video pe Facebook, primarul ales al Chişinăului, Andrei Năstase, a declarat că „mafia imobliară a pus stăpânire şi pe imobil şi are dreptul şi de a privatiza terenul”. Potrivit lui, judecătorii au depăşit toate limitele legale când a permis construcţia unui imobil cu 13 nivele în acest loc. 
Năstase a precizat că va analiza hotărârea Curţii de Apel cu atenţie. 
„Vreau să vă asigur pe această cale - oportunitatea nu o poate decide instanţa de judecată. În cât priveşte oportunitatea, în toată lumea aceasta a rămas la discreţia autorităţilor şi nu a instanţei. Instanţa de judecată verifică doar legalitatea, nu şi oportunitatea”, a subliniat primarul ales. 
El a adăugat că va cere contestarea acestei decizii la CSJ: „Nu vom lăsa ca această hotărâre să intre în vigoare aşa cum îşi doreşte clanul mafiot Plahotniuc-Dodon”.

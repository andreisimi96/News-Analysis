VIDEO Şoferii s-au adunat din nou în PMAN pentru a cere ieftinirea car...
„Guvernul consideră că această atitudine este una nepotrivită, în condiţiile în care instituţiile statului şi-au arătat deschiderea pentru comunicare şi identificarea soluţiilor. Guvernul reiterează importanţa libertăţii de exprimare şi precizează că nemulţumirile se pot rezolva doar prin dialog şi discuţii”, se arată într-un comunicat de presă emis de Executiv.     
În plus, Guvernul a oferit şi câteva precizări în legătură cu petiţia primită din partea unui grup de cetăţeni.
1. Guvernul nu are atribuţii la formarea preţurilor la carburanţi. Aceasta este prerogativa ANRE. Săptămâna trecută premierul a cerut Agenţiei precizări privind majorarea preţurilor la carburanţi şi examinarea posibilităţii de suspendare a deciziei de majorare, menţionând importanţa unei analize temeinice, care să conţină argumente clare, comunicate public şi transparent. Ieri prim-ministrul a cerut Ministerului Economiei şi Infrastructurii să facă o analiză a cadrului legal şi, dacă este necesară modificarea acestuia, să intervină.
2. Metodologia de formare a preţurilor la carburanţi este publică. Totodată, ieri prim-ministrul a cerut autorităţilor competente mai multă transparenţă şi claritate în acest sens, astfel încât să nu existe marjă de interpretare, iar fiecare cetăţean să aibă acces la metodologia de calcul.
3. În privinţa sancţionării unui participant la protest, ieri premierul a precizat că libertatea de exprimare a cetăţenilor trebuie respectată şi a cerut Ministerului Afacerilor Interne examinarea cazului. MAI a anunţat deja că a iniţiat o anchetă internă pe acest caz. 
4. În ceea ce priveşte calitatea carburanţilor, chiar ieri Guvernul a aprobat modificări la Legea produselor petroliere, în urma cărora parametrii de calitate ai benzinei şi motorinei, atât la importul, cât şi la comercializarea acestor produse la staţiile PECO, vor fi măsuraţi potrivit cerinţelor europene. Totodată, monitorizarea calităţii carburanţilor va fi efectuată de către organismele acreditate, care ulterior vor prezenta datele respective ministerului Economiei şi Infrastructurii şi Agenţiei pentru Protecţia Consumatorilor şi Supravegherea Pieţei.
Acesta este al doilea protest organizat faţă de majorarea preţurilor la carburanţi, după ce preţurile plafon au fost în creştere mai multe săptămâni, iar pe 29 mai, ANRE a stabilit un preţ plafon de 19,79 lei pentru un litru de benzină cu cifra octanică 95 şi de 17,75 lei pentru motorină. În urma unui demers al premierului Pavel Filip, ANRE a suspendat pe 1 iunie decizia din 29 mai, revenindu-se la preţurile plafon aprobate cu două săptămâni înainte.

4 iunie 2018, 06:03
Florin Iordache, primul pe lista iniţiatorilor. FOTO Inquam Photos
PSD ar putea să câştige sprijinul a peste o mie de consilieri locali şi zeci de primari dacă şi Senatul va adopta proiectul trecut miercuri de Camera Deputaţilor, prin care primarilor şi consilierilor le este permis să-şi păstreze mandatele ca independenţi, în cazul în care partidul pe lista cărora au fost aleşi fuzionează prin absorbţie.
Liber la traseism. Valeriu Steriu a trecut la PSD şi anunţă că toţi pa...
Iniţiativa a ajuns în atenţia publică exact în ziua în care deputatul Valeriu Steriu, fost preşedinte al UNPR şi prim-vicepreşedinte al PMP până de curând, a anunţat că va trece la PSD, iar ceilalţi foşti UNPR-işti, fie că sunt în Parlament, fie că sunt aleşi la nivel local, sunt liberi să-şi aleagă drumul, cu toate că dacă un ales local îşi dă demisia în prezent din funcţia pe care o deţine, o va pierde. Iar drumul unora dintre aceşti foşti UNPR-işti la nivel de Parlament, deveniţi membri ai PMP după Congresul din iulie 2016, pare să fie spre PSD. Însă, acum este pregătit terenul şi pentru aleşii locali.
Florin Iordache încurajează dezertările
Proiectul adoptat miercurea trecută de Camera Deputaţilor, ai cărui principali iniţiatori sunt Daniel Suciu şi Florin Iordache, ar permite un traseism mascat spre PSD, al tuturor aleşilor locali care nu mai vor să aibă de a face cu PMP. Potrivit statisticilor furnizate de Biroul Electoral Central, UNPR a obţinut 26 de primării, iar numărul lor de consilieri locali este de 1.213. În spatele acestor mandate a stat votul a aproximativ 245.000 de alegători.
„Există o situaţie particulară în care un aleslocal este forţat să îşi exercite mandatul ca membru al altui partid (altul decât pe listele celui pe care a candidat) împotriva voinţei şi opţiunii sale politice. Situaţia este total absurdă şi nedemocratică“, susţin iniţiatorii în expunerea de motive.
O nouă variantă a „Ordonanţei Dragnea“
PNL, prin vocea lui Florin Roman, preşedinte al Comisiei de administraţie din Camera Deputaţilor, a criticat dur demersul PSD, considerând că ar fi „o nouă ordonanţă care permite traseismul“, aluzie făcută cu referire la Ordonanţa 55 din 2014. Prin această ordonanţă aleşilor locali le era permis să-şi schimbe partidul înainte de alegerile prezidenţiale, perioada de graţie a trasesimului fără sancţiuni fiind de 45 de zile. Peste 400 de primari a câştigat atunci PSD, aceştia fiind „transferaţi“ de la PDL şi PNL, dintr-un număr total de 540 de edili care au schimbat partidul.

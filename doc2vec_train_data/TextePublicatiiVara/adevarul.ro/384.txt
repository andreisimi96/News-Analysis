UPDATE VIDEO Un tânăr de 23 de ani din Bucureşti şi-ar fi dat foc într-o benzinărie din Cluj
29 mai 2018, 16:43
Echipaj SMURD  FOTO: Adevărul
Un incendiu a izbucnit marţi, 29 mai, într-o benzinărie de pe Calea Turzii. Pompierii au intervenit şi au stins focul. Cauza probabilă, spun pompierii, ar fi autoincendierea. La faţa locului s-a descoperit cadavrul unui tânăr pe bancheta unei maşini. Poliţiştii iau în calcul varianta sinuciderii.
UPDATE 17.27 Purtătorul de cuvânt al IPJ Cluj spune că tânărul găsit decedat în maşină a fost identificat. Era în vârstă de 23 de ani şi era originar din Bucureşti.
Carmen Jucan mai spune că poliţiştii iau în calcul varianta sinuciderii.
Acesta ar fi alimentat maşina, iar apoi, direct de la pompă, ar fi stropit cu benzină interiorul maşinii.
Potrivit purtătorului de cuvânt al IPJ Cluj, Carmen Jucan, poliţiştii au fost sesizaţi în jurul orei 15.15 că o maşină a fost incendiară într-o staţie de carburanţi din Cluj-Napoca. O persoană de sex masculin a fost găsită decedată pe bancheta maşinii.
Proprietarul autoturismului a fost identificat, însă nu se ştie dacă el e cel descoperit fără viaţă în maşina incendiată.
Reprezentanţii ISU Cluj spun că incendiul izbucnit la staţia de carburanţi a fost stins şi că orice pericol a fost evitat. Potrivit acestora, cauza probabilă este autoincendierea. la faţa locului a fost şi un echipaj SMURD.
Poliţia a deschis o anchetă.
Imagini cu fumul de la respectiva staţie de carburant credit video: Facebook Dorel Bârz

13 iunie 2018, 06:06
Cea de a doua probă- la Matematică- din cadrul Evaluării Naţionale 2018 are loc miercuri, potrivit calendarului transmis de Ministerul Educaţiei Naţionale (MEN). Prima probă a fost la Limba Română, care s-a desfăşurat luni.
Evaluare Naţională 2018. Deşi subiectele au fost mai simple, 20% dintr...
Aici, la primul subiect, elevii au fost nevoiţi să rezolve mai multe cerinţe pe baza unui text care aparţine genului epic. Între altele, aceştia au fost nevoiţi să găsească sinonimele potrivite pentru câteva cuvinte din text, să explice rolul cratimei în structura „de-acolo” dar şi să redacteze o compunere de minimum 150 de cuvinte în care să argumenteze apartenenţa la genul epic a textului dat.
La al doilea subiect, la punctul A, elevii au de rezolvat o serie de cerinţe pe baza unui text din revista National Geographic Traveler. La punctul B, absolvenţii trebuie să redacteze o naraţiune de 150 - 300 de cuvinte în care să prezinte o întâmplare petrecută într-o cetate.
Când se vor afişa rezultatele
Rezultatele se vor afişa pe 19 iunie, iar contestaţiile vor putea fi depuse, în aceeaşi zi, între orele 14.00-19.00. Soluţionarea contestaţiilor va avea loc între 20 şi 22 iunie, iar rezultatele finale vor fi afişate pe 23 iunie.
Examenul începe la ora 9.00 când se deschid plicurile sigilate în care se află subiectele. Accesul elevilor se va face până la ora 8.30. Elevilor le este interzis să intre în săli cu: manuale, notiţe, rezolvări de subiecte, calculatoare sau alte mijloace electronice ce îi poate ajuta la rezolvarea subiectelor sau la comunicare. 
De asemenea, acestora ar trebui să li se aducă la cunoştiinţă consecinţele încălcării regulilor şi-anume: eliminarea de la examen şi notarea lucrării cu nota 1. La expirarea celor 120 de minute, toţi elevii predau lucrările. Este interzisă depăşirea acestui timp acordat. Ultimii 3 elevi rămân în sală până la predarea ultimei lucrări. Examenul se desfaşoară, anual, într-o singură sesiune.
Rezolvarea subiectelor la Adevărul Live
Rezolvarea subiectelor se va face la Adevărul Live, începând cu ora 15.00, de către profesorul Alexandru Constantinescu de la Colegiul Naţional „Spiru Haret“ din Capitală.

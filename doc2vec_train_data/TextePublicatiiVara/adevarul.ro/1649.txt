6 iunie 2018, 15:31
'Dacă ei au votat să poată parcă toate autocarele care vor ajunge în Bucureşti la mitingul PSD, putem şi noi”, se spune în mesajum care cheamă bucureştenii să parcheze la Parlament  FOTO Facebook
Într-un apel pe Facebook, bucureştenii sunt chemaţi să parcheze sâmbătă în zona Palatului Parlamentului sau chiar în curtea clădirii forului legislativ. Asta după ce s-a dat acceptul ca autocarele care aduc oamenii PSD la Bucureşti să poată fi parcate în zona respectivă.
“PSD vrea să transforme Clădirea Parlamentului în propria moşie, Clădirea Parlamentului este spaţiul tuturor cetăţenilor,  nu doar al PSD. Dacă ei au votat să poată parcă toate autocarele care vor ajunge în Bucureşti la mitingul PSD, putem şi noi” se mai spune în mesajul de pe reţeaua de socializare .
Apelul vine după ce Biroul Permanent al Parlamentului a decis miercuri ca autocarele şi maşinile care vor veni pe 9 iunie la mitingul organizat de PSD să poată fi parcate în curtea Parlamentului. 
"Pentru evenimentul care este programat sâmbătă, în cursul zilei şi al după-amiezii probabil că unii parlamentari vor dori să vină la Parlament pentru a se întâlni cu o serie de cetăţeni, ca atare a trebuit, deşi mi se pare absolut nenecesar, să voteze Biroul Permanent utilizarea parcării sâmbătă de către parlamentari. Mi se pare un exces de birocraţie din partea aparatului Parlmanentului, dar trebuie să facem şi lucruri de acest gen. Am dat aprobare pentru ca parcarea să fie folosită în ziua de sâmbătă de parlamentari. Dacă o sa vină şi invitaţii, trebuie să ştiţi că şi invitaţii care vin zi de zi tot cu maşinile vin, tot în parcare intră, e clar", a anunţat Tăriceanu.
În contextul manifestaţiei programate de PSD, protestatarii #rezist au anunţat pe Facebook că vor organiza şi ei o manifestaţie sâmbătă, între orele 18 şi 23, în Piaţa Victoriei. Mitingul se suprapune, practic, cu cel organizat de PSD.
Activiştii #rezist îi sugerează lui Liviu Dragnea să-şi găsească un alt loc pentru manifestare .
„SĂ FIE CLAR: În Piaţa Victoriei, zilnic între orele 18:00 şi 23:00 există un protest notificat de către protestatarii #rezist. Drept urmare, multiplul cercetat penal, infractorul condamnat Liviu Dragnea are dreptul fie să facă miting în Piaţa Victoriei, dar în afara intervalului orar 18:00 – 23:00, fie să îşi caută alt loc pentru miting, de preferat la el in Teleorman. Sâmbăta, 9 iunie 2018, în Piaţa Victoriei e protest #rezist, orice altă manifestaţie în zonă şi în intervalul orar este ilegală! NU CEDĂM, NU DĂM ÎNAPOI, PUNCT”,

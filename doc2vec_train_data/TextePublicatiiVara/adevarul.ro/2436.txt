10 iunie 2018, 18:45
Gabriel Vlase va merge în Israel pentru a participa la un forum. FOTO Mircea Merticariu
Mai mulţi deputaţi şi senatori vor pleca în destinaţii exotice pentru a reprezenta Parlamentul, totul fiind asigurat din bani publici. Africa de Sud, Israel şi Georgia sunt trei dintre ţările în care aleşii român vor merge pentru diferite forumuri.
REPORTAJ. Ce nu s-a văzut la televizor de la mitingul PSD. „Să nu mai ...
În şedinţa Biroului Permanent al Camerei Deputaţilor din penultima zi a lunii mai, majoritatea PSD-ALDE a aprobat deplasarea în străinătate a mai multor parlamentari în Cape Town, Ierusalim sau Batumi. Aprobarea acestor deplasări vin odată cu asigurarea plăţii biletelor de avion, cazărilor şi diurnelor pentru vizitele în care aleşii neamului merg să reprezinte Parlamentul. 
De exemplu, conducerea Camerei Deputaţilor a aprobat ca în perioada 4-8 iunie, deputatul Vlad Duruş să participe la o vizită oficială în Cape Town (Africa de Sud), acesta fiind în delegaţia Grupului de prietenie cu ţara africană.
Pe de altă parte, în perioada 8 - 11 iunie, vicepreşedintele Camerei Deputaţilor, Gabriel Vlase (PSD) merge la Ierusalim (Israel) pentru a participa la Forumul Global al Comitetului evreiesc american. Cu două săptămâni în urmă, Vlase fusese şi în vizita desfăşurată de şeful său, Liviu Dragnea, în Elveţia. La forumul unde merge Vlase vor fi prezenţi şi premierul israelian Benjamin Netanyahu, dar şi premierul Austriei, Sebastian Kurtz. 
În Georgia, la Batumi, va merge pe 14-15 iunie Rozalia Biro (UDMR), şefa Comisiei de politică externă din Camera Deputaţilor, pentru a participa la Conferinţa Internaţională cu tema „Parcursul european al gergiei“. Un alt proaspăt social-democrat, Valeriu Steriu, e trimis pe 13 iunie la Helsinki (Finlanda), pentru a participa la Forumul Regional pentru viitorul Agriculturii. 
De asemnea, doi deputaţi au primit acordul pentru a merge la lucrările Adunării Parlamentare a Consiliului Europei, de la începutul lunii iunie, la Paris. Deputatul USR Cristina Prună şi deputatul PNL Ionuţ Stroe au fost cei care pe 4 şi 5 iunie au avut posibilitatea să meargă la Paris pentru lucrările APCE. 

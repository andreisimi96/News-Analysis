Gîrbovan: A justifica nerespectarea deciziei CCR prin apel la referendum este abandonul democraţiei constituţionale. FOTO: Arhivă
Preşedintele Uniunii Naţionale a Judecătorilor din România, Dana Gîrbovan,  afirmă că organizarea unui referendum în  urma deciziei CCR privind conflictul instituţional preşedinte-ministrul  Justiţiei, ar însemna renunţarea la democraţia constituţională, iar  odată deschisă cutia Pandorei se va deschide drumul spre disoluţia  statului democratic.
Cioloş: Preşedintele trebuie să rişte orice din punct de vedere politi...
„Un referendum privind respectarea unei decizii a Curtii Constitutionale inseamna renuntarea la democratia constitutionala, specifica tarilor cu democratie vestica, si revenirea Romaniei la democratia «populara» de sorginte leninst-stalinista, instaurata in Romania de sovietici dupa 1948.
Revolutia bolsevica din Rusia din 1917 condusa de Lenin a avut ca scop clamat rasturnarea «oranduirii burgheze» si preluarea puterii in mainile poporului. Statul care a rezultat a fost unul totalitar, care nu mai avea o separatie a puterilor (legislativa, executiva, judecatoreasca) ci puterea – se spunea – era exercitata de popor prin partidul comunist care era unic, care apoi, la randu-i, o exercita prin organele de partid.
După Lenin a venit Stalin la putere, care a desavarsit lucrarea acestuia. Unele actiuni «revolutionare» ale lui Lenin i-au parut extreme pana si lui Stalin, motiv pentru care a cautat sa le dea o oarecare forma institutionalizata, democratica", scrie Dana Gîrbovan, preşedinte UNJR, potrivit Mediafax.

12 iunie 2018, 10:10
Este a doua situaţie de acest gen în mai puţin de o lună şi jumătate - foto: Adrian Caraba
Reprezentanţii companiei au solicitat ajutorul echipei tehnice, cea mai apropiată fiind în Debrecen. Pasagerii au primit băuturi şi gusturi în toată perioada de aşteptare.
FOTO Nuntă inedită la Iaşi. Doi tineri şi-au unit destinele într-o aer...
Cursa Satu Mare - Londra a decolat cu o întârziere de mai bine de 3 ore, după ce s-a constatat o problemă la avionul celor de la Wizzair. Mai exact o deformare a unui cauciuc i-a determinat pe reprezentanţii companiei să ceară suport tehnic şi să refuze decolarea. 
„La inspecţia aeronavei după aterizare s-a constatat că unul dintre pneuri prezintă o anomalie şi s-a recurs la înlocuirea lui. A venit o echipă tehnică care a realizat schimbarea lui, pentru siguranţa pasagerilor. Cea mai apropiată echipă tehnică este la Debrecen. Până la decolarea avionului pasagerilor li s-au oferit toate condiţiile şi serviciile, respectiv băuturi şi gustări. Avionul a decolat în jurul orei 1”, a declarat Ioan Fechete, directorul aeroportului.
Aceasta este a doua probleme sesizată la această cursă în decurs de o lună şi jumătate, după ce în data de 5 mai o altă cursă a fost amânată aproape 12 ore din cauza unor defecţiuni la un motor, mai exact ar fi luat o pasăre în motor. 

„Această victorie a fost obţinută în pofida planurilor guvernării. Cetăţenii au arătat, a câta oară, că nu îşi doresc să continue aceeaşi oameni care sunt astăzi în fruntea ţării”, a declarat Maia Sandu la emisiunea „Politica” de la TV8.
Potrivit ei, este „evident că guvernarea va încerca să discrediteze opoziţia”. 
„Va încerca să discrediteze echipa care va merge la Primărie. Va pune beţe în roate, ca crea tot felul de obstacole. Am văzut în alte situaţii cum s-a procedat. Aici, probabil, se vor pune şi mai multe tunuri pe Andrei Năstase”, a afirmat preşedintele PAS.
În alt context, ea a spus că viceprimarii şi pretorii ar trebui să fie numiţi în funcţii pe criterii politice, iar pentru restul funcţiilor să fie anunţare concursuri.

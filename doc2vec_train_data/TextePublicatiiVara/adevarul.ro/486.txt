Un primar condamnat pentru conflict de interese a dat în judecată SRI. Este edil în Floreşti, una dintre cele mai mari comune din România
30 mai 2018, 15:17
Eugen David, primarul comunei Floreşti reţinut, în 2016, într-un dosar de abuz în serviciu
Primarul uneia dintre cele mai mari comune din România a dat în judecată Serviciul Român de Informaţii. Edilul vrea să afel în ce măsură SRI s-a implicat în instrumentarea dosarelor penale în care este anchetat.
Cea mai mare comună din România va avea în centru o fermă de pui. Loca...
Eugen David, primarul comunei prahovene Floreşti, a chemat în judecată Serviciul Român de Informaţii, invocând legea 544/2001 care îi permite accesul la informaţii publice. Concret, David vrea să afle în ce măsură SRI s-a implicat în anchetele penale derulate de mai multe structuri de Parchet din Prahova pe numele său şi al mai multor angajaţi din Primăria Floreşti.
Dosarul a fost înregistrat în data de 22 mai 2018 pe rolul secţiei de Contencios Administrativ din cadrul Tribunalului Prahova şi are un prim termen de judecată în data de 19 iunie.
În acest dosar, Primăria Floreşti prin primar are calitate de reclamant, iar SRI este pârât în cauză.
Conform actului de chemare în judecată, angajaţii Primăriei Floreşti, prin primar Eugen Eduard David, au solicitat Serviciului Român de Informaţii ca în conformitate cu art. 6. Din Legea nr. 544/2001 privind liberul acces la informaţiile de interes public furnizarea informaţiilor de interes pubic cu privire la acte şi acţiuni intreprinse de instituţia SRI în colaborare sau la solicitarea altori instituţii (Parchet General, parchete din subordine) şi care vizează angajaţi ai Primăriei comunei Floreşti, respectiv acele informaţii care nu sunt exceptate de la accesul liber al cetăţenilor.
Edilul din Floreşti a ajuns în instanţă după ce SRI a refuzat să comunice datele şi informaţiile solicitate de angajaţii primăriei, refuzul fiind catalogat drept ”nejustificat”.
Eugen David a fost reţinut pentru 24 de ore în iunie 2016 şi dus în faţa instanţei cu mandat de arestare preventivă într-un dosar în care procurorii îl acuzau de abuz în serviciu, evaziune fiscală, spălare de bani şi complicitate la aceste infracţiuni. În aceeaşi cauză a fost anchetată şi soţia edilului, Simona David, consilier judeţean.
Soţii Davin au fost plasaţi de instanţă în control judiciar.
Eugen David este acuzat că în perioada 2011 - 2016 a acordat 2073 de ajutoare de urgenţă fără întocmirea de anchete sociale, doar prin dispoziţie, banii ajungând la rude şi prieteni ori la persoane apropiate.
Tot edilul se pare ca a încheiat în calitate de primar contracte pentru deszăpezirea localităţii cu firme care nu aveau muncitori şi utilaje, lucrările fiind executate în fapt de angajaţii Primăriei.
David a fost condamnat la închisoare cu suspendare într-un dosar de conflict de interese, el fiind acuzat că a emis dispoziţii de plată prin care rude ale acestuia au obţinut în mod direct foloase materiale.

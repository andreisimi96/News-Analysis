3 iunie 2018, 17:36
Imagine de arhivă
Traficul rutier este îngreunat pe Autostrada A2 Bucureşti-Constanţa, pe sensul de mers către Capitală, în urma unui accident în lanţ în care au fost implicate trei autoturisme. În schimb, pe DN 1, în staţiunile de pe Valea Prahovei, la această oră sunt valori normale de trafic.
VIDEO Coloană de maşini pe Valea Prahovei, între Predeal şi Azuga, und...
Potrivit Centrului Infotrafic, pe Autostrada A2 Bucureşti - Constanţa, la kilometrul 49, în dreptul localităţii Săruleşti - Gară, judeţul Călăraşi, pe sensul de mers către Capitală, a avut loc un accident rutier, în care au fost implicate trei autoturisme, care au intrat în coliziune faţă-spate, ca urmare a nepăstrării distanţei de siguranţă. Nicio persoană nu a fost rănită, însă circulaţia rutieră este restricţionată pe banda a doua a sensului de mers în cauză, iar valorile de trafic sunt în uşoară creştere. 
Totodată, Centrul Infotrafic informează că valorile de trafic au revenit la normal pe DN 1, în staţiunile montane de pe Valea Prahovei, iar în prezent se circulă fără probleme deosebite pe ambele sensuri de mers.
La prânz, între Predeal şi Azuga se formaseră coloane de maşini şi se circula cu zece kilometri la oră.

Dacian Cioloş îi transmite felicitări lui Andrei Năstase: Va avea spri...
„Am pus astăzi bazele unei alianţe solide a forţelor proeuropene, antioligarhice, democratice, a societăţii civile şi a societăţii noastre în întregime în perspectiva viitoarelor alegeri parlamentare, în care suntem obligaţi cu toţii să depunem toate eforturile de care dispunem, pentru a câştiga aceste alegeri şi pentru a scoate din captivitate întreaga ţară”, a declarat Andrei Năstase în cadrul unei conferinţe de presă. 
Liderul PPDA a declarat că, dacă nu era să obţină victoria în Chişinău, intenţiona să le propună colegilor săi o eventuală demisie a sa de la şefia formaţiunii pe care o conduce.
Amintim că Andrei Năstase, candidatul comun al PAS şi PPDA la funcţia de primar de Chişinău, l-a învins duminică, 3 iunie, în cel de-al doilea tur de scrutin, pe socialistul Ion Ceban. Andrei Năstase a obţinut 52,6% din voturi, iar Ion Ceban a acumulat 47,4%.

6 iunie 2018, 07:09
Lăzile de bere au fost la un pas să provoace şi o tragedie, după ce s-au prăvălit peste maşina unor microbişti care veneau de la Ploieşti, acolo unde naţionala României a jucat împotriva Finlandei
Circulaţia rutieră a fost blocată, noaptea trecută, pe DN 72 după ce un două TIR-uri s-au ciocnit. Unul dintre ele era încărcat cu bere, iar mare parte din marfă s-a răspândit pe şosea. Lăzile de bere au fost la un pas să provoace şi o tragedie, după ce s-au prăvălit peste maşina unor microbişti care veneau de la Ploieşti, acolo unde naţionala României a jucat împotriva Finlandei. Din feririce, nimeni nu a fost rănit.
Accidentul a avut loc pe DN 72 Târgovişte - Găeşti, în dreptul comunei dâmboviţene Dragodana. Martorii spun că şoferul unui TIR încărcat ochi cu bere circula cu viteză prea mare. La un moment dat, într-o curbă, încărcătura a intrat în balans, iar şoferul nu a mai putut controla mastodontul. S-a ciocnit cu un alt TIR care venea din sens opus, iar sute de lăzi de bere s-au răsturnat pe şosea. Oamenii au dat o mână de ajutor pentru a degaja drumul de cioburi şi lăzi, chiar dacă era  trecut de miezul nopţii.
"Şoferul a făcut puţin balans în curbă şi toate lăzile de bere s-au răsturnat. N-a fost marfa asigurată şi în momentul în care s-a făcut balans, remorca cu greutate automat s-a balansat. Eu am sărit din pat. Am auzit o buşitură dar am zis că e pană de cauciuc. Când am ieşit am văzut drumul plin cu bere", spune un localnic.
Lăzile de bere au fost la un pas să provoace şi o tragedie, după ce s-au prăvălit peste maşina unor microbişti care veneau de la Ploieşti, acolo unde naţionala României a jucat împotriva Finlandei. Din feririce, nimeni nu a fost rănit.
Circulaţia rutieră a fost blocată mai bine de o oră, timp în care pompierii au curăţat drumul de cioburi şi lăzi de bere. În tot acest timp s-a format o coadă de sute de maşini. Şoferul TIR-ului care se face vinovat de producerea accidentului va fi sancţionat de Poliţie pentru fapta sa.

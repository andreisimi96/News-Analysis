7 iunie 2018, 11:16
Capul de afiş al semifinalelor de la Roland Garros este meciul dintre Simona Halep şi Garbine Muguruza, o dispută între locul 1 mondial şi locul 3 mondial.
A depăşit o bornă importantă. La ce nivel a ajuns Simona Halep din pun...
Bilanţul meciurilor directe este favorabil jucătoarei din Spania, pe care marii specialişti o văd ca favorită şi în partida de azi. "Va fi un duel interesant, între cea mai bună jucătoare din lume şi cea mai în formă jucătoare. Halep are o traiectorie plană, este mereu la un nivel foarte înalt, oricui îi este extrem de dificil să o învingă. În schimb, Muguruza este pe o traiectorie ascendentă, evoluează foarte bine, fără frică, extrem de agresiv. Va fi o confruntare extrem de echilibrată, între cele mai bune jucătoare pe zgură la ora actuală; un joc care va fi decis de mici detalii. Halep merită să câştige un Grand Slam, fără doar şi poate, dar Garbine are în acest moment un mic avantaj", a spus Mats Willander, fostul mare campion suedez la Eurosport.

Oana Pellea FOTO David Muntean
Mitingul PSD a fost criticat dur de actorii Oana Pellea, Tudor Chirilă şi Natalie Ester, care a şi izbucnit în lacrimi în timp ce strângea gunoailele lăsate în urmă de simpatizanţii partidului aflat la guvernare.
Peste 130.000 de români din toată ţara au fost aduşi sâmbătă în Piaţa Victoriei la mitingul PSD pentru a protesta împotriva „statului paralel“ şi „abuzurilor Justiţiei“, dar şi pentru a-l susţine pe Liviu Dragnea şi întreg guvernul. 
Artiştii nu s-au arătat însă impresionaţi de numărul mare de participanţi mobilizaţi şi au criticat în termeni duri manifestaţia. 
Actorul şi cântăreţul Tudor Chirilă, una dintre cele mai puternice voci din breasla artiştilor când vine vorba de scena politică, este de părere că mitingul PSD nu este decât un alt pas spre „confiscarea României“. 
„Mitingul din seara asta nu înseamnă nimic altceva decât zbaterile unor infractori care vor să-şi ducă la capăt misiunea: confiscarea României. E o situaţie absurdă, pentru că, aşa cum spunea unul dintre ei, sunt la putere. Dar, de fapt, nu sunt la putere pentru că nu au Justiţia. Or s-o aibă, probabil, în curând, dacă stăm să ne uităm şi nu facem nimic. Ce e de făcut? Să fim mai mulţi ca ei în stradă, atât“, a scris Chirilă pe Facebook. 
Şi actriţa Oana Pellea a reacţionat tot pe Facebook: 
Într-o transmisiune live făcut din Piaţa Victoriei de Rezistenţa TV, Natalie Ester, actriţă la Teatrul Evreiesc de Stat, a început să plângă în timp ce aduna gunoaiele lăsate în urmă de manifestanţi după mitingul PSD.
„Asta e România lui Dragnea, asta e România pe care o vor. Şi a lui Firea. Asta e România PSD-ului. Şi eu nu am de gând să trăiesc în România lor, dar vreau să rămân aici şi să schimb România aşa cum pot. Fiecare ar trebui să facă asta“, a declarat actriţa. Momentul, de la minutul 1.50 al filmării.
       
Şi actorul Marius Manole a reacţionat, printr-un live pe Facebook:

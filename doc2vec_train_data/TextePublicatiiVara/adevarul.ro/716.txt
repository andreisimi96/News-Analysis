Liviu Dragnea. FOTO Inquam Photos
Liderul PSD, Liviu Dragnea, a transmis un mesaj de Ziua Copilului în care punctează faptul că cei mici „viitorul nostru, adevărata moştenire a unei naţiuni“, dar şi că doar uniţi putem să „neasigurăm un viitor mai bun“.
„«Toţi oamenii mari au fost cândva copii. (Dar puţini dintre ei îşi mai aduc aminte)» -  Antoine de Saint-Exupéry - Micul Prinţ“, este partea de început a mesajului transmis de Liviu Dragnea.  
Liderul PSD continuă.  „Astăzi, mai mult ca oricând, să ne lăsăm ghidaţi de copii, să ne inspirăm în tot ceea ce facem din sinceritatea, veselia şi afecţiunea lor. Copiii sunt viitorul nostru, adevărata moştenire a unei naţiuni. Uniţi, darnici şi cu inima deschisă, întocmai ca în copilărie, să ne asigurăm că vor avea un viitor mai bun. La mulţi ani tuturor copiilor!", mai scrie Dragnea în mesajul postat pe pagina sa de Facebook.

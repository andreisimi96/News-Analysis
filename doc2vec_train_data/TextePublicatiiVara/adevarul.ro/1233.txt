5 iunie 2018, 14:10
Zoltan Pogocsan (UDMR) este noul viceprimar al Devei.
Consilierii locali din Deva au votat schimbarea din funcţie a viceprimarului Răzvan Mareş (PSRO). Noul viceprimar este Zoltan Pogocsan (UDMR).
Viceprimarul acuzat că strică imaginea colegilor pe Facebook. Consilie...
Viceprimarul Răzvan Mareş a fost demis, în urma unei hotărâri adoptate, marţi, în şedinţa Consiliului Local Deva. Propunerea a fost făcută de consilierii locali de la PNL, care au susşinut că Mareş a creat o stare de tensiune în rândul colegilor săi şi că refuză să colaboreze cu primarul
. „De asemenea şi prin alte mijloace de comunicare, ca exemplu reţele de socializare, face afirmaţii şi exprimă opinii care creează repercusiuni şi asupra imaginii celorlalţi aleşi locali, care potrivit statutului au obligaţia de a veni şi acţiona în sprijinul cetăţenilor municipiului Deva”, au arătat semnatarii proiectului de hotărâre.
Au fost exprimate 16 voturi pentru înlocuirea lui Răzvan Mareş (PSRO) şi unul împotrivă.
„Au trecut doi ani de când am câştigat alegerile la Deva. Această iniţiativă nu este altceva decât o încercare de a deturna atenţia că de 7 luni Deva stagnează. Faptul că iau cuvântul şi iau apărarea devenilor vă deranjează. O voi face până în 2020”, le-a declarat Răzvan Mareş, în timpul şedinţei.
Noul viceprimar al municipiului este Zoltan Pogocsan (UDMR), numit cu 15 voturi. „Pentru mine munca la primărie va fi muncă, din partea mea vor fi fapte, vorbe mai puţine. Doresc ca fiecare cartier din acest oraş să arate la fel, toţi cetăţenii devei să se simtă în acest oraş bine, în siguranţă, doresc un oraş cu nişte proiecte europene, un oraş într-adevăr european, curat, plăcut şi vizitat de foarte mulţi turişti”, a declarat Zoltan Pogocsan.
Al doilea viceprimar al Devei este Ovidiu Moş (PSD).
Vă recomandăm să citiţi şi:

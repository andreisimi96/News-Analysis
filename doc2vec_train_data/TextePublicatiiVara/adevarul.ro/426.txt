Două maşini au luat foc în centrul Piteştiului
29 mai 2018, 21:57
Imagine surprinsă în momentul izbucnirii incendiului FOTO: Info Trafic Piteşti
Două maşini au luat foc în această seară în centrul Piteştiului. Un bărbat a suferit arsuri la mâini şi la picioare, iar la faţa locului au sosit o autospecială cu apă şi spumă a pompierilor şi un echipaj SMURD.
VIDEO Pensionar acuzat de vecini că şi-a incendiat casa. Se comporta c...
Incendiul a izbucnit în momentul unei maşini ce nu mai mergea a încercat să o repornească folosind curent de la altă maşină. „Se pare că a vrut să schimbe pompa de benzină şi a atins cu firele electrice, iar de acolo s-a generat incendiul”, a declarat Mădălina Epure, purtător de cuvânt ISU Argeş.
Bărbatul rănit a fost transportat de urgenţă la Spitalul Judeţean Argeş din Piteşti. Incendiul a fost stins după aproximativ 15 minute de la sosirea pompierilor. Surse din cadrul Spitalului Judeţean Argeş ne-au declarat că starea şoferului rănit este stabilă, viaţa nefiindu-i pusă în pericol.

Cum se face epilarea definitivă
Rinita alergică reprezintă inflamaţia acută sau cronică a mucoasei nazale. Este vorba despre o reacţie alergică legată de hipersensibilitatea la un alergen: polen (80% din cazuri), păr de de animale, acarieni, mucegai. Printre factorii de risc ai rinitei alergice se numără expunerea în copilărie la fumul de ţigară, la poluare sau la factori iritanţi ai căilor aeriene. Există 2 tipuri principale de rinită: cea sezonieră şi cea perenă.
Rinita alergică sezonieră sau febra fânului apare la sfârşitul iernii/începutul primăverii şi se menţine până toamna, când concentraţia de polen este mai mare.
Rinita alergică perenă se manifestă tot timpul anului, fiind cauzată de alergenii prezenţi constant în mediu (mucegaiuri, acarienii din praful de casă, pene etc.).   
Cum se manifestă
Simptomele rinitei sunt prezente atâta vreme cât persoana este expusă alergenilor. Principalele simptome sunt: secreţiile nazale (de regulă, apoase), mâncărimi, lăcrimare şi roşeaţă la nivelul ochilor, strănuturi în serie, congestie nazală, tensiune în regiunea sinusurilor, durere de gât, răguşeală, tuse, alterarea gustului, a mirosului şi a auzului (mai ales în cazul copiilor), oboseală, iritabilitate, insomnie.
Se pot complica prin sinuzită
Chiar dacă simptomele sunt uşoare, rinita alergică netratată se poate agrava prin sinuzită cronică. O rinită persistentă este adesea asociată cu astmul, indiferent de intensitatea simptomelor. 

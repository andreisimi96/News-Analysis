7 iunie 2018, 07:23
O fetiţă şi tatăl ei au fost accidentaţi  pe trecerea de pietoni la începutul anului
Cristian Ionuţ Manea, de 33 de ani, din Craiova, a lovit pe data de 20 ianuarie 2018 o fetiţă şi pe tatăl ei pe trecerea de pietoni, iar imediat a fugit de la locul accidentului. Şoferul a fost prins de oamenii legii după aproximativ trei săptămâni şi arestat.
Criminalul tânărului care a plătit cu viaţa pentru că şi-a apărut un p...
Şoferul care a lovit în ianuarie 2018 pe trecerea de pietoni o fetiţă de 1 an şi 7 luni şi pe tatăl ei a fost trimis în judecată pentru săvârşirea infracţiunii de părăsirea locului accidentului ori modificarea sau ştergerea urmelor acestuia. Cristian Ionuţ Manea a fost ajutat de trei prieteni ca să şteargă urmele, iar împreună au dezmebrat autoturismul.  „Pe data de 20 ianuarie, în jurul orei 20.20, inculpatul Cristian Ionuţ Manea a condus un autoturism marca Mercedes-Benz, pe bulevardul Decebal, din municipiul Craiova, şi a provocat un accident rutier în urma căruia a rezultat vătămarea corporală gravă a unei minore de un an şi zece luni şi a tatălui acesteia, pietoni angajaţi în traversarea regulamentară a străzii, pe marcajul pietonal. După aceea, Ionuţ Cristian Manea a părăsit locul accidentului, fără încuviinţarea poliţiei. Ulterior, pe 23 ianuarie, inculpaţii Călin Pop, Mădălin Floricel, împreună cu Cristian lonuţ Manea, în scopul împiedicării şi îngreunării cercetărilor în cauză şi tragerii la răspundere penală a acestuia din urmă, au apelat la Marius Vasile, iar împreună cu acesta, care, deşi cunoştea că autoturismul provine din săvârşirea unei fapte prevăzute de legea penală, la domiciliul lui Călin Pop au procedat la distrugerea prin tăiere a autoturismului marca Mercedes-Benz, pe care, în aceeaşi zi, l-au depozitat la domiciliul lui Marius Vasile“, se arată în rechizitoriul procurorilor.

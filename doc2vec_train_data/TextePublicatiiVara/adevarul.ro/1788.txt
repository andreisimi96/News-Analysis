7 iunie 2018, 00:16
Pensionarii gorjeni sunt aşteptaţi să-şi ridice biletele de tratament
Pensionarii gorjeni sunt aşteptaţi la Casa Judeţeană de Pensii pentru a-şi ridica biletele de odihnă şi tratament.
Conducerea Casei Judeţene de Pensii (CJP) Gorj a primit 180 de bilete de tratament cu plecare în perioada  8 – 10 iunie. Sunt disponibile bilete în următoarele staţiuni: Sinaia, Sovata, Herculane, Călimăneşti, Căciulata, Slănic Moldova, Buziaş, Covasna, Eforie Nord, Felix, Geoagiu, Govora, Lacul Sărat, Mangalia, Neptun, Olăneşti, Saturn, Techirghiol, Tuşnad, Vatra Dornei.
Conducerea CJP Gorj a stabilit că biletele se vor acorda în funcţie de venirea pensionarilor: „Din cauza timpului scurt între data primirii biletelor de tratament şi data plecării în staţiune, respectiv 8 – 10 iunie, eliberarea biletelor se va face pe principiul «Primul venit –primul servit»“, se arată într-un comunicat de presă al instituţiei.
Se va lucra în zilele de sâmbăta şi duminica
Conducerea Casei Judeţene de Pensii Gorj  a luat decizia prelungirii programului de lucru pentru  eliberarea  biletelor de tratament. Astfel se va lucra în fiecare zi până la ora 16,00 inclusiv sâmbăta şi duminica până la ora 14,00.
Pentru eliberarea acestor bilete, cei interesaţi trebuie sa prezinte cupon de pensie la luna aprilie, buletinul şi obligatoriu bilet de trimitere de la medicul de familie pentru staţiunea solicitată.

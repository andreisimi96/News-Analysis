Percheziţii la persoane bănuite de pescuit ilegal. Au fost confiscate mai multe plase de pescuit monofilament
7 iunie 2018, 18:22
Foto: arhivă Adevărul
Poliţiştii brăileni au efectuat nouă percheziţii domiciliare la mai multe persoane din localitatea Gropeni, despre care aveau informaţii că deţinut plase pescăreşti fără autorizaţie, dar şi alte bunuri obţinute din comiterea de fapte penale.
Peste 30 de persoane reţinute după percheziţiile DIICOT ce au vizat cl...
Pe 6 iunie, poliţişti din cadrul secţiei 1 şi 2 Poliţie Rurală Brăila, sprijiniţi de jandarmi, au efectuat nouă percheziţii domiciliare la persoane suspectate de comiterea de fapte penale.
”În urma activităţilor desfăşurate, au fost identificaţi patru bărbaţi, cu vârsta cuprinsă între 29 şi 38 de ani, toţi domiciliaţi în comuna brăileană Gropeni, unde au fost găsite cinci plase de pescuit monofilament, trei unelte de pescuit tip prostovol deţinute fără autorizaţie, un motor de ambarcaţiune şi mai multe produse cosmetice de diferite mărci, bunurile descoperite fiind ridicate de către poliţişti”, au precizat reprezentanţii Inspectoratului de Poliţie Judeţean Galaţi.
Poliţiştii au deschis un dosar penal în acest caz pentru deţinere sau folosire de către persoanele neautorizate a năvoadelor, voloacelor, prostovoalelor, vârşelor, vintirelor, precum şi a altor tipuri de unelte de pescuit comercial şi pescuitul resurselor acvatice vii cu unelte de pescuit având ochiul de plasă sub dimensiunile minime legale.

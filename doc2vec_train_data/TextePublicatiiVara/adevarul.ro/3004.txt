13 iunie 2018, 15:27
Mihaela Buzărnescu, locul 30 WTA, s-a calificat în sferturile de finală ale turneului de la Nottingham, după ce a învins-o, miercuri, cu 6-3, 5-7, 6-3, pe americanca Irina Falconi, locul 152 WTA, venită din calificări.
Buzărnescu, o poveste demnă de Hollywood: Câte rachete avea în luna fe...
Buzărnescu, a cincea favorită, a avut ceva emoţii în decisiv, când, după ce a condus cu 5-0, a pierdut trei ghemuri al rând şi a ratat trei mingi de meci, înainte de a pune capăt partidei, cu 6-3, după două ore şi şase minute de joc.
În faza următoare, ea va evolua cu japoneza Naomi Osaka, locul 18 WTA şi cap de serie numărul 3, sau cu Denisa Allertova din Cehia, locul 101 WTA.
Calificarea în sefrturi este recompensată la turneul de categorie WTA International de la Nottingham cu 6.175 de dolari şi cu 60 de puncte WTA.
Mihaela Buzărnescu este înscrisă şi în proba de dublu, alături de britanica Heather Watson. Ele vor evolua, tot miercuri, în primul tur, cu echipa Liudmila Kicenok/Alla Kudriavţeva (Ucraina/Rusia), cap de serie numărul 1.

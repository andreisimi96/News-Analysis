Agenţia Naţională Anti-Drog: 13.000 seringi de unică folosinţă, distribuite consumatorilor de droguri injectabile. FOTO: Arhivă
13.000 de seringi de unică folosinţă vor fi distribuite consumatorilor de droguri injectabile prin Programul naţional de prevenire şi asistenţă medicală, psihologică şi socială a consumatorilor de droguri 2015-2018, a transmis Agenţia Naţională Antidrog (ANA).
Un tânăr băut şi drogat conducea cu viteză pe Centura Capitalei. A fos...
Agenţia Naţională Antidrog (ANA) continuă implementarea activităţilor de reducere a riscurilor şi consecinţelor negative asociate consumului de droguri, în considerarea obiectivelor stabilite în documentele programatice privind identificarea, atragerea şi motivarea consumatorilor de droguri pentru includerea acestora în serviciile de asistenţă specializată.
Astfel, având în vedere faptul că Asociaţia Română Anti-SIDA (ARAS) şi Asociaţia „Carusel” reprezintă parteneri importanţi şi responsabili în implementarea Strategiei Naţionale Antidrog 2013-2020 şi a Programului naţional de prevenire şi asistenţă medicală, psihologică şi socială a consumatorilor de droguri 2015 – 2018, în contextul bunelor practici şi al rezultatelor atinse în urma derulării proiectului „Mai puţine riscuri!”, ANA continuă implementarea activităţii de furnizare a serviciilor de reducere a riscurilor, pentru 100 beneficiari unici, pe o perioadă de 30 zile.
Echipele de profesionişti ale celor două organizaţii neguvernamentale menţionate asigură servicii de informare, educare şi consiliere, în vederea reducerii riscurilor asociate consumului de droguri, schimb de seringi şi distribuţie de materiale sanitare sterile, iar activitatea va fi susţinută cu 13.000 seringi de unică folosinţă şi 400 tuburi gel heparină, achiziţionate din fondurile alocate Agenţiei Naţionale Antidrog, prin Programul naţional de prevenire şi asistenţă medicală, psihologică şi socială a consumatorilor de droguri 2015-2018, aprobat prin HG 684/2015 - Subprogramul  IV: Asistenţă integrată nivel I – reţeaua serviciilor de tip reducerea riscurilor şi consecinţelor asociate consumului de droguri.
Dezvoltarea intervenţiilor de reducere a riscurilor asociate consumului de droguri contribuie la creşterea accesului persoanelor consumatoare de droguri care nu aveau contact cu serviciile, la asistenţă specializată, generează beneficii asupra individului şi comunităţii şi reduce, deopotrivă, costurile sociale, de sănătate publică şi de combatere a infracţionalităţii.

7 iunie 2018, 12:36
Noul clip de promovare Forţele Navale Române Sursa Facebook FNR
Cei care caută un loc de muncă sigur, într-o structură solidă, au la îndemână intrarea în Marina Militară, care oferă în această lună mai multe oportunităţi.
Policolor construieşte o nouă fabrică de vopsele în Capitală, o invest...
„Eşti în căutarea unui loc de muncă stabil pe piaţa muncii din România? Îţi doreşti o carieră plină de provocări, cu posibilităţi multiple de dezvoltare profesională şi personală? Vino alături de noi, în marea familie a Marinei Militare Române!“ sună chemarea Forţelor Navale Române. 
Cea mai rapidă modalitate de a deveni militar în Forţele Navale Române este alegerea profesiei de „Soldat/ gradat profesionist”. Patru luni durează parcurgerea unui modul de pregătire militară generală şi de specialitate, la Şcoala de Aplicaţie a Forţelor Navale de la Mangalia, după care repartiţia este asigurată într-o structură militară, în funcţie de opţiunea fiecărui candidat. Salariul este aproximativ 1.500 lei, la care se adaugă 1.000 lei pentru norma de hrană şi alte sporuri specifice. Înscrierile se fac până vineri, 15 iunie 2018, la birourile informare – recrutare din ţară (vezi lista aici:  https://goo.gl/XXqVdp ), iar candidaţii trebuie să fie absolvenţi ai învăţământului minim obligatoriu (10 clase), să aibă vârsta cuprinsă între 18 şi 50 de ani, să fie într-o formă fizică bună, pentru a nu fi eliminaţi la probele sportive, să fie declaraţi „Apt” medical şi psihologic. 
Cursurile încep în luna octombrie 2018 şi se termină în luna februarie 2019 (mai multe detalii sunt prezentate aici: http://bit.ly/2LBgs6I  şi aici:  http://bit.ly/2IVjrcQ ).
În toată ţara sunt disponibile 1.210 posturi de soldat/gradat profesionist, din care 203 posturi în judeţul Constanţa, 66 de posturi în judeţul Brăila, 12 posturi în judeţul Galaţi şi 45 de posturi în judeţul Tulcea. Se poate opta pentru orice post, indiferent de judeţul de domiciliu. 
Tot în această lună, până vineri, 29 iunie, se fac înscrierile pentru transferul elevilor civili la Colegiul Naţional Militar „Alexandru Ioan Cuza” de la Constanţa. Sunt disponibile 30 de locuri în clasa a X-a şi 20 de locuri în clasa a XI-a. Înscrierile se realizează la sediul birourilor informare-recrutare din cadrul centrelor militare judeţene sau de sector pentru municipiul Bucureşti, iar una dintre condiţiile de recrutare este să fie absolvenţi din acest an ai claselor a IX-a, respectiv a X-a, la specializarea „Matematică-informatică”. Mai multe detalii găsiţi aici: http://bit.ly/2L3ScsZ
La Şcoala Militară de Maiştri Militari a Forţelor Navale Constanţa sunt scoase la concurs, anul acesta, 176 de locuri, pentru care s-a încheiat prima etapă a selecţiei. Examenul de admitere va avea loc în per 6-9 august, dar va fi organizată şi o a doua sesiune, dacă nu se vor ocupa toate locurile din prima sesiune (detalii aici:  http://www.smmmfn.ro/adm.htm#a1 ); 
La Academia Navală sunt scoase la concurs 88 de locuri la Secţia MIlitară şi, în premieră, 8 locuri, fără taxă, la (aici:  https://www.anmb.ro/ro/files/admitere/admitere_licenta_militari.html# ) 
Începând cu anul universitar 2018-2019, în baza unui protocol încheiat între Academia Navală Mircea cel Bătrân şi Universitatea Dunărea de Jos din Galaţi, Ministerul Apărării Naţionale formează ofiţeri de marină în specialitatea Inginer de construcţii şi reparaţii corp navă.
Academia Navală Mircea cel Bătrân organizează concursul de admitere (în Constanţa), iar scolarizarea este asigurată de Facultatea de Arhitectură Navală din cadrul Universităţii Dunărea de Jos (în Galaţi).
Tot la academie mai sunt 316 locuri, din care 26 fără taxă) la Secţia Civilă, licenţă cu frecvenţă (aici:  https://www.anmb.ro/ro/files/admitere/admitere_licenta_civili.html ).
În total sunt disponibile 595 de locuri, pentru toate categoriile profesionale militare, fără Colegiul AI. I. Cuza, şi 316 locuri pentru categoriile profesionale civile. 
Pe aceeaşi temă: 

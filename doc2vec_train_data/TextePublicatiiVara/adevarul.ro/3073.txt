13 iunie 2018, 21:10
Bătrânii erau la stână când s-a petrecut nenorocirea
Furtuna care s-a dezlănţuit miercuri seară în judeţul Mehedinţi a creat probleme în mai multe localităţi. Două drumuri au fost blocate, iar două persoane au fost lovite de fulger la o stână din Obîrşia Cloşani.
VIDEO Furtună violentă în vestul ţării. Toate echipajele de pompieri a...
UPDATE 21.44 Staţia de Pompieri Vînju Mare intervine pentru evacuarea apei din beci la mai multe gospodării de pe raza localităţii Oprişor.
UPDATE 21.28 Staţia de Pompieri Strehaia intervine pentru evacuarea apei din beci la mai multe gospodării din Strehaia.
UPDATE 21.15 Femeia a fost transportată la Spitalul din Baia de Aramă, dar din nefericire bărbatul a fost declarat decedat.
Mehedinţiul se află de miercuri, de la ora 14,00, sub cod galben de furtuni, cu descărcari electrice, vânt, ploi abundente şi grindină.
Primele problemele au început în Mehedinţi miercuri, la orele serii. La Valea Bună, în comuna Voloiac, drumul a fost blocat de un plop. Aceeaşi situaţie s-a înregistrat pe DN 6, în localitatea Tâmna, unde drumul a fost blocat de un arbore căzut pe carosabil.
La Obîrşia Cloşani, două persoane au fost lovite de fulger la o stână. Este vorba de un bărbat de 78 de ani şi o femeie de 68 de ani.
“Pentru salvarea celor două persoane au intervenit echipajele medicale de la SMURD şi  Serviciul de Ambulanţă Judeţean Mehedinţi. Femeia prezintă semne vitale, bărbatul, nu”, declară purtătorul de cuvânt al ISU Drobeta, Raluca Tîrcă.
Potrivit meteorologilor, de miercuri, de la ora 14.00, şi până vineri la ora 8.00, treizeci de judeţe din întreaga ţară vor fi sub cod galben de furtuni.
„În Banat, Crişana, Oltenia, Maramureş, Transilvania, jumătatea de vest a Munteniei şi în zonele de munte, instabilitatea atmosferică va fi accentuată şi se va manifesta prin averse torenţiale, frecvente descărcări electrice, vijelii şi căderi de grindină”, mai spun meteorologii.
Potrivit acestora, cantităţile de apă vor depăşi 25 l/mp şi pe arii restrânse 60...80 l/mp, îndeosebi în sud-vest şi în zona montană.

31 mai 2018, 08:19
Accidentul s-a produs pe DN 1 la Beclean. FOTO ISU Braşov
Accidentul s-a produs după ce unul dintre şoferi a depăşit pe interzis. El este cercetat acum pentru ucidere din culpă.
Dispozitive care salvează vieţi atunci când şoferul îşi pierde cunoşti...
Accidentul s-a produs în această dimineaţă pe DN 1 între Blecean şi Dridif. Două autoturisme s-au ciocnit frontal după ce unul dintre şoferi a efectuat o depăşire neregulamentară. În urma accidentului şoferul vinovat a ascăpat cu câteva zgărieturi. Din păcate celălalt conducător auto a decedat. O altă victimă a suferit răni la un picior. Răniţii au fost transportaţi la Spitalul Municipal Făgăraş.
„Un bărbat care a condus un autoturism, înmatriculat în judeţul Sibiu, s-a angajat într-o depăşire, în zona de acţiune a indicatorului depăşirea interzisă şi a intrat în coliziune cu un autoturism, care circula dinspre Braşov spre Sibiu. În urma accidentului a rezultat decesul conducătorului auto din vehiculul înmatriculat în Braşov, un barbat de aproximativ 60 ani şi rănirea celor doi ocupanţi din celălalt vehicul, ambii bărbaţi. Conducătorul auto al vehiculului care s-a angajat în depăşire nu se afla sub influenţa alcoolului. S-a întocmit dosar penal pentru ucidere din culpă“, a declarat Gabriela Dinu, purtător de cuvânt la Poliţia Braşov.

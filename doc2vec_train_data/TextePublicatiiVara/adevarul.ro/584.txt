31 mai 2018, 12:51
Femeia se teme sa mai iasă din casă - foto: Maria Laza
Femeia consideră că dacă câinele nu sărea în apărarea ei, cei doi câini care i-au intrat în curte o atacau pe ea.
Caz de rabie la Floreşti
O femeie din Agriş ne-a contactat pentru a ne povesti întâmplarea de seara trecută care a speriat-o de moarte. Toată întâmplarea s-a sfârşit prin moartea căţeluşei ei, despre care spune că i-a salvat viaţa. 
Totul s-a întâmplat în jurul orei 23 când femeia a auzit pe terasa casei căţeluşa care lătra foarte tare. Aceasta a ieşit pentru a vedea c se întâmplă, moment în care a dat cu privirea de doi câini mari, unul dintre aceştia muşcându-i căţeluşa, după care a luat-o în gură şi a fugit cu ea.
Până femeia a intrat în casă pentru a-şi lua telefonul să facă lumină şi să vadă mai bine ce se întâmplă câinii care i-au intrat în curte au dispărut, cu tot cu câinele ei, pe care l-a găsit la aproximativ 50 de metri de casă, zăcând. 
„Căţeaua am găsit-o la vreo 50 de metri de casă, abia mai respira, am adus-o în braţe, dar nu mai era nimic de făcut a murit după vreo 25 minute. Dacă nu era ea, sigur acel câine mă lua pe mine”, afirmă femeia.
Acum aceasta se teme să mai iasă din casă, mai ales că lucrează în trei schimburi şi ajunge târziu acasă sau e nevoită să plece foarte devreme dimineaţa.
Acum îmi este frică şi să mai merg la servici la 5 dimineaţa, 3 km sau să vin de la schimbul 2 la ora 23, tot 3 km din Agriş până în Agrişul Nou. Sunt foarte speriată după ce am văzut ce s-a întâmplat, stai la ţară, nu poti ieşi seara din casă că poate îti dă cineva în cap sau te mănâncă vreun câine”, mai afirmă doamna Maria

Meleşcanu, prezent pentru a înmâna diplomele de absolvire elevilor liceului evreiesc Lauder-Reut
11 iunie 2018, 20:01
Ministrul de Externe prezent la decernarea diplomelor de absolvire ale elevilor de la liceul Lauder-Reut.
Teodor Meleşcanu, a înmânat luni diplomele de absolvire elevilor care au terminat liceul Lauder-Reut, instituţia fiind de 12 ani într-un parteneriat educaţional cu Ministerul Afacerilor Externe prin Institutul Diplomatic Român. La ceremonie s-au mai aflat şi ministrul delegat pentru Afaceri Europene, Victor Negrescu, dar şi preşedintele Comunităţii Evreilor din Bucureşti, Paul Schwartz.
SUA trimit un alt ambasador în România. Hans Klemm va fi înlocuit de u...
Ministrul de Externe Teodor Meleşcanu a fost prezent luni la liceul evreiesc din Capitală, Lauder-Reut, pentru festivitatea de decernare a diplomelor de absolvire.
„Ministrul Afacerilor Externe, domnul Teodor Meleşcanu, s-a declarat onorat să le înmâneze personal diplomele de absolvire elevilor Lauder-Reut, viitorii ambasadori ai României în lume, în acest context aniversar prilejuit de dubla celebrare a anului 2018: Centenarul românesc şi 70 de ani de la înfiinţarea Statului Israel, încununaţi de relaţii diplomatice bilaterale neîntrerupte între cele două ţări”, se arată într-un comunicat de presă.
La eveniment au mai fost prezenţi şi ministrului delegat pentru Afaceri Europene, Victor Negrescu, preşedintele Comunităţii Evreilor din Bucureşti, Paul Schwartz, preşedintele Fundaţiei Ronald S. Lauder România, Tova Ben Nun-Cherbis, dar şi alţi oficiali şi membri ai corpului diplomatic acreditat la Bucureşti.
Victor Negrescu i-a îndemnat pe proaspeţii absolvenţi „să fie diplomaţi în fiecare zi” şi să se înscrie în proiectele de voluntariat ale Ministerului pe care îl conduce, „pentru a contribui la la proiectul de preluare de către România a preşedinţiei Consiliului Uniunii Europene în 2019”, potrivit aceleiaşi surse.

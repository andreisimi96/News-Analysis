12 iunie 2018, 20:33
Evenimentul a fost găzduit de Palatu Culturii Teodor Costescu FOTO Alexandra Georgescu
Palatul Culturii Teodor Costescu a găzduit marţi seară festivitatea de încheiere a activităţilor din anul şcolar 2017-2018 în cadrul Centrului de Excelenţă pentru Copii şi Tineri, un proiect al Asociaţiei pentru Susţinerea Excelenţei în Educaţie în parteneriat cu Palatul Culturii „Teodor Costescu”.
FOTO Munca unei echipe de voluntari români în misiune umanitară în Nep...
Centrul de Excelenţă pentru Copii şi Tineri este un program de identificare şi sustinere a dezvoltării copiilor şi tinerilor cu abilităţi deosebite. Esenţa activităţilor în cadrul Centrului de Excelenţă constă în dezvoltarea de abilităţi, capacităţi, comportamente şi atitudini, mult mai mult decât în achiziţionarea de cunoştinţe.
“În cadrul acestui eveniment prezentăm părinţilor realizările copiilor din ultima perioadă pentru că noi avem periodic întâlniri cu părinţii, dar acum primesc şi diplome pentru că au parcurs acest an şcolar. De asemenea, facem o promovare a activităţilor ce se vor întâmpla în anul viitor pentru că noi în permanenţă ne modificăm activităţile şi le adaptăm în funcţie de cerinţele copiilor, de cerinţele părinţilor şi de interesul lor”, a spus Alisa Sturek, formator.
Acest program este derulat de Asociaţia pentru Susţinerea Excelenţei în Educaţie,  o organizaţie nonguvernamentală înfiinţată în anul 2014, care are ca scop promovarea, susţinerea  şi stimularea excelenţei în educaţia formală şi nonformală, pentru descoperirea şi dezvoltarea potenţialului maxim al copiilor, tinerilor şi adulţilor şi pentru o bună adaptare şi integrare a acestora într-o societate dinamică.

Glovo şi curierii Gloveri pot fi găsiţi pe App Store şi pe Google PlayStore, iar aplicaţia poate fi descărcată în mod gratuit şi poate fi folosită:
să comanzi mâncare de la restaurantul preferat;
să îţi recuperezi portofelul uitat acasă, pentru că nu poţi pleca de la birou;
să comanzi un buchet de flori sau un tort care să şi ajungă în doar o oră la prietenul tău sărbătorit;
să ridici un pachet;
să îţi aducă altcineva la uşă toate produsele de pe lista interminabilă de cumpărături.
Glovo este un marketplace din care utilizatorii pot comanda orice şi pot trimite ei înşişi orice. Câteva categorii de produse care pot fi comandate precum mâncare preparată, alimente sau produse farmaceutice sunt predefinite, însă aplicaţia permite utilizatorilor să comande orice. Mai mult decât atât, utilizatorii pot trimite corespondenţă şi pachete, cu livrare rapidă, oriunde în oraş.
Glovo este un start-up care şi-a început activitatea în 2015 în Barcelona, Spania, şi care acum este prezent în peste 60 de oraşe (între care Paris, Madrid, Sao Paolo) din zece ţări de pe trei continente – Europa, America de Sud şi Africa. Prin intermediul ei, se livreaza lunar peste 1 milion de comenzi, cu un timp mediu de livrare mai mic de 35 de minute.
Glovo a încheiat deja parteneriate cu mai multe restaurante, florării, cofetării şi patiserii şi cu un număr mare de Gloveri, curieri care vor livra produsele în mai puţin de o oră.
Pentru a participa la decongestionarea traficului din Bucureşti şi pentru a oferi o opţiune de livrare ecologică, o parte din Gloveri se vor deplasa pe scootere şi biciclete.
„Suntem extrem de entuziasmaţi că am lansat aplicaţia şi în Bucureşti, acesta fiind primul pas al expansiunii Glovo în Europa de Est. Este un moment definitoriu pentru economia on-demand din România şi pentru piaţa serviciilor de livrare, aflate într-o continuă transformare. Viziunea noastră este să punem la dispoziţia cât mai multor oameni cu putinţă confortul pe care îl aduce tehnologia, facilitându-le accesul mai uşor la propriul lor oraş, şi să creem totodată oportunitatea unor venituri suplimentare pentru mii de curieri“, a declarat Victor Racariu, General Manager Glovo România.

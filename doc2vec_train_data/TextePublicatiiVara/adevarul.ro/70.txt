Astfel, dacă anul trecut miza financiară a duelului Halep – Ostapenko din finală a fost de 2,1 milioane de euro, acum trofeul de la French Open o să valoreze cu 100.000 de euro mai mult.
Turul I îţi aduce o mică avere
Directorul turneului de la Roland Garros, Guy Forget, a mai anunţat că potul total al premiilor va creşte de la 36 de milioane de euro în 2017 la 39,2 milioane de euro în acest an.
Cele mai spectaculoase creşteri vor fi pentru calificări şi pentru primele runde ale competiţiei. Astfel, jucătorii care vor ajunge pe tabloul principal vor da o mică lovitură financiară. Asta deoarece, chiar şi o înfrângere în turul I de la French Open 2018 va valora 40.000 de euro, cu 5.000 peste suma încasată anul trecut de cei care au fost eliminaţi după meciul jucat în turul I.
În ciuda faptului că French Open 2018 le va oferi participanţilor premii mărite, în continuare, campionii de la Roland Garros vor încasa sume mai mici, dacă facem comparaţia cu alte turnee majore. Iată clasamentul sumelor încasate de campionii de la feminin şi masculin în probele de simplu:
*US Open – 3,7 milioane de dolari
*Wimbledon – 3,1 milioane de dolari
*Australian Open – 3,1 milioane de dolari
*French Open – 2,7 milioane de dolari

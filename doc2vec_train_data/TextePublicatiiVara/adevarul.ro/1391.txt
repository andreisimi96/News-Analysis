5 iunie 2018, 16:05
Bărbatul s-a urcat băut la volan FOTO Adevărul
Un bărbat din Slobozia a ajuns în stare gravă la spital şi s-a ales cu dosar penal pentru vătămare corporală din culpă, după ce a provocat un accident rutier luni seară, în jurul orei 21.00.
Misterul dispariţiei unui bărbat din Ialomiţa: a coborât în faţa blocu...
Din primele verificări efectuate de către poliţiştii ajunşi la locul accidentului, se pare că pe fondul consumului de băuturi alcoolice, un bărbat de 48 de ani, din municipiul Slobozia, aflat la volan, nu s-a asigurat corespunzător la schimbarea direcţiei de deplasare, nu a acordat prioritate de trecere şi a acroşat un alt autovehicul, condus regulamentar de către un bărbat de 44 de ani, din direcţia Constanţa către Urziceni.
Din accident a rezultat vătămarea corporală a primului conducător auto, acesta fiind transportat la cea mai apropiată unitate medicală, pentru acordarea de îngrijiri de specialitate.
Ambii conducători auto au fost testaţi alcoolscop, rezultatul fiind de 1,04 mg/ l alcool pur în aerul expirat, în cazul bărbatului de 48 de ani, ulterior, acestuia fiindu-i recoltate probe biologice de sânge, în vederea stabilirii alcoolemiei. În cauză a fost întocmit dosar penal pentru săvârşirea infracţiunilor de vătămare corporală din culpă şi conducere sub influenţa băuturilor alcoolice.

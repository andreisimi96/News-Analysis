13 iunie 2018, 15:54
Programul „Investeşte în tine” se regăseşte pe ordinea de zi a Guvernului, a anunţat premierul Viorica Dăncilă la începutul şedinţei Executivului.
DOCUMENT Cum vrea Guvernul să dea credite de 40.000 de lei pentru dezv...
„Continuăm astfel sprijinul acordat tinerilor, aşa cu ne-am asumat prin programul de guvernare. Beneficiarii programului sunt în primul rând tinerii cu vârsta cuprinsă între 16 şi 26 ani care sunt cuprinşi în sistemul de învăţământ sau care efectuează cursuri de specializare autorizate de Ministerul Educaţiei Naţionale. Aceştia pot accesa un credit în valoare de 40.000 de lei cu dobândă zero, garantat în proporţie de 80% de către stat. Pot beneficia de acest program şi persoanele cu vârsta cuprinsă între 26 şi 55 de ani care sunt în sistemul de învăţământ sau care urmează cursuri de reconversuie profesională, perntru că noi consioderăm că şi acestor persoane trebuie să le dăm o şansă. Aceste persoane pot beneficia de credite de 35.000 lei. Mai mult, toţi beneficiarii pot beneficia în plus de 20.000 de lei dacă este angajat sau se angajează în timpul derulării programului”, a declarat Dăncilă.
Atât economiştii, cât şi asociaţiile pentru servicii financiare, dar şi reprezentanţii studenţilor şi elevilor şi-au exprimat dezacordul cu privire la acest program, mai ales în forma sa actuală.

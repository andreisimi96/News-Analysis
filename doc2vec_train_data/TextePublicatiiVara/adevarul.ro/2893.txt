13 iunie 2018, 10:42
Cinema Flacăra. FOTO: Cinema Flacăra 3d
Cinematograful Flacăra din Hunedoara va fi redeschis în această săptămână, după aproape un deceniu de la închiderea ei. Sala a fost modernizată, iar aici vor rula filme 3D.
Cinema 3D nou în municipiu. Cum s-a transformat sala Flacăra în ultime...
Peste 100.000 de euro au fost investiţi în ultimele luni pentru modernizarea cinematografului Flacăra, singurul din municipiul Hunedoara, închis de aproape un deceniu. În acest timp interiorul clădirii a fost reabilitat, sala de 400 de locuri a fost recondiţionată, iar cinematograful a fost dotat cu aparatură tehnică 3D şi sonorizare 7.1. Investiţia privată a fost finalizată, iar sâmbătă, 16 mai, cinematograful va fi redeschis publicului. Preţul unui bilet la un film 3D va fi de 16 lei, iar la cel 2D –12 lei. Pentru copiii sub 5 ani, un bilet va costa 10 lei. Ochelarii 3D se vor preda la intrarea în sală şi spectatorul are obligaţia să-i înapoieze la ieşirea din sală.
De aproape un deceniu, mai mult închis
Din 2009, cinematograful Flacăra din municipiul Hunedoara a fost închis, întâi pentru intervale de câteva luni, iar din 2011 pe o perioadă nedeterminată. Din 2012, reprezentanţii Regiei Autonome a Distribuţiei şi Exploatării Filmelor anunţau că sala de spectacole va fi modernizată, iar hunedorenii vor putea viziona aici filme, însă în anii următori investiţiile s-au lăsat aşteptate. La începutul acestui an, potrivit lui Traian Ilincari, administratorul „RomâniaFilm”, clădirea închisă şi degradată a fost predată unor investitori privaţi din judeţul Cluj, care au renovat-o, pentru a deschide un cinematograf 3D. În judeţul Hunedoara, în ultimii ani au fost deschise cinematografe în Deva, Vulcan şi Petroşani.
Vă recomandăm să citiţi şi:

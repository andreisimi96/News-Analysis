4 iunie 2018, 10:06
Elevi pe scen[ ]n cadrul STEV
Manifestarea culturală, pornită de un grup de oameni idealişti în urmă cu 40 de ani, a fost o rampă de lansare pentru foarte mulţi actori.
FOTO-VIDEO Elevii actori de la Colegiul Naţional ”Al. I. Cuza”, m...
Elevii cu talente actoriceşti din mai multe licee debutează începând de luni şi până vineri, inclusv, în cadrul celei mai populare manifestări culturale dedicate lor, timp de cinci zile urmând să fie puse în scenă spectacole de teatru.
Anul acesta, pe lângă licee, în cadrul Stagiunii Teatrale vor participa în afara competiţiei şi şase şcoli generale.
Evenimentul este unic în ţară şi elevi de la majoritatea liceelor au şansa să îşi pună în valoare talentul actoricesc.
Acest eveniment a ajuns la cea de a XXXVI-a ediţie iar Primăria Focşani a alocat aproape 8.000 de lei pentru premierea câştigătorilor Stagiunii Teatrale a Elevilor Vrânceni.
Evenimentul a luat fiinţă la sfârşitul anilor ’70, la Focşani, din iniţiativa regretatului profesor de limba şi literatura română, Constantin Apostolescu.
Stagiunea Teatrală a Elevilor Focşăneni (STEF) la acea vreme a devenit ulterior o foarte importantă formă de exprimare artistică a adolescenţilor din liceele din Focşani.
Iniţiativa a plecat de la considerentul că teatrul educă oamenii şi-i formează pentru societate iar manifestarea s-a transformat peste ani într-un adevărat fenomen pe care probabil nu l-au anticipat nici „părinţii” ei.
Practic aproape toţi actorii pe care îi are astăzi Teatrul Municipal „Mr. Gh. Pastia” au trecut prin STEF, vorbind aici de Sorin Francu, Adrian Damian, Adrian Ciglenean, sau vorbind de Gabriel Costin, actor consacrat astăzi la Bucureşti. În urmă cu câţiva ani, STEF a fost înregistrat ca brand la Oficiul de Stat pentru Invenţii şi Mărci.

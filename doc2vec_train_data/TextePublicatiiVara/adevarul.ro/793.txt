2 iunie 2018, 14:14
Acţiune de amploare în trafic FOTO Adevărul
În urma unei acţiuni naţionale de o zi, pentru verificarea modului în care sunt respectate prevederile legale privind transportul de mărfuri, poliţiştii au aplicat peste 2.000 de sancţiuni contravenţionale şi au constatat 10 infracţiuni. De asemenea, în 29 de situaţii, a fost dispusă imobilizarea vehiculelor.
Prognoza meteo: val de căldura tropicală peste România. Când lovesc fu...
Pe 30 mai, Inspectoratul General al Poliţiei Române şi Inspectoratul de Stat pentru Controlul în Transportul Rutier au organizat, la nivel naţional, o acţiune pentru creşterea gradului de siguranţă rutieră, prin prevenirea accidentelor în care sunt implicate autovehicule destinate transportului rutier public de mărfuri. 
La acţiunea de control au participat 834 de poliţişti rutieri şi 141 de inspectori ISCTR, iar în urma activităţilor desfăşurate au fost verificate 5.338 de autovehicule şi au fost aplicate 2.031 de sancţiuni contravenţionale. 
Din totalul sancţiunilor aplicate, 84 au fost pentru nerespectarea legislaţiei specifice transporturilor rutiere publice, conform prevederilor H.G. 69 din 2012, privind transporturile rutiere, 204 pentru nerespectarea prevederilor O.G. 37 din 2007, privind timpii de condus şi de odihnă, iar 15 pentru nerespectarea prevederilor O.G. 43 din 2007, privind regimul drumurilor.
114 amenzi, aplicate petnru defectiuni tehnice
De asemenea, 34 de sancţiuni au fost aplicate pentru nerespectarea prevederilor H.G. 1373 din 2008, privind reglementarea furnizării transportului rutier de bunuri divizibile, 114 pentru defecţiuni tehnice, 5 pentru conducere sub influenţa băuturilor alcoolice, 54 pentru folosirea telefoanelor mobile în timpul şofatului, 15 pentru lipsa ITP, 268 pentru viteză excesivă, restul fiind pentru alte abateri. 
În cadrul activităţilor de control, poliţiştii rutieri au reţinut în vederea suspendării exercitării dreptului de a conduce autovehicule pe drumurile publice 25 de permise de conducere (4 pentru conducere sub influenţa băuturilor alcoolice şi 3 pentru nerespectarea regimului legal de viteză) şi au retras 87 de certificate de înmatriculare. Totodată, în 29 de cazuri au fost dispuse măsuri de imobilizare a vehiculelor. De asemenea, au fost constatate 10 infracţiuni, 7 dintre acestea fiind la regimul rutier.

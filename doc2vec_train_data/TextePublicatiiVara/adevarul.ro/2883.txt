13 iunie 2018, 09:44
Judecătoria municipiului Chişinău, sediul Buiucani, a suspendat ordinul Agenţiei Naţionale pentru Reglementare în Energetică, din 12 iunie, prin care au fost majorate preturile plafon la carburanţi. Şedinţa la care a fost examinată solicitarea Ministerului Economiei şi Infrastructurii de suspendare a ordinului ANRE a avut loc aseară, transmite IPN.
Andrian Candu, convins că banii UE vor ajunge în ţară: Moldova a îndep...
Serviciul de presă al ministerului informează că încheierea va fi eliberată astăzi, la primele ore, după care va fi emis un comunicat de presă.
Potrivit deciziei ANRE din 12 iunie, pentru perioada 13-26 iunie, preţul plafon la benzină este de 19,49 lei/litru, cu 34 de bani mai mult decât în ultime săptămâni, iar la motorină – 17,41 lei/litru, ceea ce constituie o majorare cu 32 de bani.
În urma scumpirilor la carburanţi anunţate de ANRE la 29 mai, şoferii, mobilizaţi pe reţelele de socializare, au organizat două proteste. Manifestaţiile au avut loc chiar dacă, la solicitarea premierului Pavel Filip, pe 1 iunie ANRE şi-a suspendat decizia.

6 iunie 2018, 10:38
Barsony Gligor la momentul reţinerii de către poliţişti
Ucigaşul unui fost priamr din Alba a fost condamnat definitiv la 30 de ani de închisoare. Crimnalul a fost identificat exclusiv pe baza unor probe ADN.
Dosarul crimei de la Lunca Mureşului a ajuns la Curtea de Apel. Bărbat...
Autorul crimei de la Lunca Mureşului, Barsony Gligor, a fost condamnat definitiv la pedeapsa de 30 de ani de închisoare. Sentinţa a fost pronunţată la Curtea de Apel, instanţă care a respins apelul inculpatului. Bărbatul care l-a ucis pe fostul primar Ioan Rusu îşi va petrece restul veţii la închisoare, având în vedere că are 59 de ani. Victima acestuia avea la momentul decesului 62 de ani.
”Respinge ca nefondat apelul declarat de inculpatul Barsony Gligor împotriva sentinţei penale nr. 236/20.12.2017 pronunţată de Tribunalul Alba în dosar 2306/107/2017. În temeiul art. 424 alin. 3 Cod procedură penală şi art. 72 Cod penal deduce din pedeapsa aplicată inculpatului, durata reţinerii şi arestării preventive, începând cu data de 11.12.2016 şi până la data de 31.05.2018. În baza art. 275 alin. 2 Cod procedură penală obligă pe apelantul inculpat la plata sumei de 500 lei cu titlu de cheltuieli judiciare către stat în apel. Definitivă. Pronunţată în şedinţă publică, astăzi, 31 mai 2018”, se susţine în minuta deciziei de la Curtea de Apel Alba Iulia.
Pe lângă pedeapsa de 30 de ani de închisoare, Barsony Gligor a mai fost obligat să plătească daune morale de 300.000 de lei, câte 100.000 de lei pentru fiecare dintre cele trei părţi civile, soţia şi cei doi copii ai fostului primar. Inculpatul a fost identificat exclusiv pe baza probelor de sânge expertizate prin identificarea ADN-ului. Fostul primar din Lunca Mureşului, Ioan Rusu, a fost ucis în seara zilei 26 noiembrie 2016 în timp ce se afla pe raza comunei Lunca Mureşului. Potrivit procurorilor de la Parchetul de pe lângă tribunalul Alba, pe fondul unui conflict spontan, Barsony Gligor i-a aplicat victimei mai multe lovituri cu un cuţit, cauzându-i 20 plăgi, unele tăiate altele înţepate, situate la nivelul capului, gâtului, palmelor, abdomenului şi genunchiului stâng, care au condus la deces. 
Bărbatul ucis a fost găsit noaptea, în jurul orei 03.30, lângă maşina proprie, la marginea satului de către şeful de post şi un prieten de familie, chemat de soţie în ajutor pentru a-l căuta. În timpul investigaţiei criminalistice de la locul faptei, lângă autoturismul victimei a fost identificată o urmă de adâncime imprimată pe noroi prezentând striaţii asemănătoare cu cele existente pe pantalonii victimei, dar şi a unei alte perechi de pantaloni. S-au ridicat probe biologice de pe volan, cheia de contact, sticle de plastic, un fragment textile descoperit la 45 de metri de maşină, hainele victimei. Au mai fost recoltate probe biologice de la 25 de persoane, aflate în anturajul fostului primar. 
Fostul primar Ioan Rusu
Probele au fost transmise Institutului Naţional de Criminalistică din IGPR în scopul efectuării unei expertize genetice judiciare (AND). Pantaloni cu sângele victimei, descoperiţi după 10 zile Ancheta părea să bată pasul pe loc, dar la un moment dat s-a decis să se extindă aria căutărilor pe o suprafaţă cu o arie de 1 km faţă de locul crimei. În 6 decembrie 2016, la 10 zile de la comiterea omorului, la nord de terenul de fotbal din Localitatea Lunca Mureşului, în vegetaţie, a fost identificată o pereche de pantaloni de catifea de culoare neagră, care prezentau urme de noroi pe partea exterioară. Pe pânza din care este confecţionat buzunarul interior din partea dreaptă faţă au fost identificate mai multe pete de substanţă brun roşcată cu aspect de sânge. Modelul pantalonilor se potrivea cu cel al obiectului de vestimentaţie care a produs urma – formă de adâncime imprimată în noroi, descoperită lângă maşină. Printr-o constatare traseologică realizată de experţi din cadrul IPJ Alba s-a stabilit că forma respectivă din noroi a fost creată de către perechea respectivă de pantaloni. În 9 decembrie, anchetatorii au ajuns la locuinţa lui Barsony Gligor, care locuieşte în apropierea locului unde au fost găsiţi pantalonii. Bărbatul prezenta mai multe plăgi tăiate la mâna stângă. 
S-a solicitat o examinare medico-legală a acestuia, concluzia find că cele 6 plăgi tăiate s-au putut produce cu 10 – 15 zile în urmă. Tot atunci i s-au recoltat probe biologice în scopul efectuării expertizei AND. În 10 decembrie 2017, Institutul Naţional de Criminalistică a finalizat experizele ADN. Astfel, s-a stabilit că urma recoltată de la nivelul buzunarului drept al pantalonilor este sânge uman, iar ”genotiparea” acesteia a pus în evidenţă un amestec de profiluri genetice ce provine de la minimum două persoane în care sunt incluse profilurile genetice ale lui Barsony Gligor şi Rusu Ioan. De asmenea, urma recoltată de la nivelul genunchiului drept al panatalonului de catifea s-a stabilit că este sânge uman ce provine de la victimă. Pe baza acestor informaţii, Barsony Gligor a fost reţinut în 11 decembrie 2016, pentru comiterea infracţiunii de omor. Suspectul a afirmat că rănile la mână şi le-a produs după ce a căzut pe calea ferată şi a indicat un martor care să confirme această situaţie. 
Zona în care a avut loc crima
Audiat, martorul a infirmat spusele inculpatului. De asemenea, a mai susţinut că după ce s-a lovit la lemne, în pădure, a mers la un nepot pentru a se pansa. Şi această susţinerea a fost infirmată. Despre pantalonii descoperiţi de anchetatori, inculpatul a spus că a avut o pereche asemănătoare dar a aruncat-o la tomberon cu 2-3 luni în urmă. ADN-ul suspectului găsit pe obiecte din maşină. La sfârşitul lunii martie 2017 a fost finalizat şi raportul de expertiză genetică judiciară în legătură cu probele ridicate de pe celelalte obiecte. Pe volan, cheia de contact şi o sticlă de apă din plastic s-a identificat un amestec de profiluri genetice ce provine de la minimum două persoane în care sunt incluse profilurile genetice ale lui Barsony Gligor şi Rusu Ioan. Pe fragmentul de material textile a fost găsit sângele agresorului. Acesta şi-a bandajat mâna şi a aruncat materialul când s-a îndepărtat de locul faptei. Rănile de la mâna stângă şi le-a provocat prin mânuirea neatentă a cuţitului. Barsony Gligor a negat permanent comiterea crimei. 
Epopea comandorului Dan Valentin Vizanty, eroul din război condamnat la închisoare de comunişti. Doborârea a 24 de avioane în 12 minute
Un preot vrea să strămute o biserică de lemn monument istoric din Alba Iulia şi să construiască una zidită. Luat la întrebări de credincioşi, a chemat poliţia

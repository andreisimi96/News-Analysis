Un român a fost reţinut în Marea Britanie, după ce Poliţia a găsit în ...
Prinţul Harry şi Meghan Markle s-au căsătorit acum două săptămâni, iar una dintre companiile care le-au trimis un cadou pentru a-i felicita a fost Bags of Love. Este vorba despre două costume de baie, pe care aceştia sperau că cei doi le vor purta în luna de miere. 
Printre regulile Palatului Kensington, în ce priveşte cadourile, se numără şi următoarea: „Cadourile oferite de persoane private care locuiesc în UK, dar necunoscute membrilor Familiei Regale, vor fi refuzate, dacă există îngrijorări legate de motivul donatorului“. Şi anume, că aceste companii urmăreau să îşi facă astfel reclamă. 
Până acum, Familia Regală nu a făcut publică suma obţinut în urma donaţiilor, scrie walesonline.co.uk. Dar este cunoscut faptul că mai multe state au contribuit. În ziua nunţii, premierul Canadei, Justin Trudeau, a declarat că ţara va dona 29.000 de lire sterline unei asociaţii caritabile: Jumpstart. Iar premierul Noii Zeelande, Jacinda Arden, a spus că a donat, din partea ţării, 2.500 de lire sterline pentru o organizaţie numită Pillars, care sprijină copiii şi familiile prizonierilor. 
Prinţul Harry al Marii Britanii (33 de ani) şi fosta actriţă Meghan Markle (36 de ani) s-au căsătorit pe 19 mai, iar peste 11 milioane de persoane au urmărit ceremonia, pe BBC One şi pe ITV. Cei doi s-au logodit în noiembrie 2017.

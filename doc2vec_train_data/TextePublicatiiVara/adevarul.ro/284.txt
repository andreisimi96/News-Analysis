Liviu Dragneaşi Călin Popescu-Tăriceanu. FOTO Inquam Photos
PSD şi ALDE vor trebui să facă faţă săptămâna aceasta mai multor evenimente aflate în atenţia publică, printre acestea fiind posibila decizie a judecătorilor în cazul unui dosar al lui Liviu Dragnea, răspunsul de la CCR în ceea ce priveşte revocarea şefei DNA, dar şi plecarea de noi parlamentari către Pro România, partid condus de Victor Ponta.
Pro România şi-a prezentat noile „transferuri“ politice. Andronescu, p...
Preşedintele PSD, Liviu Dragnea, ar pute afla marţi sentinţa în dosarul angajărilor fictive, în care este acuzat de instigare la abuz în serviciu. DNA cere pentru Dragnea o pedeapsă de şapte ani şi şase luni. Pe de altă parte, în aceeaşi zi, preşedintele PSD va pleca într-o vizită oficială în Elveţia, alături de consilierii săi şi de deputatul PSD Gabriel Vlase.
Miercuri, Curtea Constituţională s-ar putea pronunţa pe conflictul de natură constituţională între Preşedinţie şi Guvern pe tema revocării şefei DNA, Laura Codruţa Kovesi.  Premierul Viorica Dăncilă a sesizat CCR, după ce preşedintele Klaus Iohannis a refuzat să o revoce din funcţie, la solicitarea ministrului Justiţiei, Tudorel Toader. În argumentarea Administraţiei Prezidenţiale, nu există niciun conflict juridic de natură constituţională, preşedintele Klaus Iohannis având atribuţia legală de a refuza revocarea Laurei Codruţa Kovesi. Pe de altă parte, ministrul Justiţiei a subliniat faptul că refuzul lui Klaus Iohannis de a accepta revocarea şefei DNA duce la un blocaj instituţional. 
Tot miercuri, Comisia Iordache va dezbate mai multe modificări la legislaţia penală, în condiţiile în care săptămâna trecută membrii acestei structuri s-au ocupat de Codul de procedură civilă. Una dintre cele mai controversate prevederi este stabilirea unui prag pentru abuzul în serviciu, o propunere fiind pragul la 200.000 de euro. 
Nu în ultimul rând, PSD va încerca să oprească plecările aleşilor săi sprePro România, partid condus de Victor Ponta, după ce săptămâna trecută au pierdut cinci deputaţi. În jur de zece aleşi ar fi aşteptaţi de Pro România în următoarele săptămâni, rămânând de văzut în funcţie de negocieri cine va trăda PSD şi cine nu.  

3 iunie 2018, 21:41
Ion Ceban, candidatul Partidul Socialiştilor la funcţia de primar al Capitalei, susţine că a fost o campanie electorală bună, iar accentele au fost mişcate de la politică şi geopolitică spre administrarea oraşului. „Sper că rezultatul va fi pe măsură”, a declarat Ion Ceban într-o conferinţă de presă susţinută după închiderea secţiilor de votare, transmite IPN.
CECEC îndeamnă chişinăuienii să sesizeze Poliţia dacă sunt martorii ag...
Candidatul PSRM a mulţumit tuturor celor care au ales astăzi să nu stea acasă, dar să meargă la vot. Acesta a mulţumit echipei sale şi i-a îndemnat pe cei care se află la secţii să fie atenţi la maximum, să monitorizeze numărarea voturilor cât mai calitativ.
Ion Ceban aşteaptă numărarea voturilor la sediul partidului, unde, potrivit lui, este prezent şi preşedintele Igor Dodon.
Ceban a mai spus că echipa sa este pregătită pentru orice scenariu, dar şi-a exprimat speranţa că alegătorii au făcut o alegere şi rezultatul votării  va fi cel pe care şi l-au dorit.
Peste 248 de mii de votanţi din municipiul Chişinău au participat la cel de-al doilea tur al alegerilor locale noi, ceea ce constituie peste 39% din numărul alegătorilor înscrişi pe listele electorale.
În turul doi nu se impune o rată de participare pentru validarea alegerilor. Este declarat ales candidatul care a obţinut cel mai mare număr de voturi. Cel care va fi ales astăzi primar va deţine mandatul timp de un an, până la alegerile locale generale din 2019.

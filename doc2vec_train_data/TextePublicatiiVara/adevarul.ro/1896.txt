VIDEO Ghimpu ar vrea o guvernare de stânga după parlamentare: Moldoven...
„În Parlamentul Republicii Moldova vom putea vedea deputaţi aleşi cu 2-3 şi 5 mii de voturi, ceea ce e absolut inadmisibil. În urma modificării Codului Electoral, autorităţile au încălcat grav o prevedere constituţională, şi anume dreptul de a candida la o funcţie publică şi de a fi ales, deoarece cetăţeanul Republicii Moldova cu drept de vot nu mai poate candida independent în alegerile parlamentare în circumscripţia naţională. Acest drept rămâne doar în circumscripţia uninominală”, a declarat deputatul liberal-democrat pentru presă.
Potrivit parlamentarului, este adevărat că nu există un precedent de accedere în legislativ a unui candidat independent, dar acest lucru nu înseamnă că unui cetăţean îi poate fi interzis să candideze la nivel naţional.
„Vom insista ca acest proiect să fie inclus şi supus discuţiilor în comisiile parlamentare şi să fie inclus în şedinţa plenului. Altfel, ne vom trezi cu un număr mare de deputaţi care nu vor reprezenta voturile cetăţenilor. Acest fapt ne-a fost demonstrat şi în al doilea tur al alegerilor din Chişinău”, a notat deputatul.
Acesta a mai spus că aceasta este şi o recomandare a Comisiei de la Veneţia, iar autorii nu au ţinut cont de ea. Pentru a repara această greşeală, fracţiunea PLDM a venit cu această iniţiativă.

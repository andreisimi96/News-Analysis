1 iunie 2018, 12:32
Poliţiştii din Galaţi oferă daruri copiilor de peste Prut FOTO PLG
În compensaţie, copiii cu vârste între 2 şi 6 ani de la Grădiniţele “Licurici” şi “Mioriţa” din Slobozia Mare (Republica Moldova) au pregătit oaspeţilor în uniformă un program artistic cu multe cântece şi poezii.
Festival folcloric în dublu exemplar. Artiştii vor concerta în localit...
Nu mai puţin de 300 de cadouri (jucării din pluş, maşinuţe, roboţei, puzzle-uri, lego, păpuşi şi multe dulciuri) au ajuns în Republica Moldova, localitatea Slobozia Mare, la tot atâţi copii. Darurile au fost oferite de poliţiştii locali din Galaţi şi copii acestora, în cadrul acţiunii “O jucărie pentru un zâmbet”.
În acest an conducerea Poliţiei Locale Galaţi a decis ca ziua de 1 iunie să fie dedicată unor micuţi de peste Prut. Angajaţii instituţiei de ordine publică au răspuns prompt la această iniţiativă, iar pe data de 31 mai, în ultima zi de şcoală în Republica Moldova, 300 de prichindei, cu vârste cuprinse între 2 şi 6 ani, au primit fiecare daruri de la reprezentanţii instituţiei gălăţene.
“Poliţia Locală Galaţi are un parteneriat de colaborare cu Inspectoratul de Poliţie Cahul, iar în baza acestui accord care va fi parafat în cel mai scurt timp, am încercat să aducem un strop de bucurie copiilor din Slobozia Mare. Tot ce au primit astăzi cei mici sunt cadouri de la copiii poliţiştilor locali”, a declarat Petrică Hahui, director general Poliţia Locală Galaţi.
Dacă poliţiştii locali au dus cadouri, copii de la Grădiniţele “Licurici” şi “Mioriţa” din Slobozia Mare au pregătit oaspeţilor un program artistic cu multe cântece şi poezii. „Ceea ce au făcut copiii dumneavoastră pentru picii noştrii este ceva minunat, ceva de suflet şi de fraţi, de aceea ne simţim minunat. Poliţia Locală din Galaţi a făcut pentru copilaşii noştrii, ceea ce mai rar întâlnim”, a adăugat primarul localităţii Slobozia Mare, Valentina Carastan.
La acţiunea poliţiştilor locali gălăţeni au luat parte partenerii din cadrul Consiliului Raional Cahul şi cei de la Inspectoratul de Poliţie Cahul, instituţie cu care Poliţia Locală Galaţi va încheia un protocol  de colaborare.

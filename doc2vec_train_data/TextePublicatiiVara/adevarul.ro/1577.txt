Motivul psihologic care stă în spatele atracţiei dintre colegi: 17% di...
Fă-ţi o autoanaliză
Înainte de a încerca să găseşti soluţii, fă-ţi o autoanaliză: poate ai contribuit şi tu la prăpastia care te separă de cel care-ţi păşea, până nu demult, alături. Îţi verşi nervii pe celălalt? Îi arăţi că eşti veşnic nemulţumită? Îl laşi să se exprime, ştii să asculţi cu înţelegere şi cu compasiune? E foarte posibil ca iubitul tău să fi încercat, în repetate rânduri, să-ţi arate gesturile care-l deranjează, însă tu nu l-ai luat în seamă. Şi atunci el a abandonat bătălia.
Află în ce punct al relaţiei vă aflaţi
Încearcă să înţelegi în ce punct al relaţiei vă aflaţi, tu şi partenerul. Dacă ai impresia că toate drumurile duc la despărţire, e cam târziu să acţionezi. Dar, dacă inima îţi spune că mai sunt şanse să reveniţi pe linia de plutire, nu ezita să acţionezi. Pentru că dragostea nu dispare total nici chiar în momentele critice. Între tine şi alesul inimii există mii de legături invizibile – amintirile, proiectele comune, copiii. Nimeni şi nimic nu le poate distruge dintr-o dată.  

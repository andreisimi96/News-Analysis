8 iunie 2018, 15:12
Matteo Salvini, al doilea din dreapta FOTO Captura YouTube
Liderul extremei drepte italiene, Matteo Salvini, a avut parte de un moment artistic într-un autobuz de pe aeroportul din Roma. Trezindu-se alături de el, membrii unui sindicat au început să intoneze „Bella Ciao“, cântecul rezistenţei antifasciste din Al Doilea Război Mondial.
Cine este Giuseppe Conte, propus pentru postul de premier al Italiei.....
Matteo Salvini, şeful formaţiunii de extremă dreapta Liga, ajunsă la guvernare în Italia, a fost primit cu versuri din „Bella Ciao“ într-un autobuz de pe aeroportul din Roma.
Într-un filmuleţ devenit viral pe internet, noul ministru de Interne al Italiei apare asistând liniştit la intonarea cântectului şi zâmbind uşor.
Pasagerii aflaţi la originea acestui moment artistic sunt membri ai Confederaţiei Generale Italiene a Muncii.
„Bella Ciao“ este un cântec popular italian auzit prima oară în regiunea Emilia-Romagna şi asociat mişcării de rezistenţă anti-Mussolini.

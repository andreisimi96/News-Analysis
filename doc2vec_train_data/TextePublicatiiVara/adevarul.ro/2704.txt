12 iunie 2018, 10:08
Peste 20 de pompieri s-au luptat cu flăcările care au cuprins, marţi-dimineaţa, 12 iunie 2018, în jurul orelor 4,00, o locuinţă din localitatea olteană Coteana.
VIDEO Acoperişurile unui local şi a unui bloc locativ din Chişinău, cu...
Focul a izbucnit, spun pompierii ISU Olt, din cauza unui scurtcircuit electric produs la un frigider, flăcările cuprinzând în scurt timp întreaga locuinţă, compusă din parter şi etaj.  Cea care a sesizat ce se întâmplă a fost bunica (în casă locuiau şapte persoane), alertându-i şi pe ceilalţi membri ai familiei. Au ars: acoperişul casei pe aproximativ 250 metri pătraţi, mobilier, electrocasnice, tocăria din PVC a locuinţei (partea de la etaj).
„La sosirea primelor echipaje, incendiul se manifesta violent, cu facără şi degajări mari de fum, la acoperişul casei şi la bunurile aflate în interior. Dezvoltarea rapidă a incendului a fost favorizată de izolaţia din polistiren a locuinţei şi de materialele aflate în interior“, a declarat purtătorul de cuvânt al ISU Olt, sublocotenent Alin Băsăşteanu.
Intervenţia pompierilor, peste 20 la număr, a durat mai mult de trei ore. Cei şapte membri ai familiei s-au autoevacuat înainte de sosirea pompierilor, a mai precizat reprezentantul ISU Olt.

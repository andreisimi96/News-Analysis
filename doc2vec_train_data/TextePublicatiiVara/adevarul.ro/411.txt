O analiză realizată de Pagina de Media arată că, cele patru luni în care Kanal D a difuzat „Exatlon“ cinci zile pe săptămână (de sâmbătă până miercuri), au schimbat puternic publicul postului turcesc.
Principalele schimbări pe care le-a adus „Exatlon“ în targetul Kanal D
Perioadele analizate: ianuarie-mai 2017 vs ianuarie-mai 2018.
Intervalul orar luat în calcul: 20.00-23.00.
• Cu Exatlon, a crescut numărul bărbaţilor care se uită la Kanal D, deşi publicul majoritar a rămas unul feminin. Anul trecut, media staţiei era de aproape 400.000 de telespectatori bărbaţi, însă odată cu Exatlon, s-a ajuns la aproape 700.000. Astfel, sunt aproape 40% bărbaţi (erau 30% înainte de Exatlon) şi 60% femei.
• Numărul copiilor între 4 şi 12 ani aproape s-a dublat în perioada în care show-ul a fost pe post. La fel cel al copiilor între 12 şi 17 ani. Fără Exatlon, Kanal D număra 80.000 de copii între 4 şi 11 ani, iar cu Exatlon, a sărit la 200.000, adică 150%. În zona 12 - 17 ani, se uitau la Kanal D undeva la 60.000 de copii, în timp ce în perioada Exatlon, în fiecare seară erau în faţa televizoarelor peste 150.000, adică un plus de 170%.
• Creşterea a fost puternică şi pe segmentul 25-34 de ani: peste dublu (de la 107.000 la 240.000). Înainte de Exatlon, doar 24% din public avea până în 34 de ani. Cu show-ul pe post, procentul a crescut la peste 40%.
• Scăderile notabile: mai puţini pensionari şi, în general, persoane peste 55 de ani. De exemplu, la categoria de vârstă 55-64 de ani, anul trecut era o medie de 260.000 de telespectatori, în timp ce după Exatlon a scăzut la 216.000 (-17%). În rândul bătrânilor peste 65 de ani, scăderile au fost şi mai mari, de 19%, de la 330.000 în 2017, la 270.000 după Exatlon.
• Schimbările publicului după grupe de vârstă se reflectă şi la capitolul educaţie şi profesii. Faţă de perioada în care nu era pe post Exatlon, Kanal D a atras, cu concursul, un număr consistent de elevi şi de studenţi - 20% din publicul Kanal D, dublu faţă de anul precedent, când nu era emisiunea în grilă. Înainte, media de elevi şi studenţi era de 130.000, după Exatlon, s-a ajuns la 360.000, adică 170% plus.
• Schimbările publicului după grupe de vârstă se reflectă şi la capitolul educaţie şi profesii. Faţă de perioada în care nu era pe post Exatlon, Kanal D a atras, cu concursul, un număr consistent de elevi şi de studenţi - 20% din publicul Kanal D, dublu faţă de anul precedent, când nu era emisiunea în grilă. Înainte, media de elevi şi studenţi era de 130.000, după Exatlon, s-a ajuns la 360.000, adică 170% plus.

Robert De Niro şi-a încheiat afirmaţia dură cu pumnii în aer FOTO Guliver/Getty Images
Actorul american Robert De Niro (74 de ani) a fost aplaudat şi ovaţionat în picioare după ce l-a înjurat pe preşedintele Donald Trump pe scena galei Tony. Totuşi, afirmaţia a fost cenzurată de CBS, precizând că starul s-a abătut de la scenariul show-ului.
Robert de Niro, dezlănţuit la adresa lui Donald Trump: l-a numit „idio...
„Voi spune un singur lucru: Fuck Trump!“, a strigat Robert De Niro pe scena galei Tony, stârnind o adevărată isterie în rândul celor prezenţi. „Nu mai are rost «jos cu Trump!». Este «Fuck Trump!»“, a continuat actorul ridicându-şi pumnii strânşi în aer. Comentariile au fost întâmpinate cu aplauze furtunoase şi ovaţii, cei prezenţi ridicându-se în picioare. 
Telespectatorii nu au auzit însă expresia obscenă, deoarece delay-ul de 10 secunde al transmisiunii directe făcută de CBS a permis postului de televiziune să cenzureze audio declaraţia actorului, scrie şi News.ro . 
Ulterior, reprezentanţii televiziunii au declarat că starul s-a abătut de la scenariul show-ului când a urcat pe scenă pentru a-l prezenta pe Bruce Springsteen, care a susţinut un scurt recital. „Comentariile domnului De Niro au fost neaşteptate şi necertificate. Limbajul injurios a fost şters din transmisiune“, a transmis postul într-un comunicat citat de „Variety“.
Here's video of DeNiro swearing at Trump on #TonyAwards
Australian feed didnt censor it. pic.twitter.com/KZNrT8UIyH
— Rhett Bartlett (@dialmformovies) June 11, 2018
Recent, actorul a luat şi decizia de a-i interzice accesul lui Trump în restaurantele sale din lanţul Nobu. De Niro este unul dintre cei mai vehemenţi critici ai lui Donald Trump şi nu se fereşte să folosească un limbaj injurios la adresa preşedintelui american. 
După ce a declarat că Trump este „complet nebun“, De Niro a făcut publică o filmare în timpul campaniei electorale prezidenţiale în care îşi descria dorinţa de a-l pocni în faţă pe republican, pe care îl numea „idiot, prost, un dezastru naţional şi o ruşine pentru America“. 
„E atât de prost. E un derbedeu, e un câine, e un porc (...) nu se pregăteşte, nu îi pasă, crede că e cel mai tare în societate, nu-şi plăteşte taxele. (...) Mă enervează atât de mult că ţara asta a ajuns în punctul acesta în care şarlatanul acesta a ajuns unde a ajuns. Se laudă despre cum ar vrea să lovească oameni în gură... ei bine, mi-ar plăcea să-i dau eu un pumn în gură“, şi-a continuat De Niro tirada, concluzionând că „America merge în direcţia greşită cu Trump“.
De asemenea, cu altă ocazie, De Niro a mai declarat că America sub administraţia Trump este „o comedie tragică şi proastă“ şi a îndemnat generaţia tânără să lupte „pentru schimbare şi pentru a stopa nebunia“, potrivit The Guardian . 

5 iunie 2018, 13:29
Mircea Bobora, şeful CJ Hunedoara. FOTO: Daniel Guţă. ADEVĂRUL
Şefii Consiliului Judeţean Hunedoara s-au implicat activ în a aduce cât mai mulţi manifestanţi la un miting organizat de Partidul Social Democrat.
Avram Iancu a devenit cetăţean de onoare al judeţului, însă oficialii ...
Un document al Consiliului Judeţean Hunedoara arată cum şefii instituţiei au încercat să sară în ajutorul conducerii Partidului Social Democrat care anunţa un miting important de susţinere a „familiei tradiţionale”.
„Conducerea Consiliului Judeţean Hunedoara a solicitat o informare Regionalei privitoare la posibilitatea de a suplimenta unele garnituri de tren în eventualitatea desfăşurării unor evenimente de mai mare amploare în Capitală, în cursul lunii mai, caz în care ar fi existat mulţi doritori interesaţi să participe. Solicitarea a fost transmisă în cursul lunii aprilie, dar până la această data Regionala CFR Timişoara nu a dat curs solicitării”, a informat Consiliul Judeţean Hunedoara, la cererea de informaţii a adevărul.ro. Mircea Bobora, preşedintele Consiliului Judeţean Hunedoara, se află în concediu şi nu a putut fi contactat. El a precizat însă că a făcut o astfel de solicitare, fără însă a da detalii cu privire la scopul ei. Mitingul pentru susţinerea „familiei tradiţionale” a fost amânat.
În schimb, conducerea PSD a anunţat organizarea în 9 iunie, a unui alt miting, în Capitală, „împotriva abuzurilor”.
„Pentru data de 9 iunie 2018 nu există nicio solicitare din partea Consiliului Judeţean Hunedoara către Regionala CFR Timişoara legată de suplimentarea garniturilor de tren spre Bucureşti”, au mai precizat reprezentanţii CJ Hunedoara.
Iniţiativa Consiliului Judeţean Hunedoara aminteşte de Mineriada din iunie 1990. În 13 iunie 1990, mai multe trenuri de călători, unele cu câte 15 vagoane, au fost puse la dispoziţia celor aproape 20.000 de mineri din Valea Jiului şi a celorlalţi muncitori aduşi din mai multe zone ale ţării pentru a participa la acţiunile de opresiune împotriva celor care manifestau în Piaţa Universităţii. Opoziţia angajaţilor CFR, a călătorilor şi a unor poliţişti a fost inutilă. Călătorii au fost agresaţi, aruncaţi din tren cu tot cu bagaje, la fel şi angajaţi ai CFR şi poliţişti de la Secţiile de Transporturi Feroviare, în timp ce chioşcurile şi barurile din staţiile CFR de pe ruta Petroşani - Bucureşti au fost devastate şi jefuite.
Vă recomandăm să citiţi şi:

31 mai 2018, 11:24
Meteorologii avertizează că temeraturile vor atige 34 de grade la umbră
În zilele următoare vremea se anunţă extrem de caldă. Joi, la soare va fi arşiţă, iar la umbră, termometrele vor indica de la 25 de grade la malul mării, până la 34 de grade Celsius în sudul şi în estul ţării. După-amiază, câteva ploi de vară vor apărea doar în zonele înalte din vest şi din nord-vest.
Doi jurnalişti americani au murit loviţi de un copac în timp ce pregăt...
Căldura neobişnuit de puternică va cuprinde şi Bucureştiul, când maximele se vor situa în jurul a 33 de grade Celsius. Cerul va fi senin, iar adierile uşoare ale vântului nu vor răcori prea mult atmosfera.
Şi de 1 iunie, Ziua Copilului, temperaturile vor fi ridicate, maximele atingând 34 de grade în sudul Olteniei şi Munteniei. La mare se aşteaptă o maximă de 25 de grade, însă la munte se anunţă ploi cu descărcări electrice şi posibilă grindină, anunţă Administraţia Naţională de Meteorologie (ANM).
Vremea ca de mijloc de vară va fi prezentă şi la munte în următoarele zile. Termometrele vor indica frecvent peste 20 de grade Celsius. 
Ploile de scurtă durată, cu descărcări electrice şi, izolat, cu grindină vor apărea în fiecare după-amiază, mai frecvent în Carpaţii Occidentali şi în nordul Carpaţilor Orientali.
Pe litoral, nici urmă de ploaie până duminică, atunci când vor apărea unele condiţii de averse. Va fi, aşadar, vreme de plajă, dar atenţie: în următoarele două zile, temperaturile vor fi extrem de ridicate, dar apoi, în weekend, vor fi cel mult 23 de grade atât în aer, cât şi în apa mării.

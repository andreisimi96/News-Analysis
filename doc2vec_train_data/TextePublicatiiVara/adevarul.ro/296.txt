29 mai 2018, 06:01
Japonia este una dintre cele mai fascinante ţări din lume
Japonia fascinează prin cultură, aglomeraţie şi chiar tehnologie. Are cei mai longevivi locuitori din lume şi este în topul ţărilor cu cele mai multe restaurante Mc Donald`s. De asemenea, niponii sunt cei mai mari consumatori de peşte din lume.
Una dintre cele mai fascinante ţări din lume este cu siguranţă Japonia. Cultura, mâncarea şi chiar tehnologia atrage turişti din toate colţurile lumii. Adevărul.ro vă prezintă o listă cu cele mai interesante date statistice despre Japonia:
-Cuvântul „înseamnă”  - „tărâmul soarelui răsare”, pentru că se crede că Japonia a fost prima ţară care vede răsăritul soarelui dimineaţa.
-Japonia are printre cei mai longevivi locuitori din lume. Bărbaţii trăiesc în medie 81 de ani, iar femeile aproape 88.
-Japonia are în jur de 6.800 de insule şi mai bine de 3.000 de restaurante Mc Donalds.
-Niponii sunt cei mai mari consumatori de peşte din lume. Aceştia consumă în jur de 17 milioane de tone pe an. De asemenea, Japonia este şi cel mai mare exportator de fructe de mare.
-Din Japonia provine cea mai scumpă vită din lume – Kobe. Acestea au parte vara de masaj şi sunt hrănite cu sake şi bere. Vacile din rasa Kobe sunt crescute în doar 262 de ferme din regiune. 
-Japonezii sunt campioni la automate. Au automate cu bere, cafea, ţigări, vin, prezervative, reviste, hot-dog şi chiar umbrele.
-Japonia are rata cea mai mică de sinucideri. Cu toate acestea, aici este pădurea Aokigahara, al doilea cel mai „popular” loc din lume unde se sinucid oamenii.
-Niponii au o rată a natalităţii atât de scăzută, încât în Japonia se vând mai multe scutece pentru adulţi decât pentru copii.
-90% din telefoanele mobile din Japonia sunt rezistente la apă, asta pentru că niponii obişnuiesc să vorbească la telefon chiar şi sub duş.
-În Japonia, somnul la job este acceptat. Acesta are chiar un nume special  - „inemuri”. Este o dovadă a faptului că angajaţii chiar se străduiesc şi îşi lasă toată energia la muncă.

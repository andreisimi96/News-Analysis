31 mai 2018, 07:31
Un profesor de engleză din Sighetu Marmaţiei a fost filmat în timp ce săruta o elevă de clasa a IX-a chiar în sala de curs. Colegii fetei au filmat întreaga scenă şi au postat filmarea pe internet. În urma scandalului, cadrul didactic şi-a dat demisia.
Profesorul pedofil din Capitală, îndepărtat numai după ce poliţia a de...
Incidentul a fost filmat într-o sală de clasă a Liceului Tehnologic Forestier din Sighetu Marmaţiei, Maramureş, potrivit, www.vasiledale.ro . La scenă au fost martori colegii minorei, care au filmat momentul şi au postat filmuleţul pe internet. Se pare că motivul sărutului ar fi fost o notă de trecere, pentru ca minora să scape de corigenţă.
În cursul zilei de ieri, profesorul de engleză, titular, şi-a recunoscut fapta şi şi-a dat demisia.
„Este primul incident de acest gen. Profesorii sunt supuşi, la începutul fiecărui an, la anumite testări psihologice. Profesorul în cauză şi-a recunoscut fapta şi a demisionat“, a confirmat, pentru Digi24, purtătorul de cuvânt al ISJ Maramureş, Adriana Meşter. otrivit lui Meşter, conducerea liceului a stat de vorbă şi cu eleva implicată în scandal, iar părinţii fetei au fost înştiinţaţi şi urmează ca astăzi să se prezinte la şcoală. Eleva va beneficia de consiliere psihologică.

Marian Godină riscă să rămână fără permis din cauza cozilor
4 iunie 2018, 08:27
Cozile au devenit o obişnuinţă la Serviciul de Înamatriculări. FOTOFacebook Marian Godină
Poliţistul a vrut să îşi preschimbe permisul de conducere, dar a avut acelaşi şoc ca alţi braşoveni. Cozi interminabile şi aşteptare de o lună la programările online.
Dezvoltatorii imobiliari au promis că vor asfalta străzile din Tractor...
Cozile de la Serviciul de Înamtriculări şi Permise Auto sunt deja o obişnuinţă la Braşov. De peste un an se stă la cozi interminabile. La fel şi în cazul celor care vor să se înscrie să dea examenul pentru pemis. Motivul este personalul insuficient deşi autorităţile spun că încă din ianuarie s-au deblocat mai multe posturi. Acest lucru nu se vede însă în activitatea zilnică. La Serviciul de Înamtriculări şi Permise Auto se dau 40 de bonuri pe zi de luni până joi şi 30 vinerea. Oamenii se aşează la coadă cu o seară înainte, fac liste şi pierd ore întregi la rând ca să fie siguri că prind bon. Nici la programările online nu este mai liber. Timpul de aşteptare este de o lună.
Prin aceeaşi situaţie a trecut şi Marian Godină care vrea să îşi preschimbe permisul auto. „Ca orice om care vrea să fie în regulă cu toate actele, m-am dus să îmi preschimb permisul de conducere. La ora 9.00 nu aveai pe unde intra în sediul SPCRPCIV aşa că am zis că trag de timp o oră şi revin după ce intră toată lumea pentru a-mi lua un bon de ordine, resemnat fiind că îmi voi pierde toată ziua acolo. Revenind după o oră am avut o surpriză, iar pentru rezervări online sunt disponibile locuri abia în luna iulie“, a scris Marian Godină pe Facebook.

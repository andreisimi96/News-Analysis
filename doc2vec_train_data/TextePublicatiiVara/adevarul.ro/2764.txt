Costel Jugravu, unul dintre proxeneţii celebri ai Iaşului
O femeie de 44 de ani, din Iaşi, a fost condamnată la 8 luni de închisoare cu suspendare după ce a dat declaraţii mincinoase într-un dosar de trafic de persoane.
Proxenetul Don Juan, 17 ani de închisoare. Cum îşi manipula iubitele p...
Una dintre victimele din acel proces era chiar fiica sa, care, încă de la 14 ani, ar fi fost obligată să se prostitueze într-un apartament din Iaşi. Deşi în prima fază Dorina Alamaru a precizat că fiica sa i s-a plâns că este traficată, atunci când a fost chemată în instanţă, ieşeanca şi-a schimbat declaraţia
„Fiica mea mi-a spus acasă că este însărcinată şi că este copilul lui Richi. Pe parcurs, fiica mea mi-a spus că este ameninţată în permanenţă de Richi şi că, în perioada în care a stat la el, a fost obligată să practice prostituţia în folosul lui Richi. Totodată, fiica mea mi-a povestit că era căutată frecvent atât de Richi, cât şi de un bărbat pe nume Maimuţă (n.r. - Costel Jugravu)“, a declarat Alamaru, la DIICOT, în primă fază.
Ulterior, în instanţă, a prezentat o altă versiune a poveştii:„Mi-a zis că Richi e bărbatul ei şi că s-a îndrăgostit de el. Fiica mea niciodată nu mi-a spus că nu îi este bine (…) nu ştiam ca A. să fi practicat prostituţia cât a fost la Bogdan Constantin-Lică. Sunt sigură că niciodată A. nu mi-a spus că ar fi fost bătută de Richi sau de altă persoană. Nu îmi amin­tesc ce declaraţie am dat la poliţie. Sunt convinsă că A. nu mi-a zis că s-a prostituat cât a fost la Bogdan Constantin-Lică. Nu mi-a zis că ar fi fost bătută, dar mi-a zis doar că s-au certat (…) Arăt că mie mi s-a părut că o iubeşte pe A., pentru că îi vorbea frumos“, a spus Alamaru, în instanţă, ceea ce l-a determinat pe procurorul de şedinţă să se sesizeze pentru mărturie mincinoasă.
Audiată din nou, ca acuzată, femeia a recunoscut că a minţit, punând fapta pe seama emoţiilor pe care le-ar fi avut în sala de judecată. Cei care ar fi putut profita de declaraţia sa, Costel Jugravu şi Lica Bogdan, au fost condamnaţi în primă instanţă. 

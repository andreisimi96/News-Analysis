11 iunie 2018, 16:12
Ministerul Educaţiei a publicat subiectele şi baremul de rezolvare la proba de la Limba Română. FOTO: Arhivă
Ministerul Educaţiei Naţionale (MEN) a publicat, luni, subiectele şi baremul de punctaj la proba scrisă de la Limba şi literatura română. Acestea sunt disponibile pe site-ul subiecte.edu.ro.
Evaluare Naţională 2018. Rezolvarea subiectelor la Limba Română - Adev...
La primul subiect, elevii au fost nevoiţi să rezolve mai multe cerinţe pe baza unui text care aparţine genului epic. Între altele, aceştia au fost nevoiţi să găsească sinonimele potrivite pentru câteva cuvinte din text, să explice rolul cratimei în structura „de-acolo” dar şi să redacteze o compunere de minimum 150 de cuvinte în care să argumenteze apartenenţa la genul epic a textului dat.
La al doilea subiect, la punctul A, elevii au de rezolvat o serie de cerinţe pe baza unui text din revista National Geographic Traveler. La punctul B, absolvenţii trebuie să redacteze o naraţiune de 150 - 300 de cuvinte în care să prezinte o întâmplare petrecută într-o cetate.
Subiectele şi Baremul de punctaj la proba de la Limba Română

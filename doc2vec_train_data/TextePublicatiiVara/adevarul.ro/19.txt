26 mai 2018, 11:04
Femeia peste care iubitul său a trecut cu maşina intenţionat se află în stare critică FOTO IPN
Un accident de circulaţie petrecut, vineri noapte, pe o stradă dintr-o comună prahoveană s-a dovedit a fi în realitate o tentativă de omor. Victima, o tânără în vârstă de 21 de ani, a fost transprotată în stare gravă la Spitalul Judeţean, după ce a fost lovită intenţionat cu maşina de către fostul său iubit.
Cum a ajuns un român să fie arestat, lăsat în libertate şi din nou are...
Poliţiştii prahoveni au realizat că evenimentul la care au fost solicitaţi să intervină, vineri noaptea, în comuna Diţeşti nu este un banal accident de circulaţie, ci o tentativă de omor.
Victima, o tânără în vârstă de 21 de ani, a fost lovită intenţionat cu maşina de către fostul său iubit cu care are împreună cu copil de nici doi ani.
Cei doi s-au întâlnit pe o stradă din comună, au stat de vorbă o perioadă, dar discuţia a degenerat într-o ceartă la care au asistat mai mulţi martori. Oamenii au povestit poliţiştilor că motivul scandalului ar fi fost o sumă de bani pe care băratul trebuia să i-o dea fostei partenere pentru copil. 
Se pare că tânărul era supărat că fosta lui iubită nu-i permitea să-şi vadă copilul. Vineri seară a mers în comuna Diţeşti, acolo unde locuia Bianca, să-i ofere o sumă de bani, 50 de lei spun martorii. Cu aceşti bani, mama ar fi trebuit să meargă împreună cu cel mic la Zilele Comunei şi să-i cumpere acestuia tot ce-şi dorea. Cum femeia a refuzat oferta fostul ei iubit s-ar fi enervat şi a apăsat prea tare pe acceleraţie, pierzând în acelaşi timp controlul volanului. 
Când au auzit stirgătele de siperare ale Biancăi, vecinii au ieşti din case şi au săirt să acorde primul ajutor. L-au întrebat pe tânăr ce s-a întâmplat, iar acesta, în stare de şoc, ar fi spus că a confundat pedala de frână cu acceleraţia şi că totul ar fi fost doar un accident, nicidecum ceva intenţionat.
Alţi martori spun că au văzut cum fata a fost trasă de mână să intre cu forţa în maşină şi, pentru că a refuzat, atunci fostul ei iubit a lovit-o intenţionat cu maşina. 
O tânără a fost călcată intenţionat cu maşina de către fostul iubit
Tot cei care au văzut scenele spun că bărbatul a demarat nervos, a făcut o mişcare brusă de volan lovind-o în plin pe femeia care se afla pe marginea drumului.
Fata a fost strivită între botul autoturismului şi un stâlp din beton, suferind multiple leziuni în zona abdominală şi cea toracică. 
Localnicii povestesc că au trecut minute de groază până la venirea echipajuli de la Ambulanţă care ar fi ajuns la faţa locului la 30 de minute după apelul la 112. În tot acest timp, victima a zăcut nemişcată pe marginea drumului, în ploaie, fiind protejată doar de o pătură adusă de una dintre vecine.
Bianca a fost operată în cursul nopţii la Spitalul Judeţean de Urgenţă din Ploieşti, iar starea ei este una stabilă în prezent, susţin medicii.
Copilul celor doi a rămas în grija bunicii materne.
Medicii legişti au stabilit că rănile suferite de victimă i-au pus viaţa în pericol, motiv pentru care evenimentul a fost încadrat ca tentativă de omor.
Victima a fost transportată la spital în stare critică, iar agresorul a fost reţinut pentru 24 de ore sub acuzaţia de tentativă de omor. El urmează să fie prezentat sâmbătă instanţei penale din cadrul Tirubnalului Prahova cu propunere de arestare preventivă pentru 30 de zile.

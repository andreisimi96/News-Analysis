Fostul vicepremier Gabriel Oprea a dezvăluit, într-un interviu pentru ştiripesurse.ro, că omul care l-a convins să-l susţină pe Liviu Dragnea la şefia PSD a fost Codrin Ştefănescu, cu care Dragnea acum este la cuţite. În luna martie, Liviu Dragnea prezentase o altă variantă a ascensiunii sale şi spunea despre Gabriel Oprea că aparţine statului paralel.
Gabriel Oprea, despre demisia lui Ponta  după tragedia de la Cole...
”Mă cunosc cu Codrin Ştefănescu, suntem prieteni buni, cu bune şi cu rele. El îmi tot zicea: «Dragnea, Dragnea, Dragnea». Nu m-aţi auzit de multe ori vorbind despre situaţii politice. Domnul Dragnea mi-a zis: domnule Oprea, vă rog să mă ajutaţi că vreau să câştig preşedinţia PSD. În 2015, în competiţia lor internă, m-a sunat domnul Dragnea şi a venit aici, la mine acasă. El mi-a spus că vrea să fie public sprijinul meu şi mi-a zis să bem o bere în faţa jurnaliştilor“, a rememorat Oprea. 
„Aveam şi eu rolul meu. Eram lider al UNPR, vicepremier, am şi eu foarte mulţi prieteni în PSD, cum ar fi Oprişan, dar şi alţii şi fiecare dintre prietenii mei dacă vorbeau cu alţi prieteni, asta era. Nu vreau să discut mai multe. El mi-a cerut ajutorul, eu i l-am oferit pentru că îl cunoşteam pe domnul Dragnea. Să ştiţi că domnul Dragnea este un politician foarte abil”, a declarat Gabriel Oprea, într-un interviu pentru stiripesurse.ro. 

VIDEO Fanii lui Halep, dezamăgiţi: Maşina Simonei nu s-a oprit în drep...
Primăria Municipiului Bucureşti (PMB) ar fi refuzat această cerere, spunând că timpul e prea scurt pentru a organiza aşa ceva în piaţă! Când cazul a luat amploare, în urma unui articol apărut pe gsp.ro, PMB a negat vehement ca Halep ar fi cerut să-şi prezinte trofeul în mijlocul unei pieţi bucureştene.
„Primăria Municipiului Bucureşti dezminte categoric informaţiile vehiculate în mediul online conform cărora ar fi refuzat aprobarea desfăşurării evenimentului de prezentare a trofeului câştigat de Simona Halep la Roland Garros în altă locaţie decât Arena Naţională. Subliniem încă o dată faptul că nu s-a pus în discuţie niciun moment ca acest eveniment să se desfăşoare în altă locaţie decât la Arena Naţională şi ne exprimăm regretul că un astfel de eveniment, atât de important pentru România, este folosit ca instrument politic cu scopul de a denigra atât instituţia Primăriei Capitalei, cât şi numele primarului general. Astfel, reprezentanţii Primăriei Capitalei, precum şi cei ai Federaţiei Române de Tenis au stabilit, de comun acord, că Arena Naţională reprezintă cea mai potrivită locaţie unde se poate organiza un eveniment de înaltă ţinută, aşa cum merită o campioană de talia Simonei Halep. Arena Naţională oferă toate facilităţile iubitorilor sportului, atât din punct de vedere al confortului, cât şi al siguranţei sau accesului şi găzduieşte cele mai importante evenimente sportive naţionale şi internaţionale“, s-a scris în comunicatul PMB.
Totuşi, inclusiv deputatul Nicuşor Dan a susţinut varianta potrivit căreia lui Halep i s-a refuzat accesul cu trofeul de la Roland Garros într-o piaţă din Capitală.
„Primăria Capitalei a refuzat solicitarea Simonei Halep, campioana României de la Roland Garros, de a se întâlni cu fanii într-o piaţă din Bucureşti. Indiferent de motivele invocate, nu trebuie decât să ne amintim cum sunt întâmpinaţi marii campioni în capitalele europene, cum sunt organizate întâlniri spectaculoase cu fanii lor în pieţe şi pe străzi. Asta înseamnă să recunoşti valorile şi să le preţuieşti! Şi la noi s-a mobilizat exemplar Primăria Capitalei, dar pentru mitingul PSD. Acum înţelegem sistemul de valori al Gabrielei Firea“, a declarat Nicuşor Dan.
Nu vom afla, probabil, niciodată adevărul, însă, dacă Halep a cerut să fie sărbătorită într-o piaţă şi acest lucru nu s-a întâmplat, atunci avem de-a face cu o situaţie extrem de tristă, mai ales când facem o comparaţie cu ce se întâmplă în alte ţări.
După ce a câştigat Australian Open în luna ianuarie a acestui an, daneza a fost la un pas să rateze prezenţa la turneul de la Sankt Petersburg, fiindcă nu găsea zboruri pentru a ajunge în Rusia. Când a aflat despre această situaţie,  Regina Margareth a II-a i-a împrumutat jucătoarei avionul Casei Regale. Astfel, Caroline a ajuns la turneu şi, la revenirea în Danemarca, a fost primită cu fast de autorităţi.
După ce a câştigat Wimbledon 2011 a fost sărbătorit de peste 100.000 de oameni care s-au strâns într-o piaţă centrală din Belgrad.

5 iunie 2018, 13:00
Poliţia a prins sute de persoane urmărite naţional sau internaţional FOTO Adevărul
În luna mai 2018, Poliţia Română a continuat acţiunile pentru prevenirea faptelor antisociale, depistarea celor care încalcă legea şi menţinerea ordinii şi siguranţei publice, instituţia fiind principala instituţie la care cetăţenii apelează atunci când au o problemă.
Păstrarea tradiţiilor se învaţă de la grădiniţă. Peste 400 de preşcola...
Luna trecută, poliţiştii au intervenit la peste 83.000 de sesizări venite din partea cetăţenilor, iar în urma activităţilor desfăşurate în teren au constatat 22.500 de infracţiuni, au aplicat peste 260.000 de sancţiuni contravenţionale şi au reţinut 14.425 de permise de conducere.  Astfel, poliţiştii au organizat 9.167 de acţiuni şi au intervenit la 83.621 de evenimente, dintre care 68.967 au fost sesizate prin SNUAU 112. În urma activităţilor, au fost constatate 22.500 de infracţiuni. Dintre acestea, 679 au fost de natură economico-financiară, 576 de criminalitate organizată, iar 228 la regimul armelor, muniţiilor şi substanţelor periculoase.
De asemenea, 3.890 de persoane bănuite de săvârşirea de infracţiuni au fost surprinse în flagrant delict, în cauzele instrumentate au fost dispuse 1.466 de măsuri preventive, fiind depistate 424 de persoane urmărite naţional sau internaţional
Pentru prevenirea şi sancţionarea unor fapte cu un pericol social mai mic, poliţiştii au aplicat 260.441 de sancţiuni contravenţionale şi au confiscat bunuri în valoare de aproape 2.000.000 de lei. Poliţiştii rutieri au desfăşurat activităţi pentru creşterea siguranţei în trafic, fiind constatate 3.425 de infracţiuni la regimul circulaţiei pe drumurile publice. Au fost reţinute 14.225 de permise de conducere şi au fost retrase 4.877 de certificate de înmatriculare.

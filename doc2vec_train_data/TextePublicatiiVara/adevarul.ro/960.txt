4 iunie 2018, 11:00
Colegii bărbatului sunt şocaţi de vestea primită - foto:obiectiv-sm.ro
Procurorii DIICOT au reţinut din locuinţa bărbatului mai multe bunuri persoanale, iar de la şcoala unde profesa au ridicat calculatoarele instituţiei.
Cât de în siguranţă este copilul tău pe internet. Topul căutărilor onl...
Oamenii legii au descins în cursul săptămânii trecute la o şcoală din judeţul Satu Mare, mai exact din localitatea Andrid. Se pare că aceştia ar fi avut ca scop ridicarea de mai multe calculatoare de la şcoală, în care bănuiau că un profesor ar fi depozitat înregistrări pornografice cu minori. 
„ Informaţiile au fost confirmate de către colegii bărbatului, în timp ce surse din Inspectoratul Judeţean Şcolar susţin că ar fi vorba despre chestiuni legate de anumite licitaţii publice. În acest sens, procurorii Direcţiei de Investigare a Infracţiunilor de Criminalitate Organizată şi Terorism (DIICOT) şi luptătorii din cadrul Serviciului de Intervenţie Rapidă al Inspectoratului Judeţean de Poliţie Satu Mare au descins joi la domiciliul bărbatului, de unde ar fi ridicat mai mult bunuri.”, se arată în publicaţia www.presasm.ro
Din cauza faptului că pe calcultoare ridicate de la şcoală erau instalate şi mai multe programe administrative care ţineau de organizarea şi funcţionarea şcolii, activitatea acesteia a fost afectată. 
Colegii acestuia sunt şocaţi de zvonurile care circulă despre colegul lor în vârstă de 40 de ani şi le vine greu să creadă că acesta ar fi în stare de aşa ceva. 
Au venit poliţiştii şi ne-au arătat mandatul de percheziţie. Au ridicat mai multe calculatoare. Colegul se bucură, totuşi, de prezumţia de nevinovăţie. O să convocăm Consiliul Profesoral şi Consiliul de Administraţie să vedem ce este de făcut. Colegul nu a fost încă suspendat din activitate”, au declarat surse pentru PresaSM .
Deocamdată ancheta este în desfăşurare, profesorul vizat de aceasta fiind în stare de libertate.

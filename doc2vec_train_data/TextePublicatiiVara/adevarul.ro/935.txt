Camera Deputaţilor dezbate astăzi moţiunea simplă a PNL ”Harababura fi...
Acesta este prognoza meteo a verii prezentată de Elena Mateescu, directorul Administraţiei Naţionale de Meteorologie(ANM), într-o intervenţie televizată pentru RTV.
"Pentru prima lună a verii anticipăm valori medii lunare a temperaturilor mai ridicate decât în mod obişnuit. În sud-est, sud şi vest şi în rest valori normale. Observăm o tendinţă de cantităţi de precipitaţii sub norme, în special în Dobrogea, sudul Câmpiei Române. Este posibil aici, unde regimul va fi unul mai ridicat, asociat cu o tendinţa spre deficit în această zonă să vorbim de secetă. Iunie este cea mai ploioasă lună a anului şi a verii. Şi în această lună vom avea această alternanţă de perioade între vreme caldă şi apoi instabilitate accentuată. Iunie aduce şi zile mai ploioase în care cantităţile de precipitaţii pot genera situaţii de natură hidrologică. Capacitatea de înmagazinare în sol este mai redusă", a explicat şefa ANM.
Seceta pârjoleşte tot sud-estul ţării
"Luna lui cuptor confirmă ceea ce estimam, temperaturile medii sunt în creştere. Observăm valori mai mari. Cele mai ridicate ne aşteptăm să se înregistreze în Dobrogea, Banat şi Crişana. Chiar şi în Moldova şi centru, exceptând muntele vom valori apropiate de norme. Valori de precipitaţii reduse. Cele mai reduse urmează să fie în Dobrogea, zona sudică din Muntenia şi Oltenia", a mai declarat Elena Mateescu.
August păstrează semnalul peste norme şi nu în ultimul rând precipitaţii spre deficit. O vară călduroasă, dar şi instabilă. Norii de furtună ne aduc grindină.
Deficit de precipitaţii în iunie
Temperatura medie lunară a aerului va avea valori apropiate de norma climatologică în regiunile nordice şi centrale şi mai ridicate în restul teritoriului. Precipitaţiile totale lunare vor fi deficitare în cea mai mare parte a ţării.
Foarte cald în iulie
Temperaturile medii ale aerului vor fi mai ridicate decât normal, îndeosebi în regiunile sudice, sud-estice şi vestice. Cantităţile totale lunare de precipitaţii se vor situa sub mediile climatologice în toate regiunile, deficitul cel mai pronunţat fiind de aşteptat în sud-est şi sud.
Nu plouă nici în agust
Temperaturile medii vor continua să se situeze peste norma climatologică, în cea mai mare parte a ţării. Precipitaţiile totale lunare vor fi deficitare în toate regiunile.
Estimările sezoniere sunt realizate de către Centrul European pentru prognoze pe medie durată (ECMWF) de la Reading, Anglia şi au un grad de realizare de aproximativ 60%. Este estimată distribuţia temperaturilor medii lunare, precum şi distribuţia cantităţilor lunare de precipitaţii, iar fenomenele extreme cu o durată scurtă de manifestare nu pot fi prognozate cu ajutorul acestui produs.

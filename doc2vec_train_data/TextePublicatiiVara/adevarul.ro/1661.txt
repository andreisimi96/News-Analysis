6 iunie 2018, 15:55
Broaştele ajunse pe şosea au căzut victime maşinilor care se deplasau în zonă
Un fenomen mai puţin obişnuit s-a înregistrat pe Drumul Naţional 2F, din judeţul Vaslui, în apropierea barajului de la Puşcaşi.
Românii din Diaspora au ajuns să fie înşelaţi prin metoda „Accidentul“...
În urma unei mici furtuni, mii de broscuţe au invadat şoseaua aflată în apropierea barajului Puşcaşi, stârnind uimire printre localnici. Oamenii susţin că niciodată în zonă nu s-au mai confruntat cu un astfel de fenomen.
Oamenii care locuiesc în apropierea barajului afirmă că broscuţele au apărut în zonă de câteva zile. Au invadat într-o primă fază iarba din jurul barajului, ulterior o parte dintre ele urcând pe şosea. Fenomenul s-a accentuat în urma unei ploi torenţiale, urmate de vânt puternic .
De teamă că broscuţele le-ar putea intra în case, localnicii au cerut ajutorul autorităţilor. Acestea afirmă, însă, că oamenii nu trebuie să aibă motive de îngrijorare, deoarece fenomenul va dispărea ”de la sine”.
”Ăştia sunt broateci verzi din lac, care pot merge kilometri întregi, chiar şi până la Ivăneşti, în comuna învecinată. Din cauza căldurii, au ieşit la suprafaţă. Însă nu este un fenomen deosebit. Dispar de la sine. Vom lua legătura cu medicii veterinari, pentru a ne consulta”, a declarat Neculai Ignat, primarul comunei Puşcaşi.
Fenomenul este pus de specialişti pe seama vântului care se roteşte în atmosferă pe o axă verticală, corelat cu mişcările de ascendenţă a aerului în pâlnia tornadică, apare un fenomen de sucţiune”. Practic, de la suprafaţa lacului, broscuţele sunt ”luate pe sus” şi duse de vârtej într-o zonă apropiată.

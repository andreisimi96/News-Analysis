30 mai 2018, 10:51
Miercuri au avut loc percheziţii la Direcţia Silvică Hunedoara.
Procurorii DIICOT şi poliţiştii efectuează, miercuri, 23 de percheziţii, în cadrul unei anchete penale privind afacerile ilegale cu lemne, prejudiciul estimat fiind de 25 de milioane de euro. Descinderi au loc şi la sediul Direcţiei Silvice Hunedoara.
Pădurile deţinute de Schweighofer în şapte judeţe vor fi vândute unei ...
Direcţia Silvică Hunedoara este vizată într-un dosar privind afacerile ilegale cu lemne. Miercuri dimineaţă, procurorii Direcţiei de Investigare a Infracţiunilor de Criminalitate Organizată şi Terorism şi ofiţerii de poliţie au pus în executare 23 de mandate de percheziţii domiciliare, pe judeţelor Suceava, Hunedoara, Alba, Bihor, Braşov şi a muncipiului Bucureşti, la persoane fizice şi juridice, din care patru la sediile unor instituţii publice, inclusiv Direcţia Silvică Hunedoara.
Ancheta vizează, potrivit unui comunicat al Insectoratului General al Poliţiei Române, „destructurarea unui grup infracţional organizat specializat în săvârşirea infracţiunilor de deturnare a licitaţiilor publice, evaziune fiscală, concurenţă neloială, tăiere fără drept de arbori şi alte infracţiuni aflate în competenţa acestei unităţi de parchet”
Anchetatorii susţin că există suspiciunea rezonabilă că începând cu anul 2011 şi până în prezent, „mai multe persoane au constituit un grup infracţional organizat, membrii grupului acţionând în vederea deturnării licitaţiilor publice organizate la nivelul unor direcţii silvice pentru a-şi asigura volume suplimentare considerabile de masă lemoasă în vederea procesării, în fabrici specializate în tăierea şi rindeluirea lemnului. În acelaşi scop unii agenţi economici au fost înlăturaţi de la licitaţiile de masă lemnoasă şi după caz, impuşi alţii. Totodată, în urma cercetărilor efectuate în cauză s-a stabilit că, o parte din cantitatea de masă lemnoasă recepţionată nu a fost evidenţiată în documente contabile”, se arată în comunicatul IGPR.
O parte din masa lemnoasă recepţionată provenea din săvârşirea unor infracţiuni de tăiere fără drept de arbori, iar în desfăşurarea activităţilor ilicite, membrii grupului infracţional organizat au beneficiat şi de sprijinul unor funcţionari publici, au completat anchetatorii. Prejudiciul estimat se ridică la 25 milioane de euro.
Vă recomandăm să citiţi şi:

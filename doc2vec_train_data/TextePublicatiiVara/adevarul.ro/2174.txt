Sute de comercianţi amendaţi pentru comerţ stradal neautorizat şi murdărirea domeniului public
8 iunie 2018, 16:43
Foto: arhivă Adevărul
Oamenii legii au aplicat sancţiuni şi pentru tulburarea liniştii publice, consum de băuturi alcoolice în zone publice, refuz de legitimare şi adresarea de expresii jignitoare.
Razie cu 200 de poliţişti. 22 de infracţiuni, constatate în 24 de ore....
302 sancţiuni contravenţionale, în valoare totală de 30.880 de lei, au aplicat poliţiştii locali gălăţeni în prima luna din cadrul planului de măsuri - “Estival 2018”. Cele mai multe amenzi date, 166, au la bază prevederile HCL 79/2002. Au fost aplicate sancţiuni pentru: comerţ stradal neautorizat, murdărirea domeniului public şi împrăştierea gunoiului menajer.
Pentru abaterile constatate în baza legii 61/1991, poliţiştii locali au aplicat alte 117 sancţiuni contravenţionale. Acestea au fost date pentru fapte precum tulburarea liniştii publice, consum de băuturi alcoolice, refuz de legitimare şi adresarea de expresii jignitoare.
”Pe perioada lunii mai, oamenii legii au mai aplicat amenzi pentru încălcarea legii 349/2002 (fumat în loc nepermis), HCL 245/2015 (circulaţia autovehiculelor pe Faleza Inferioară fără permis de liberă trecere). În prima lună de desfăşurare a planului de măsuri - “Estival 2018”, poliţiştii locali au constatat nouă fapte cu caracter penal şi au legitimat peste 600 de persoane”, a declarat Aurelia Matei, purtătorul de cuvânt al Poliţiei Locale Galaţi.
Pentru al doilea an consecutiv, la nivelul municipiului Galaţi, Poliţia Locală derulează, în perioada 1 mai–30 septembrie 2018, planul de măsuri-“Estival". Timp de cinci luni, oamenii legii vor desfăşura acţiuni specifice în diferite locaţii, la evenimente cu participarea unui public numeros, precum şi acolo unde este un aflux important de persoane.

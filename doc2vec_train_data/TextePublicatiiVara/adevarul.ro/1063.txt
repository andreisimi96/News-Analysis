Halep, singura care a „supravieţuit“: Rezultatele complete ale românil...
Ziua de ieri a mai adus un rezultat bun pe lângă victoria Simonei Halep în faţa lui Elise Mertens. 
Caroline Wozniacki (2 WTA) a părăsit competiţia în optimi, fiind învinsă de Daria Kasatkina (14 WTA). În acest moment, Wozniacki e lider în clasamentul virtual, însă dacă Halep va mai câştiga un meci la Paris, atunci o va detrona de pe primul loc. 
O altă jucătoare care ameninţă locul 1 e Garbine Muguruza (3 WTA). Dacă românca va câştiga trofeul la Roland Garros, atunci e irelevant ce va face Muguruza, fiindcă Halep va rămâne lider mondial şi după French Open. În rest, calculele duelului de la distanţă cu Muguruza pentru supremaţie sunt aşa:
*Halep iese în sferturi 
Simona va fi detronată de pe locul 1.
*Halep atinge semifinalele
Pentru ca Simona să-şi păstreze poziţia de lider, Muguruza trebuie să iasă înainte de finală.
*Halep joacă finala
Simona va rămâne pe locul 1 WTA, dacă Muguruza nu câştigă turneul.

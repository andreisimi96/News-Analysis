Carambol mortal produs între un autoturism, un TIR şi un autocar plin cu 58 de persoane. O tânără a murit pe loc, iar iubitul ei este în stare gravă la spital
29 mai 2018, 21:42
Accident mortal. FOTO Dănuţ Zuzeac
O tânără de 19 ani a murit pe loc, iar prietenul ei a ajuns în stare gravă la spital, după ce maşina lor a fost izbită de un autocar şi un TIR. În accident au fost implicate o maşină înmatriculată în Suceava două autovehicule din Ucraina, circumstanţele în care s-a produs nefericitul eveniment nefiind foarte clare.
Accident mortal cu bicicleta pe o stradă din municipiu. Victima a lovi...
În această seară, în jurul orei 19.20, un grav accident de circulaţie s-a produs pe DN 2, pe raza localităţii Ratoş, în judeţul Suceava.
Un tânăr de 19 ani, din comuna Negostina, în timp ce conducea maşina pe DN 2, pe direcţia Siret – Suceava, cel mai probabil a vrut să vireze stânga spre localitatea Negostina, a frânat, moment în care a fost acroşat de un autocar din Ucraina şi se îndrepta spre Bulgaria, plin cu 58 de persoane, printre şi 25 de copii, proiectându-l pe contrasens într-un TIR de asemenea înmatriculat în Ucraina.
Conform şoferului de pe autocar, tânărul din Negostina nu a semnalizat, nu avea stopuri de frână şi de aceea nu a observat din timp intenţia lui. În urma impactului extrem de puternic o fată de 19 ani, din Mihăileni – Botoşani, pasageră în maşina tânărului din Negostina, care era şi prietena şoferului, a decedat, în ciuda manevrelor de resuscitare efectuate de medicii deplasaţi la faţa locului.
Băiatul a suferit şi el răni grave, însă a fost transportat în stare stabilă la Spitalul Judeţean Suceava.
Pentru ca cei doi să fie descarceraţi, la faţa locului s-au deplasat pompierii militari cu o autospecială pentru descarcerare şi două ambulanţe SMURD. În sprijinul lor au venit şi un echipaj de la SAJ Suceava.
Poliţiştii au întocmit un dosar penal pentru ucidere din culpă, cercetările fiind continuate pentru stabilirea tuturor circumstanţelor în care s-a petrecut nefericitul accident.
Alte ştiri pe această temă:

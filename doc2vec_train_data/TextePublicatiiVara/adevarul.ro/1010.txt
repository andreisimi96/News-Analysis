4 iunie 2018, 14:55
Organizatorii aşteaptă dosarele în mai puţin de două săptămâni FOTO: Shutterstock
DJTS Olt anunţă că a început procedura de selecţie pentru stabilirea beneficiarilor de tabere sociale din această vară, termenul limită pentru transmiterea dosarelor fiind foarte scurt – 15 iunie 2018.
Vânt puternic şi ploi însemnate. Instabilitate atmosferică până la mij...
Doar 52 de locuri sunt rezervate, prin intermediul Ministerului Tineretului şi Sportului, copiilor din Olt care provin din familii cu posibilităţi materiale reduse şi copiilor în cazul cărora s-a instituit o măsură legală de protecţie. Sunt 26 de locuri pentru copiii din familiile în care venitul mediu/membru de familie este de cel mult 50% din salariul minim brut şi alte 26 de locuri pentru copiii pentru care statul a dispus o măsură de protecţie. În cazul copiilor din ambele categorii condiţia este ca elevii să fi fost notaţi cu 10 la purtare în anul şcolar care se încheie (sau calificativul „Foarte bine“). Dacă numărul dosarelor va fi mai mare decât numărul de locuri alocate, situaţie foarte probabilă, departajarea se va face pe baza mediilor obţinute la învăţătură şi a performanţelor sportive şi artistice.
Selecţia, în cazul copiilor provenind din familii nevoiaşe, o va face Inspectoratul Şcolar judeţean Olt, în timp ce DGASPC se va ocupa de selecţia copiilor cu formă de protecţie.
Alte 20 de locuri pentru copiii şi tinerii cu handicap sunt disponibile, înscrierile, în acest caz, făcându-se la sediul DJTS Olt, care anunţă de asemenea că se pot obţine informaţii suplimentare cu privire la documentele necesare la numărul de telefon 0249/437.101.
Copiii şi tinerii vor beneficia de cinci zile de tabără la mare, la Eforie Nord, la centrul de agrement „Luminiţa“, în perioada 28 iulie – 2 august 2018.

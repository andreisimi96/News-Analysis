Razie cu 200 de poliţişti. 22 de infracţiuni, constatate în 24 de ore
7 iunie 2018, 16:03
Poliţia a făcut razii în toto judeţul FOTO Adevărul
Poliţiştii ialomiţeni au intervenit, miercuri, la 41 de evenimente şi au aplicat aproape 200 de sancţiuni contravenţionale, în valoare de peste 46.000 de lei, au constatat 22 de infracţiuni, iar pentru neregulile constatate în trafic, au reţinut 6  permise de conducere.
Pe 6 iunie, aproape 200 de poliţişti au acţionat, la nivel judeţean, pentru prevenirea faptelor antisociale şi menţinerea ordinii şi siguranţei publice. Au fost organizate acţiuni punctuale şi s-a intervenit la 41 de evenimente,  36  fiind sesizate prin 112. În urma activităţilor desfăşurate, au fost constatate 22 de infracţiuni, 2 persoane fiind depistate în flagrant delict. Totodată, pentru neregulile constatate, poliţiştii au aplicat 191 de sancţiuni contravenţionale, în valoare de aproape 46.370 de lei.
În trafic, poliţiştii rutieri au desfăşurat activităţi pentru prevenirea accidentelor de circulaţie. Au fost reţinute 6 permise de conducere şi au fost retrase 3 certificate de înmatriculare. În timpul raziilor, doi tineri de 21, respectiv 28 de ani, din localităţile Grindu şi Feteşti, au fost depistaţi de către poliţiştii rutieri în timp ce conduceau autovehicule pe drumurile publice, fără a poseda permis de conducere pentru vreo categorie de autovehicule.
cei doi şoferi s-au ales cu dosare penale.

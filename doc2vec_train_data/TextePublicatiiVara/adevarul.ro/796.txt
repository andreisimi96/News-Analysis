Google renunţă la o colaborare în domeniul inteligenţei artificiale cu Pentagonul
2 iunie 2018, 13:55
Google renunţă la o colaborare în domeniul inteligenţei artificiale cu Departamentul american al Apărării, un contract care provoacă valuri în rândul angajaţilor gigantului tehnologic, potrivit presei americane, scrie AFP.
Un conducător al grupului i-a anunţat vineri pe angajaţi că acest contract cu Pentagonul nu va fi prelungit atunci când va ajunge la termen, anul viitor, dezvăluie The New York Times (NYT) şi site-ul de specialitate Gizmodo.
Contactat de AFP, Google nu a răspuns.
Evaluat de presă la valoarea de zece milioane de dolari, acest contract - cu privire la care Google rămâne extrem de discret - a provocat în ultimele săptămâni indignarea a mii de salariaţi ai grupului.
Ei denunţă faptul că această colaborare cu militarii este contrară valorilor întreprinderii la care muncesc.

Călin Popescu Tăriceanu despre protestul din Parlament: "Am retrăit contramanifestația organizată de FSN cu muncitori de la IMGB"
Miercuri, 20 iunie 2018, 17:20 Actualitate | Politic
Calin Popescu Tariceanu
Președintele Senatului, Călin Popescu Tăriceanu a criticat protestul de pe holurile din Parlament. "Am retrăit pentru câteva minute ziua de 28 ianuarie 1990 când la inițiativa partidelor istorice PNL și PNTCD solicitasem să avem o întâlnire cu reprezentanții noii puteri de la București, adică a FSN-ului. La Guvern ne aștepta o contra manifestație făcută de FSN cu munictori de la IMGB. Exact aceiași atmosferă de agresivitate dusă la extrem, de intoleranță pe care am văzut-o atunci am reîntalnit-o azstăzi promovată de USR și simpatizanții pe care i-a adus astăzi în Parlament", a declarat Tăriceanu.
Președintele Senatului a spus că pe viitor se vor lua măsuri în privința vizitatorilor în Parlament. "Trebuie să luăm măsuri ca pe viitor să nu se mai întâmple astfel de situații. Nu știm încă ce măsuri dar fiți siguri că ne vom gândi la asta", a mai spus Tăriceanu
În timpul discursului premierului Viorica Dăncila  10 protestatari Rezist au scandat în Parlament "Justiție nu corupție", pe holul din fața plenului nemulțumiți faţă de modificarea Codului de procedură penală.

Miercuri, 20 iunie 2018, 16:28 Sport | Fotbal
FCSB va întâlni Rudar Velenje din Slovenia sau pe învingătoarea din turul preliminar dintre Tre Fiori (San Marino) şi Bala Town (Ţara Galilor), în turul al doilea preliminar al Ligii Europa, s-a stabilit miercuri, în urma tragerii la sorţi de la Nyon, transmite news.ro.
FCSB, care intră direct în turul al dolilea preliminar, va disputa prima manşă în deplasare.
Adversara din turul I a slovenilor va fi cunoscut după "dubla" din 28 iunie şi 5 iulie, Tre Fiori (San Marino) - Bala Town (Ţara Galilor).
Turul I preliminar al Ligii Europa este programat la 12 şi 19 iulie, iar manşa a doua preliminară la 26 iulie şi 2 august.
FC Viitorul va evolua în turul al doilea preliminar al Ligii Europa cu echipa olandeză Vitesse Arnhem, dacă va trece de Racing Union FC, câştigătoarea Cupei Luxemburgului, în primul tur preliminar al competiţiei, s-a stabilit miercuri, în urma tragerii la sorţi de la Nyon.  
Echipa lui Ghoerghe Hagi ar urma să evolueze acasă, în prima manşă cu formaţia olandeză, locul 6 în ultima ediţie de campionat.
FC Viitorul va evolua cu Racing Union FC , câştigătoarea Cupei Luxemburgului, în primul tur preliminar al Ligii Europa, ediţia 2018/2019, s-a stabilit miercuri, în urma tragerii la sorţi care a avut loc la Nyon.

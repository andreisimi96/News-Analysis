Parlamentar rus: Femeile ruse ar trebui să evite să facă sex cu bărbații străini în timpul Campionatului Mondial
Joi, 14 iunie 2018, 18:08 Actualitate | Internaţional
Campionatul Mondial din 2018
Femeile ruse ar trebui să evite să facă sex cu bărbații străini care nu sunt albi în timpul Campionatului Mondial de Fotbal pentru că ar putea să devină mame singure cu copii de rasă mixtă, a spus miercuri un parlamentar la Moscova, relatează Reuters. 
Chiar și atunci când femeile ruse se căsătoresc cu străini relații se termină adesea rău, a spus Tamara Pletnyova, șeful Comisiei pentru familii, femei și copii din Parlament. 
Femeile sunt adesea abandonate în străinătate sau în Rusia, dar fără a fi capabile să își recupereze copiii, a spus ea.
Ea spus acestea răspunzând la o întrebare a unui post de radio despre așa-zișii ”copii ai Olimpicelor” de la Moscova din 1980, o vreme când contraceptivele nu erau ușor de găsit pe teritoriul țării. 
Termenul a fost folosit în timpul uniunii sovietice pentru a descrie copiii non-albi concepuți la evenimentele internaționale după relațiile dintre femeile ruse și bărbați din Africa, America Latină sau Asia. Foarte mulți copii dintre acești s-au confruntat cu discriminarea. 
”Trebuie să dăm naștere copiilor noștri. Copiii aceștia de rasă mixtă suferă și au suferit din timpurile uniunii sovietice”, a spus Pletnyova la postul de radio Govorit Moskva.
”Una este dacă sunt de aceeași rasă, iar alta dacă sunt de rasă diferită. Nu sunt naționalistă, dar știu că copiii suferă. Sunt abandonați și asta e tot, stau aici cu mamele lor”, a spus ea. 
Un alt parlamentar a spus că fanii străini ar putea aduce viruși la Campionatul Mondial și să îi infecteze pe ruși. 
La același post de radio, Alexander Sherin a spus că rușii ar trebui să fie atenți în interacțiunea cu străinii pentru că ar putea încerca să aducă substanțe interzise la turneu.

de | Joi, 7 iunie 2018, 18:17 webReleases | Sanatate
Turneu caritabil | Foto: Jeans4Dreams
Sunt medici, avocați, ingineri, psihologi sau lucrează la multinaționale și îi unește o pasiune comună, voleiul. Unii dintre ei ar fi putut juca în echipe profesioniste, dar au ales cariera. Cu toate acestea, își fac mereu timp să se întâlnească prin țară, la turnee de volei pentru amatori. Anul acesta au decis să-și dedice pasiunea unei cauze nobile.
Turneul de volei pe plajă  “Jeans4Dreams”, care are loc în perioada 16-17 iunie, la Complexul Cultural Sportiv Studențesc Tei, susține micuții cu boli incurabile de la Fundația Copii în Dificultate. 
La turneul Jeans4Dreams vor participa 40 de echipe din București și din țară, 24 la masculin și 16 la feminin. Cei 80 de participanți se vor întrece pe parcursul a două zile în sistemul două seturi din trei. Regulamentul comeptiției prezintă un detaliu inedit: sportivii care vor primi cartonaș galben sau roșu vor trebui să plătească amendă de 10 respectiv 30 de lei, sub formă de donație. Banii vor merge la Fundația Copii în Dificultate care îngrijește copii cu boli incurabile sau în faze terminale, infectați cu HIV/SIDA, tulburări din spectrul autist sau abandonați de părinți. Organizatorii vor să doneze către cauză și banii strânși din înscrierea echipelor la turneu. 
“Ne alăturăm prin turneul nostru, Jeans4Dreams,  Campaniei  Caritabile Jeans4Dreams, ce își propune să ajute un caz special al Fundației Copii în Dificultate. Este vorba de un băiețel pe nume Ștefan, în vârstă de 4 ani și jumătate,  care se află în acest moment în grija fundației. Suntem recunoscători pentru ajutorul primit în organizarea turneului atât de la partenerii noștri, de la jucătorii înscriși, cât și de la oameni simpli, care au simțit nevoia să se implice pentru a oferi o viață mai bună unui suflet greu încercat chiar din primii lui ani de viață”, a declarat Elena Dragomir, organizator al turneului Jeans4Dreams. 
Ștefan are 4 ani și suferă suferă de epilepsie generalizată, strabism convergent, nistagmus şi un sindrom genic în observaţie. Îi place mult să se joace cu mașinuțele și nu rezistă să stea locului dacă vede o minge.
Înființată în anul 1990, Fundația Copii în dificultate este prima organizație caritabilă din România. Are în grijă 111 copii care au nevoie de îngrijiri speciale, servicii medicale de recuperare, hrană și igienă personală. Fiecare lună de îngrijire a unui copil costă 7.819 lei. 
Oricine poate să ajute cu 2 euro micuții de la Fundația Copii în Dificultate trimitând mesajul DONEAZĂ la 8836. 
Comentariul va fi vizibil dupa validarea de catre editorul site-ului.
Comentariul nu a putut fi salvat din cauza unei erori pe server.
Trebuie sa aveti javascript activat în browser pentru a putea folosi acest formular!
Toate câmpurile sunt obligatorii. Daca nu sunteti înregistrat, comentariul dumneavoastra va aparea cu sufixul 'Anonim'.
Avertisment: Autorul comentariului va fi singurul responsabil de continutul acestuia si îsi va asuma eventualele daune, în cazul unor actiuni legale împotriva celor publicate.

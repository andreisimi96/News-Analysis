Joi, 7 iunie 2018, 7:36 Actualitate | Esenţial
Foto: Jan Van De Vel / defense.gov
​NATO este gata să reia dialogul cu Rusia, însă sancțiunile impuse ca urmare a politicii acesteia în Ucraina rămân în vigoare „până când Moscova îşi va schimba atitudinea", scrie  RaiNews , citată de  Rador .
Anuţul a fost dat de secretarul general al NATO, Stoltenberg, în timpul unei conferințe de presă care s-a desfăşurat la sediul Alianței Atlantice de la Bruxelles, în ajunul summit-ului miniștrilor apărării din statele membre.
„NATO trebuie să descurajeze Rusia, dar şi să poarte un dialog cu aceasta. Nu vrem să izolăm Moscova“, a spus Stoltenberg, răspunzând la o întrebare în legătură cu discursul pe care l-a ţinut luni în Senat noul președinte al Consiliului de Miniştri,  Giuseppe Conte, care a spus că este în favoarea unei deschideri mai mari a Alianţei față de Rusia și a unei revizuiri a sancțiunilor impuse Moscovei.
În ceea ce privește regimul sancțiunilor, acesta rămâne neschimbat, a declarat Stoltenberg. „Sancțiunile economice împotriva Rusiei sunt importante, deoarece arată clar că acţiunile Moscovei din Ucraina trebuie să aibă consecințe. Înainte ca sancţiunile să fie ridicate, Rusia trebuie să-și schimbe atitudinea“, a declarat secretarul general al NATO.

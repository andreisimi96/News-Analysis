Marţi, 5 iunie 2018, 7:48 Actualitate | Internaţional
Foto: Captura Twitter
Șaizeci și cinci de persoane au decedat în urma erupției Vulcanului de Foc din Guatemala, transmite  ABC News . Sute de alte persoane sunt rănite. 
Un bilant anterior anunța 62 de morți.   
Vulcanul, situat la vest de Ciudad de Guatemala, a erupt duminică şi îngropat în cenuşă fierbinte şi noroi cătune din jur, ceea ce le-a lăsat locuitorilor de pe versanţi puţin timp să scape.
Vulcanul, situat la aproximativ 40 de km distanţă de capitala Ciudad de Guatemala, a propulsat roci, fum negru şi cenuşă înspre cer. 
Agenţia pentru Gestionarea Dezastrelor Naturale a comunicat că satul El Rodeo a fost afectată de lavă, care a distrus case şi a ars oamenii aflaţi înăuntru. Printre morţi se află şi mai mulţi copii. 
În Ciudad de Guatemala, aeroportul La Aurora a fost închis. 
Preşedintele Jimmy Morales a declarat că a fost declarată stare de urgenţă: „Credem că ar putea fi vorba de o devastare a cel puţin trei zone”. Este vorba despre cea mai mare erupţie din 1974, conform experţilor locali. 
În total, aproape 1,7 milioane de persoane au fost afectate de erupţie, conform guvernului din Guatemala.

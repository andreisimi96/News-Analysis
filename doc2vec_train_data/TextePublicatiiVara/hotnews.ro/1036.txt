Marţi, 12 iunie 2018, 12:29 Actualitate | Internaţional
Liviu Dragnea si Donald Trump
Foto: Facebook - Liviu Dragnea
Liviu Dragnea, a postat pe Facebook un mesaj de felicitare pentru Donald Trump după summitul din SIngapore, liderul PSD spunănd că, deși ”evenimentele se desfășoară la mii de kilometri de România, ele au o semnificație uriașă pentru întrega planetă, deci implicit și pentru țara noastră.”
Postarea lui Dragnea:
”Îl felicit sincer pe Președintele Statelor Unite ale Americii, domnul Donald Trump, pentru efortul pe care îl face pentru normalizarea planetei și stabilirea unor garanții solide de securitate împotriva pericolului nuclear. 
Întâlnirea pe care a avut-o astăzi cu liderul nord-coreean Kim Jong-Un reprezintă un pas foarte important pentru construirea unei păci durabile în regiune și pentru denuclearizarea completă a Peninsulei Coreene. Chiar dacă evenimentele se desfășoară la mii de kilometri de România, ele au o semnificație uriașă pentru întrega planetă, deci implicit și pentru țara noastră.”

FIFA anchetează meciul Egipt vs Uruguay - Motivul: Mii de locuri au rămas neocupate, deși se vânduseră aproape toate biletele
Sâmbătă, 16 iunie 2018, 11:11 Sport | Fotbal
FIFA a deschis o anchetă după meciul dintre Egipt și Uruguay, după ce s-a constatat că foarte multe locuri din stadion au rămas neocupate, deși fuseseră vândute aproape toate biletele, informează AS, potrivit Mediafax.
Capacitatea arenei din Ekaterinburg este de 35,000 de locuri, iar dintre cele 33,061 de bilete scoase la vânzare pentru această partidă, 32,278 au fost vândute, dar astistenţa la această partidă a fost de 27,015, cu 5,000 mai puţin decât audienţa aşteptată pentru această partidă.
Uruguay s-a impus cu 1-0 în faţa reprezentativei Egiptului, după golul marcat de Gimenez în minutul 90, cu o lovitură de cap. Sud-americanii ocupă locul doi în grupa A, după victoria în faţa Egiptului, la egalitate cu Rusia, care a învins cealaltă echipă din grupă, Arabia Saudită, cu scorul de 5-0 în meciul de deschidere.

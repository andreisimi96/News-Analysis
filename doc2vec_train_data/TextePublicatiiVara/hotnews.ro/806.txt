Vineri, 8 iunie 2018, 20:31 Actualitate | Internaţional
Gazda rețelei de televiziune MSNBC Mika Brzezinski l-a acuzat joi pe președintele Trump că se plânge de faptul că nu se poate uita la filme porno la Casa Albă, relatează  The Hill . 
Brzezinski, care a fost într-o continuă ceartă cu Trump de când acesta a devenit președinte, a făcut acuzația la ”MSNBC Live cu Stephanie Ruhle”, citând pe ”cineva care a vorbit cu Trump” despre viața sa la Casa Albă. 
Comentariile au venit după ce Ruhle l-a intervievat pe Michael Avenatti, avocatul actriței de filme porno Stormy Daniels, pe subiectul anumitor afirmații ale avocatului lui Trump, Rudy Giuliani, cu privire la clienta sa. Giuliani a atacat credibilitatea lui Daniels, spunând că ”dacă îți vei vinde corpul pentru bani, atunci pur și simplu nu ai reputație”.
”Ipocrizia este uluitoare”, a spus Brzezinski despre observațiile lui Giuliani despre Daniels, care spune că spune că s-a culcat cu Trump, iar acesta a plătit-o ca să păstreze tăcerea.
Pentru că știu pe cineva care a vorbit cu Donald Trump recent despre viața la Casa Albă și cea mai mare nemulțumire a lui Donald Trump este că nu are voie să se uite la filme porno în Casa Albă”, a spus Brzezinski.

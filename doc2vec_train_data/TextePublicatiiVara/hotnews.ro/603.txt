Miercuri, 6 iunie 2018, 20:17 Economie | Finanţe & Bănci
​Biroul European de Statistică Eurostat discută cu Institutul Național de Statistică al României în legătură cu Fondul Suveran de Dezvoltare și Investiții, care urmează să fie înființat în urma unei legi pe care Parlamentul de la București a adoptat-o miercuri.
„Subiectul este discutat în prezent bilataral, între Eurostat și autoritățile românești de statistică. Nu este necesară aprobarea Eurostat.  Eurostat oferă o opinie despre tratamentul aplicat acestei entități în conturile naționale” - a transmis Eurostat, într-un e-mail la solicitarea HotNews.ro.
Majoritatea PSD-ALDE din Camera Deputaților, ca for decizional, a votat miercuri înființarea Fondului Suveran de Dezvoltare și Investiții, care va fi format din 33 de companii de stat și cu un aport în numerar de 9 miliarde lei. Legea a suferit câteva modificări față de forma inițială, însă fără a exista dezbateri ample în comisii și fără un aviz obligatoriu din partea Eurostat. Dacă va intra în vigoare această lege, implicațiile acesteia asupra economiei ar putea fi uriașe.
România este plasată, de către Comisia Europeană, în procedură de deviere semnificativă de la obiectivele bugetare pe termen mediu (MTO), iar oficialii europeni sunt preocupați, printre altele, de modul în care va fi tratat noul fond românesc, dacă va adăuga la deficitul bugetar sau dacă nu va avea nicio influență.
De aceea și Eurostat discută cu INS privind tratamentul statistic al noului Fond Suveran de Dezvoltare și Investiții.
Citeste doar ceea ce merita. Urmareste-ne si pe Facebook.
Material susținut de Banca Transilvania​
De ce să-mi duc afacerea și în mediul online? Cum aleg o platformă de eCommerce potrivită business-ului meu? Ce investiții presupune această decizie? Cum reușesc să ajung cât mai repede la clienții mei? Doi specialiști au răspuns întrebărilor antreprenorilor
Vezi răspunsurile pe StartupCafe.ro

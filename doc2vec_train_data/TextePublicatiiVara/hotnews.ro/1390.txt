Duminică, 17 iunie 2018, 9:50 Actualitate | Internaţional
Tesla regizorului Michael Morris, in flacari
Foto: Captura Twitter
Actrița Mary McCormack a postat pe Twitter un clip video în care se vede cum flăcările cuprind mașina Tesla a soțului ei pe o stradă din California, potrivit  Guardian . 
În textul tweet-ului spune că incendiul nu este rezultatul vreunui accident și că flăcările de la mașina regizorului Michael Morris au apărut ”din senin”. 
@Tesla This is what happened to my husband and his car today. No accident,out of the blue, in traffic on Santa Monica Blvd. Thank you to the kind couple who flagged him down and told him to pull over. And thank god my three little girls weren’t in the car with him pic.twitter.com/O4tPs5ftVo
— Mary McCormack (@marycmccormack) 16 June 2018
McCormack a precizat că mașina electrică nu era pe pilot automat la acel moment și că era ”o Tesla normală”.
 Șeriful William Nash din West Hollywood a confirmat că polițiștii săi au văzut fum ieșind din vehicul, și apoi flăcări. Aceștia au cerut ajutorul pompierilor, care au stins rapid focul. 
Tesla a spus că incidentul este ”un caz extraordinar de neobișnuit” și a anunțat că va fi investigat.

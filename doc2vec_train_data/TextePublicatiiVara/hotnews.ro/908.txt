​Politic show: Dragnea: Ce am organizat în Piaţa Victoriei a fost mitingul mic, vom face un miting uriaş; Statul paralel? Eu l-am făcut, iar Dragnea l-a lins!; Comisia de la Veneţia vine în inspecţie la Bucureşti
Luni, 11 iunie 2018, 1:28 Revista Presei | Politic
Dragnea: Ce am organizat în Piaţa Victoriei a fost mitingul mic, vom face un miting uriaş.​ Liderul PSD, Liviu Dragnea, a declarat, duminică seară, că manifestaţia organizată sâmbătă de social-democraţi în Piaţa Victoriei a fost “mitingul mic”, iar următorul va fi “uriaş” şi va fi organizat în altă parte. El a spus că prin acest miting PSD a vrut să protesteze puternic faţă de “acest sistem odios pe care îl gestionează o mână mai mare de securişti, patronaţi de preşedintele Klaus Iohannis”, potrivit  Stirile ProTv .
Statul paralel? Eu l-am făcut, iar Dragnea l-a lins! Fostul preşedinte Traian Băsescu l-a criticat, duminică, pe liderul PSD, Liviu Dragnea, afirmând că ”este greu să găseşti un individ cu un caracter mai mizerabil”, că la mitingul de sâmbătă a avut un discurs tixit de perfidie şi minciună în care a spus că Traian Băsescu a creat Statul Paralel. " Îmbogăţitul peste noapte din Teleorman a uitat să le spună naivilor din Piaţa Victoriei că în perioada 2010 – 2014, de două ori pe săptămână, se întâlnea în vilele SRI, K2 şi T14, cu exponenţii 
, Maior, Koveşi, Coldea, Ponta, Dâncu şi puneau ţara la cale legat de dosare şi arestări, mai ales după mai 2012, când Ponta a devenit premier”, scrie Traian Băsescu pe pagina sa de Facebook, potrivit
Liviu Dragnea: "Sistemul Băsescu a plecat, dar procurorii corupţi şi şefa DNA au rămas". Liviu Dragnea a întrebat retoric, sâmbătă seara, făcând referire la preşedintele Klaus Iohannis, că, atunci când nu vede protocoalele dintre instituţii, "are o problemă la ochi sau la dosar". "Când spune că nu vede protocoalele secrete are o problema a ochi sau la dosar? Când spune că statul paralel este o glumă proastă, credeţi că nu are umor sau că nu are încotro?", a afirmat Dragnea la mitingul din Piaţa Victoriei, potrivit  Romania Libera.
Comisia de la Veneţia vine în inspecţie la Bucureşti."O delegaţie a Comisiei de la Veneţia va efectua o vizită în România pentru a discuta despre trei proiecte de lege care vor revizui legile privind organizarea judiciară, Consiliul Superior al Magistraturii şi statutul judecătorilor şi procurorilor. Delegaţia va avea întrevederi cu preşedintele României, Ministerul Justiţiei, Înalta Curte de Casaţie şi Justiţie, Curtea Constituţională, Biroul Procurorului General şi Direcţia Naţională de Anticorupţie, Consiliul Superior al Magistraturii, reprezentanţi ai Parlamentului, inclusiv Consiliul Parlamentar Special pentru modificarea legilor justiţiei, asociaţii de judecători şi procurori, precum şi cu organizaţii ale societăţii civile," se arată pe site-ul Comisiei de la Veneţia, potrivit  Gandul.
Liviu Dragnea, mesaj pentru partenerii străini. ”Au finanțat și susținut public acest stat paralel”. Simt aceeași emoție ca aseară, a fost o emoție puternică în piață, a fost o descărcare a tuturor celor care au fost în piață. Noi am făcut mitingul ăsta din mai multe motive, de a protesta împotriva acestui sistem odios, pe care îl gesionează o mână de securiști, patronat de Klaus Iohannis și toți ceilalți. Un alt motiv este că am fost provocați. Nu te poți aștepta ca un partid ca PSD, să-l ameninți, să-l jignești, să-l insulți și să te aștepți că nu reacționează. Ăsta a fost mitingul mic. Va fi un miting uriaș, într-o altă locație. Al treilea motiv a fost de a avertiza societatea”, a spus liderul PSD, potrivit  Stirile ProTv.

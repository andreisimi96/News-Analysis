Mar≈£i, 12 iunie 2018, 4:24 Revista Presei | Politic
Foto: Colaj foto
Marele miting Nu putem sti ce a vrut, de fapt, Liviu Dragnea organizand marele miting din Piata Victoriei, dar putem fi siguri ce a iesit: un studiu sociologic cu un esantion de peste 200.000 de oameni in urma caruia am putut constata cum aratam ca tara la aproape 30 de ani de la caderea comunismului. E, in primul rand, imaginea Romaniei pe care ne-am obisnuit sa o izolam dincolo de granitele marilor orase: cu oameni confuzi si needucati, incapabili sa puna la indoiala onestitatea politicienilor care ii urca, de zeci de ani, in autocare, apoi le spun ce sa strige, pe cine sa dispretuiasca si in cine sa creada. I-am vazut ocupand Piata Victoriei, agitand pancarte scrise de altii si sustinand idei pe care nu le intelegeau ("nu stim ce fel de abuzuri, dar sa nu mai fie"). Multi dintre ei s-au trezit in creierii noptii, au calatorit ore in sir cu autocarul si au fost adusi in piata cu patru ore inainte de inceperea mitingului, arata Recorder.
Gabi Firea a patit azi, la sarbatoarea Simonei Halep, ce a patit Elena Udrea la Gala lui Lucian Bute Zeci de mii de oameni au sanctionat spontan pe National Arena un politician care a vrut sa-si lipeasca imaginea de cea a unei campioane, ca de imagine se ocupa Firea de cand a iesit primar. Primarul Bucurestiului e huiduit de o tribuna intreaga si se uita, nedumerit, neintelegand ce se petrece. A trecut linia rosie, asta a facut! E soarta politicienilor ori de cate ori incearca sa-si ia creditul pentru munca sportivilor. Zeci de mii de spectatori protesteaza neprogramat in aceasta seara pe National Arena. "E cea mai frumoasa seara din viata mea", spune Simona, iar Gabi Firea e deja in afara stadionului, urmarita de fluieraturile oamenilor, care continua si dupa ce primarul pleaca de pe scena. La fel s-a intamplat in iulie 2011, cand, la Romexpo, Elena Udrea a comis aceeasi gafa. S-a aburcat pe ring langa Lucian Bute si a fost huiduita. Inceputul sfarsitului pentru Elena Udrea. Azi, a trecut linia rosie si Gabi Firea, scrie Tolo.
Discursul urii promovat de Liviu Dragnea. Cum ii ameninta pe toti care nu raspund la comenzile sale Liviu Dragnea a trecut in ultimele zile la amenintari directe la adresa tuturor celor nu raspund la comenzile sale. De la procurori si judecatori, la jurnalisti, ONG-uri, presedintele Iohannis, partidele de opozitie si partenerii externi ai Romaniei - cu totii au fost luati in colimator si amenintati pe fata de liderul PSD cu "masuri" care urmeaza sa fie luate in parioada urmatoare. De remarcat termenul "sobolan" folosit de Liviu Dragnea la adresa celor care nu se aliniaza ordinelor sale. Un termen folosit in trecut de propaganda nazista impotriva evreilor si asociat cu ideea de exterminare, relateaza G4Media.
Basescu, catre Iohannis: Domnule presedinte, poti sa dormi linistit, nu mai ai nimic de facut ! Singura solutie pentru a mai salva ceva este un referendum Fostul presedinte Traian Basescu il critica pe Klaus Iohannis pentru ca "sub augusta sa lentoare" s-a produs schimbarea arhitecturii puterii executive si golirea de continut a functiei si a autoritatii Presedintelui Romaniei. "Domnule Presedinte, poti sa dormi linistit, nu mai ai nimic de facut ! Presedintele Iohannis se afla intr-o situatie extrem de dificila cu doar doua variante de actiune si cu o pierdere ireversibila pentru democratie : Prima varianta : sa respecte decizia CCR si sa o revoce pe Laura Codruta Kovesi (LCK) ceea ce il va pune intr-o situatie extrem de dificila fata de propriul electorat; A doua varianta : sa nu respecte decizia CCR si sa nu o revoce pe LKC, ceea ce il descalifica pentru functia de presedinte si il pune in fata unei suspendari", scrie Traian Basescu pe pagina sa de Facebook, potrivit Adevarul.
Orban despre OUG privind Codul penal: O alta nenorocire. O noua ordonanta 13. Vom sesiza Avocatul Poporului Presedintele PNL Ludovic Orban ameninta ca va sesiza Avocatul Poporlui, daca Guvernul Viorica Dancila emite o Ordonanta de Urgenta privind Codul penal. "Ar fi o alta nenorocire, o noua ordonanta 13", se plange Orban. "O alta nenorocire pe care ar putea sa o faca PSD. A mai fost Ordonanta 13. E vorba de o noua ordonanta 13, probabil daca va ajunge la aceasta cale abuziva, neconstitutionala, impotriva insusi a gandirii lor, de ce au infiintat majoritatea Comisia speciala pentru legile justitiei, nu pentru a dezbate? S-ar face de ras, ar da cu stangul in dreptul. Ar fi un nou abuz si o noua incalcare a tuturor procedurilor democratice si a independentei justitiei. Cu siguranta vom sesiza Avocatul Poporului, fara sa avem mari sperante, dar ne facem datoria, pentru ca, din pacate, asta este asezamantul constitutional din Romania, conform caruia singura entitate care ar putea sa declanseze controlul constitutional prealabil pentru ordonanta de urgenta este Avocatul Poporului si cu siguranta vom apela la aceasta institutie inca o data", a declarat Orban dupa sedinta Biroului Executiv a PNL, arata Gandul.
DIICOT sesizeaza CSM asupra declaratiilor lui Liviu Dragnea la adresa procurorilor Directia de Investigare a Infractiunilor de Criminalitate Organizata si Terorism (DIICOT) va depune doua sesizari la Consiliul Superior al Magistraturii (CSM), au declarat, luni, surse judiciare citate de Mediafax. Cele doua sesizari pornesc de la declaratiile din ultimele zile ale lui Liviu Dragnea, liderul PSD si al Camerei Deputatilor, la adresa magistratilor. Prima sesizare vizeaza apararea reputatiei procurorilor care instrumenteaza dosarul deschis ca urmare a plangerii presedintelui PNL Ludovic Orban impotriva premierului Dancila, iar cea de-a doua face referire la un atac la adresa independentei sistemului judiciar. Presedintele PSD, Liviu Dragnea, a afirmat duminica, legat de plangerea pe numele Vioricai Dancila, ca spera ca procurorii sa nu mearga mai departe cu acest demers si ca multi procurori risca sa plateasca greu, relateaza Romania Libera.

Marţi, 5 iunie 2018, 10:01 Economie | Finanţe & Bănci
Imagine de la conferinta de marti
”​Situația finanțelor publice e în prezent cel mai mare risc pentru economie. Riscul de a depăși în acest an ținta de 3% deficit bugetar e mai mare ca oricând. Nu mai spun că în Europa asistăm la o direcție de reducere a deficitelor bugetare, nu de amplificare a lor. Anul acesta riscăm să ducem deficitul la peste 3%, acest nivel fiind cel mai mare din UE”, a spus marți Ionuț Dumitru, economistul șef al Raiffeisen Bank și președintele Consiliului Fiscal la o conferință de specialitate. Dumitru a făcut un portret al economiei românești la zi subliniind principalele vulnerabilități. La conferință participă și ministrul Finanțelor, Eugen Teodorovici.
Ce a mai spus marți Ionuț Dumitru:
Avem venituri din taxe și impozite la minime istorice, de 25.6%.  
 În privința execuției bugetare, veniturile încasate sunt sub ceea ce s-a bugetat. Problemă majoră a bugetului este partea de cheltuieli. Acestea cresc foarte rapid, peste ceea ce s-a bugetat.
Cheltuielile sociale ca raport in totalul veniturilor fiscale sunt la aproape 80%, cele mai mari din UE
Creșterea economică a fost foarte înaltă, bazată pe consum în proporție de 90%. Cel mai dinamic e cel de servicii, stimulat de comerț care e stimulat de consum.
Anul trecut construcțiile în sectorul privat au fost în boom puternic, în timp ce construcțiile inginerești au avut un recul puternic. Investițiile au dezamăgit în ultimii ani, în special cele din zona publică.
De ce crește consumul? Pentru că am avut toate ingredientele: reducere de TVA, creșteri ale veniturilor. Discrepanța dintre salariile din sectorul public și cel privat sunt cele mai mari din toată Europa.  
 În T1 a fost o decelerare puternică a creșterii economice. Vânzările cu amănuntul au scăzut, explicația fiind legată de deteriorarea sentimentului cosumatorului după acea Revoluție fiscală de la finalul anului trecut.
Și economia europeană a încetinit, e drept dar România are a două cea mai proastă performanță din UE. România a avut al treilea deficit de cont curent din UE. Toate țările din jur au avut excedent de cont curent.
Citeste doar ceea ce merita. Urmareste-ne si pe Facebook.
Material susținut de Banca Transilvania​
Întreb BT: Rentabilitatea unui magazin online. Care sunt avantajele și de ce business-ul meu ar trebui să aibă o prezență online? Doi specialiști răspund întrebărilor antreprenorilor, miercuri de la ora 11:00
De ce să-mi duc afacerea și în mediul online? Cum aleg o platformă de eCommerce potrivită business-ului meu? Ce investiții presupune această decizie? Cum reușesc să ajung cât mai repede la clienții mei? Doi specialiști răspund întrebărilor antreprenorilor, miercuri, de la ora 11:00.

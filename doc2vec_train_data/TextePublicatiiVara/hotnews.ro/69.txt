Vineri, 25 mai 2018, 17:18 Actualitate | Politic
Victor Ponta salută venirea lui Nicolae Bănicioiu în partidul său şi spune că ”trompetele” lui Liviu Dragnea au primit ordin să ţipe că sunt ”trădători”, deşi Dragnea a venit la PSD de la PD, pe vremea când social-democrații erau la putere, în timp ce ei pleacă de la putere în opoziție pentru că nu vor să legitimeze ”conducerea infracţională” a actualului președinte PSD.
”Şi dacă ne fac trădători cei din «Corul Bocitoarelor» de la Belina e foarte bine”, comentează Ponta. ”Am văzut că toate «trompetele» şi ventrilocii lui Dragnea au primit ordin pe unitate să ţipe despre «Trădători» - mă amuză faptul că Liviu Dragnea a trecut de la PD aflat în Opoziţie la PSD aflat la Putere şi nu e trădător / noi cei care plecăm de la Putere şi din singurul partid în care am fost vreodată doar pentru că nu vrem să legitimăm conducerea infracţională şi incompetentă a lui Dragnea suntem «trădători»! Noi am hotărât să nu îi trădam pe cei care ne-au votat şi care au încredere în noi - şi dacă ne fac trădători cei din «Corul Bocitoarelor» de la Belina e foarte bine!”, scrie Ponta pe pagina sa de Facebook.

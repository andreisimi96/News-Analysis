Un bărbat internat la Spitalul Municipal din Oradea susține că a fost nevoit să sune la 112 în timp ce era internat, pentru a primi îngrijiri
Miercuri, 13 iunie 2018, 16:26 Actualitate | Sanatate
Spital din Romania
Foto: Spitalul Bagdasar Arseni
​​Un bărbat internat la Spitalul Municipal din Oradea susține că a fost nevoit să sune la numărul de urgență 112 pentru a primi îngrijiri medicale în timpul internării, scrie ebihoreanul.ro . Bărbatul spune că a fost nevoit să sune la 112 din cauză că personalul din spital lucra în formulă restrânsă și după un program restrâns, de duminică. El era internat la secția de boli infecţioase, cu febră 39.
Operatorul de la 112 i-ar fi spus bărbatului că serviciile de urgență nu au cum să îl ajute în condițiile în care el este deja internat, însă după acest apel a fost alertat medicul de gardă din spital, care a venit să îi acorde ajutor pacientului.

Miercuri, 13 iunie 2018, 14:37 Economie | Auto
Masina Tesla la incarcat
Foto: Tesla Motors
Tesla Motors va renunța la 4.100 de angajați, 9% din efectivele totale, restructurarea fiind ”dificilă, dar necesară”, spune compania. ”Tesla a avansat rapid în ultimii ani, ceea ce a dus la dublarea unor rolul și posturi. Dacă în trecut a avut sens, acum situația nu se mai justifică”, spune Elon Musk. Tesla are 46.000 de angajați, iar numărul a crescut cu 8.000 de la început de an.
Musk spune că restructurarea nu va afecta producția Model 3 rămasă mult în urma previziunilor.
Într-un e-mail către angajați, Musk a spus că nu obținerea profitului motivează compania, dar că este nevoie de o reducere a costurilor. El a mai spus că măsura de reducere a numărului de angajați a fost luată acum, pentru a nu mai fi nevoie să fie luată și altă dată.
Tesla Motors nu a obținut niciodată în istoria sa profit anual, dar toate speranțele sunt legate de Model 3, care va ajunge curând la o producție de 5.000 mașini/săptămână.
Musk a mai spus că se așteaptă ca Tesla să obțină profit în al treilea trimestru, dar mulți analiști se îndoiesc că va fi posibil.

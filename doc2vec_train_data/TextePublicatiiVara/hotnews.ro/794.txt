Noul premier al Italiei este de acord cu Donald Trump: Rusia ar trebui să revină în G8
Vineri, 8 iunie 2018, 18:13 Actualitate | Internaţional
Foto: Presidenza della Repubblica
Noul șef al guvernului populist italian Giuseppe Conte s-a declarat vineri "de acord" cu președintele american Donald Trump, care a cerut G7 să reintegreze Rusia, scrie AFP.
"Sunt de acord cu președintele Trump: Rusia ar trebui să revină în G8. Este interesul tuturor" a reacționat pe Twitter Conte. De notat că este prima pare poziție internațională asumată de noul premier italian.
Acesta participă și la primul său summit G7 (Statele Unite, Canada, Franța, Italia, Germania, Marea Britanie, Japonia), vineri și sămbătă, la La Malbaie, oraș turistic din estul Canadei.
Donald Trump, deja în conflict cu partenerii săi pe teme legate de comerț și Iran, a deschis un nou front vineri, cerând G7 să reintegreze Rusia .
G8, la care Rusia a participat timp de 16 ani, a redevenit atunci G7.

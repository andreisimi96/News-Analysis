Victor Ponta susţine că mesajele din care ar rezulta că Halep a fost de fapt huiduită pe Arena Naţională sunt postate de la sediul central al PSD de "un personaj dubios adus de Liviu Dragnea de la Neamţ"
Miercuri, 13 iunie 2018, 0:06 Actualitate | Politic
Victor Ponta, interviu pentru HotNews.ro
Fostul lider PSD Victor Ponta susţine că mesajele din care ar rezulta că Simona Halep a fost de fapt huiduită pe Arena Naţională sunt postate de la sediul central al PSD pe paginile de Facebook ale filialelor de "un personaj dubios adus de Liviu Dragnea de la Neamţ" şi face apel la foştii săi colegi de partid să ştyeargă postarea de pe conturole organizaţiilor lor.
"Îi rog pe foştii mei colegi din PSD Tulcea, Constanţa, Giurgiu, Mehedinţi şi din alte judeţe să şteargă repede această mizerie care a fost postată de la Sediul Central al PSD pe conturile organizaţiilor locale. Oamenii nu ştiu (aşa cum ştiu eu) că aceste materiale mincinoase, manipulatoare şi absolut mizerabile sunt gândite şi postate direct de la Sediul Central din K10 de un personaj dubios adus de Liviu Dragnea de la Neamţ (numele lui este George Harabagiu, nu poate fi numit “şobolan” ca nu trebuie jigniţi şobolanii şi ascultă doar de “Dom Prşedinte”)!", scrie Ponta.
El avertizează că pentru aceste minciuni oribile despre Simona Halep vor fi înjuraţi şi sancţionaţi pe nedrept membrii PSD.
Filiale PSD au postat marţi seară pe paginile lor de Facebook filme sau colaje prin care acreditează ideea că huiduielile care au putut fi auzite luni seară pe Arena Naţională au vizat-o pe Simona Halep sau i-au stricat acesteia monentul de glorie, potrivit news.ro.

Vineri, 25 mai 2018, 19:12 Actualitate | Esenţial
Fostul ministru al Integrităţii Europene în Guvernul condus de Adrian Năstase, Hildegard-Carola Puwak, a murit vineri, la vârsta de 68 de ani, a anunţat preşedintele Organizaţiei de Femei din Bucureşti a PSD, Maria-Manuela Catrina, relatează News.ro.
Știrea morții acesteia a fost anunțată și de ministrul Finanțelor, Eugen Teodorovici. Teodorovici scrie că Puwak care va rămâne pentru echipa sa un model de dăruire, abnegație si modestie.
Ce scrie Teodorovici pe pagina sa de  Facebook : 
”A plecat dintre noi un OM excepțional, un ministru care va rămâne pentru echipa sa un model de dăruire, abnegație si modestie – doamna HILDEGARD PUWAK.
Prea puțin cunoscută pentru tot ceea ce a construit în perioada 2001-2003 la Ministerul Integrării Europene, pe nedrept absentă apoi de pe scena politica românească, doamna Puwak va reprezenta întotdeauna pentru noi - cei care am cunoscut-o cu adevărat - un exemplu și în același timp un îndemn de a duce mai departe valorile în care a crezut si pentru care a luptat: țară, datorie, muncă, seriozitate, echipă.
Cu recunoștință pentru tot ceea ce ne-a dăruit, îi vom păstra pururi amintirea vie în sufletele noastre!
Hildegard Puwak a fost deputat de Timiş în perioada 1996 - 2002 şi deputat PDSR în perioada 2000 - 2004. În perioada 2000-2003, ea a fost ministru al Integrării Europene în Guvernul Adrian Năstase.
De asemenea, aceasta a fost cercetător ştiinţific la Institul de Economie Naţională, în perioada 1971-1992.

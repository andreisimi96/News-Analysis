Vineri, 1 iunie 2018, 20:05 Sport | Roland Garros 2018
Foto: Twitter/ Istanbul Cup
Perechea Irina Begu/Qiang Wang (România/China) s-a calificat, vineri, în turul doi al probei de dublu de la Roland Garros. Dacă vor trece de această fază, adversarele din optimi ale lui Begu şi Wang vor fi surorile Venus şi Serena Williams, scrie News.ro.
Begu şi Wang au învins în primul tur cuplul Petra Martic/Maria Sakkari (Croaţia/Grecia), scor 6-3, 7-6 (5), într-o oră şi 22 de minute.
În faza următoare, Irina Begu şi Qiang Wang le vor întâlni pe favoritele 3, Andreja Klepac şi Maria Jose Martinez (Slovenia/Spania). Dacă vor trece de cele două adversare, Begu şi Wang vor juca apoi cu surorile Venus şi Serena Williams, care au trecut în turul doi de perechea Sara Errani/Kirsten Flipkens (Italia/Belgia), scor 6-4, 6-2.
Vineri s-a calificat în optimile de finală la dublu perechea Sorana Cîrstea/Sara Sorribes Tormo (România/Spania), scor 6-3, 6-2 cu cuplul Svetlana Kuzneţova / Lucie Safarova (Rusia/Cehia).

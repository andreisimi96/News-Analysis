Luni, 2 iulie 2018, 23:21 Actualitate | Internaţional
Ugandezii au folosit Twitter-ul pentru a se plânge de impunerea unei taxe de 250 de dolari pentru utilizarea mijloacelor de comunicare mass-media, relatează  BBC.
Parlamentul a aprobat legea care introduce acest impozit în mai, după ce președintele Yoweri Museveni a cerut luarea unei măsuri, susținând că mass-media încurajează bârfa. Totuși, unele persoane susțin că aceasta este o modalitate de a restricționa comentariile critice despre guvern.  
Taxa vizează utilizarea a ceea ce sunt descrise ca fiind serviciile Over The Top (OTT), care includ Facebook, WhatsApp și Twitter. Acestea sunt servicii care oferă "voce și mesagerie prin internet", potrivit unei declarații a companiilor de telecomunicații. Utilizatorilor li se cere să efectueze o plată electronică înainte de a putea accesa site-urile. 
Unii ugandezi folosesc o conexiune VPN, care face să pară ca și cum accesează internetul dintr-o altă țară, unde taxa nu este impusă. Dar metoda folosește mai multe date și costă mai mulți bani decât taxa în sine. 
BestVPN, care sfătuiește oamenii cu privire la ce servicii să utilizeze, a raportat o creștere a traficului de 1600% pe site-ul său din Uganda, încă din ziua în care a fost introdusă taxa.

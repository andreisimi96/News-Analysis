Jose Mourinho despre gafa lui De Gea: "Stie că a greșit grav. E o greșeală pe care nu o face la Manchester United"
Sâmbătă, 16 iunie 2018, 11:22 Sport | Fotbal
David de Gea
David de Gea a oferit prima mare gafă la Campionatul Mondial din Rusia, la al doilea gol marcat de Cristiano Ronaldo în confruntarea dintre Portugalia și Spania (scor 3-3). Jose Mourinho, antrenorul lui De Gea la Manchester United, a vorbit despre eroarea portarului spaniol: "E o greșeală pe care nu o face la noi, la United, unde a fost jucătorul sezonului și a avut evoluții fantastice", a spus "The Special One".
"De Gea e băiatul meu, dar știe că a greșit grav. E o greșeală pe care nu o face la noi, la United, unde a fost jucătorul sezonului și a avut evoluții fantastice. Li se întâmplă însă și celor mai buni. În următorul meci va fi tot acolo și își va ajuta echipa. Sunt convins!", a declarat Jose Mourinho, tehnicianul lui Manchester United.
Ce a spus David de Gea
"Mă bazez pe sprijinul antrenorului și al colegilor. Voi rămâne calm. Se poate întâmpla, este o greșeală. A fost o minge dificilă, mă voi antrena in continuare și voi încerca să joc mai bine. Avem un meci important împotriva Iranului, dacă vom câștiga va fi un pas important pentru a ne califica in faza urmatoare.", a spus David de Gea.
Grupa B, rezultate:

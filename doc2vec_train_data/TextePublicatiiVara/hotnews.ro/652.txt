Mats Wilander, despre duelul Halep vs Muguruza: "Va fi un meci al detaliilor. Cred că Garbine are un mic avantaj"
Joi, 7 iunie 2018, 11:37 Sport | Roland Garros 2018
Cu șapte titluri de Grand Slam în palmares, Mats Wilander este unul din cei mai cunoscuți analiști din tenis. Suedezul a vorbit, la Eurosport, despre confruntarea dintre Simona Halep și Garbine Muguruza, din semifinalele turneului de la Roland Garros, fiind de părere că iberica are un mic avantaj. "Va fi un meci al detaliilor. Halep merită se se impună într-un turneu de Grand Slam, dar cred că Garbine are un mic avantaj", a spus Mats Wilander.
"Cred că vom vedea un meci interesant, pentru că se vor opune cea mai bună jucătoare din lume și cea mai în formă jucătoare din lume. Simona Halep vine după evoluții constante, în timp ce Muguruza se află într-o perioadă ascendentă la acest turneu. Va fi un meci al detaliilor. Halep merită se se impună într-un turneu de Grand Slam, dar cred că Garbine are un mic avantaj", a spus Mats Wilander, pentru Eurosport.
Suedezul Mats Wilander este una din marile personalități ale tenisului mondial, câștigător a șapte turnee de Grand Slam (Australian Open 1983, 1984, 1988; Roland Garros 1982, 1985, 1988; US Open 1988).
De-a lungul timpului, Halep și Muguruza s-au întâlnit de patru ori. Iberica se află în avantaj: 3-1. Garbine a câștigat în 2014, în turul al doilea al turneului de la Wuhan (hard), scor 2-6, 6-2, 6-3, în 2015, în Fed Cup (hard), scor 6-4, 6-3, și în 2017, în finala de la Cincinnati (hard), scor 6-1, 6-0. Halep s-a impus în 2015, în optimile turneului de la Stuttgart (zgură), scor 3-6, 6-1, 6-3.
Ultimul duel ar fi trebuie să se dispute la Doha, dar Halep s-a retras înaintea partidei din semifinale.
Disputa dintre Simona Halep (1 WTA) și Garbine Muguruza (3 WTA) va avea loc joi, după ora 16:00 (ora României), fiind a doua pe arena Philippe-Chatrier.
Programul zilei de joi la Roland Garros:
Arena Philippe-Chatrier (meciurile încep la ora 13:00)
Rafael NADAL (ESP) [1] vs Diego SCHWARTZMAN (ARG) [11] 4-6, 5-3
Nu inainte de ora 16:00
Simona HALEP (ROU) [1] vs Garbiñe MUGURUZA (ESP) [3]
Madison KEYS (USA)[13] vs Sloane STEPHENS (USA)[10]
Arena Suzanne-Lenglen (meciurile încep la ora 13:00)
Marin CILIC (CRO) [3] vs Juan Martin DEL POTRO (ARG) [5] 6-6 (5-5)
Gabriela DABROWSKI (CAN) & Mate PAVIC (CRO) [1]
vs Latisha CHAN (TPE) & Ivan DODIG (CRO) [2]
Nikola MEKTIC (CRO) & Alexander PEYA (AUT) [8]
vs Pierre-Hugues HERBERT (FRA) & Nicolas MAHUT (FRA) [6]

Doar puţin peste 20% dintre români vor ca procurorii-şefi să fie numiți de către Ministrul Justiţiei / Un referendum convocat de Iohannis ar atinge probabil pragul necesar validării - Sondaj IMAS - Europa FM
Vineri, 15 iunie 2018, 9:16 Actualitate | Esenţial
Cati romani spun ca vor vota la referendumul lui Iohannis
Foto: IMAS / Europa FM
Doar circa 23% dintre românii cu drept de vot sunt de acord cu soluţia numirii procurorilor-şefi de către Ministrul Justiţiei sau Guvern, arată un sondaj IMAS prezentat de  Europa FM.
De asemenea, arată studiul citat, dacă președintele Klaus Iohannis convoacă un referendum, pragul de 30% necesar validării acestuia ar fi cel mai probabil depăşit.
Circa 15% dintre români sunt foarte mulțumiți de acţiunile preşedintelui Iohannis în privinţa justiţiei, 28% sunt mulțumiți, iar aproximativ 25% nu sunt nici mulțumiți, nici nemulțumiți.
Kovesi este văzută puțin mai bine, aproape 47% din cetățenii cu drept de vot fiind mulțumiți sau foarte mulțumiți de activitatea șefei DNA.

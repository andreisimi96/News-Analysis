Un bărbat a murit pe stradă la scurt timp după ce fusese externat din spitalul din Bârlad
Vineri, 15 iunie 2018, 16:47 Actualitate | Sanatate
Un bărbat în vârstă de 79 de ani din municipiul Bârlad, abia externat din Spitalul de Urgenţă "Elena Beldiman", a murit, vineri, după ce i s-a făcut rău în stradă, anunță Agerpres. "Pacientul a fost găsit căzut în stradă. El a fost resuscitat fără succes, fiind constatat decesul de către echipajul medical. Aşa cum este procedura în astfel de cazuri, am anunţat reprezentanţii Poliţiei", a declarat managerul Serviciului de Ambulanţă Judeţean Vaslui, Aurora Popa.
Purtătorul de cuvânt al Inspectoratului de Poliţie al Judeţului Vaslui, Bogdan Gheorghiţă, a declarat că au fost demarate veificări pentru a se stabili în ce împrejurări a survenit decesul bărbatului. El era diagnosticat cu mai multe afecţiuni medicale.

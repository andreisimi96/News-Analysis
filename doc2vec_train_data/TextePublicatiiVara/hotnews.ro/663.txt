Jaf neobișnuit în Argentina: Au furat un palet cu abțibilduri dedicate Cupei Mondiale în valoare de 360.000 dolari
Joi, 7 iunie 2018, 13:11 Actualitate | Internaţional
Abibilduri Cupa Mondial
Fabrica din Argentina în care se tipăresc abţibildurile Panini dedicate Cupei Mondiale de fotbal din Rusia a fost victima unui jaf, au anunţat surse judiciare, citate de agenţia DPA, preluată de Agerpres.
Cinci bărbaţi înarmaţi au pătruns în clădirea situată în Munro, lângă capitala Buenos Aires, ameninţându-i pe angajaţi şi obligându-i să încarce în camioneta lor un palet cu 638 de cutii cu stickere având imprimate pe ele figurile fotbaliştilor celor 32 de selecţionate participante la turneul final din Rusia.
Hoţii au furat în total 31.900 de cutii cu câte o mie de plicuri cu stickere, valoarea totală a acestora ridicându-se la 360.000 de dolari, conform presei sud-americane.
Hoții nu au fost prinși până acum, nici nu au putut fi identificați din imaginile camerelor de supraveghere.

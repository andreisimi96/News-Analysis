Duminică, 17 iunie 2018, 22:07 Sport | Fotbal
Agenţia mexicană de monitorizare a mişcărilor telurice, SIMMSA, susţine că a înregistrat un cutremur artificial în capitala Ciudad de Mexico, produs de fani, după golul marcat de Lozano în poarta Germaniei, la CM, informează marca.com, potrivit News.ro.
SIMMSA a făcut anunţul pe Twitter, postând şi o diagramă a seismului, care ar fi fost detectat de cel puţin doi dintre senzorii instalaţi.
El #sismo detectado en la Ciudad de México se originó de manera artificial. Posiblemente por saltos masivos durante el Gol de la selección de #México en el mundial. Por lo menos dos sensores dentro de la Ciudad lo detectaron a las 11:32. pic.twitter.com/mACKesab3b
— SIMMSA (@SIMMSAmex) 17 iunie 2018
Campioana mondială en titre Germania a fost învinsă, duminică, pe pe Stadionul Lujniki din Moscova, de Mexic, cu scorul de 1-0 (1-0), în etapa I a Grupei F a turneului final al CM.
În minutul 35, Lozano a finalizat o acţiune de contraatac din trei pase a mexicanilor. El a marcat după ce l-a driblat în careu pe Ozil, venit să acopere apărarea şi după ce a primit o pasa de la "Chicharito" Hernandez.

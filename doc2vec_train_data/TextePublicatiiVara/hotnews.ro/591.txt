[P] Fincantieri, pentru viitorul construcţiilor de nave în România
de     Smile Media
Miercuri, 6 iunie 2018, 17:11 Actualitate | Esenţial
Foto: Vard Tulcea
La mila 39,5, pe malul drept al Dunării, se află şantierul naval Vard Tulcea. E locul în care muncesc 3.000 de oameni. Pe malul stâng al Dunării, la kilometrul 173, alţi 2.000 de oameni merg zi de zi la muncă la Vard Brăila. În acest loc se află şantierul naval încă de la 1940. De atunci i s-a schimbat numele de câteva ori, dar niciodată nu şi-a schimbat domeniul de activitate: construirea şi raparaţia de nave. Aşa cum le spune şi numele, sunt două şantiere-surori VARD - subsidiara norvegiană a grupului Fincantieri, care este unul dintre cei mai mari constructori de nave din lume şi care, în urmă cu ceva ani, a ales România pentru a-şi dezvolta afacerile. Aici lucrează astăzi 3.000 de subcontractori, alături de cei 5.000 de angajaţi direcţi ai celor două şantiere. 
Continuând tradiţia României în construcţia de nave, compania a reuşit cu succes să transforme aceste şantiere care, acum, sunt considerate a fi printre cele mai moderne din Europa. Reţeta lor? Investiţii, transfer tehnologic, strategie de diversificare şi angajaţi calificaţi. Fincantieri are în România aproximativ 400 de ingineri de design, angajaţi direct de VARD, asigurând astfel o platformă credibilă pentru transfer de know-how. 150 de milioane de euro au fost investite pentru ca şantierele să fie competitive şi echipate cu tot ceea ce trebuie, pentru a putea construi orice model de navă. Astfel, cele două şantiere au reuşit să construiască de-a lungul anilor o gamă variată de nave, de la ambarcaţiuni operaţionale, la nave sofisticate. Recent, ca parte a grupului Fincantieri, Vard Tulcea şi Vard Brăila s-au lansat pe un segment nou de piaţă, cel al navelor de croazieră şi de expediţie. Şantierele din România au tehnologia şi experienţa necesare să construiască atât coci, cât şi nave complete, precum seria de nave de transport - dintre care 9 au fost livrate în ultimii doi ani, la timp şi în bugetul stabilit.  
În viitorul apropiat, nave militare ar putea fi construite la Vard Tulcea şi Vard Brăila, în condiţiile în care Fincantieri este unul dintre candidaţii calificaţi în licitația pentru realizarea corvetelor pentru Forţele Navale Române. Evident, bazându-se pe experienţa Fincantieri de a construi o gamă largă de nave, în toată lumea, graţie organizării sale coerente. În cadrul companiei, tehnologiile şi acţiunile întreprinse în domeniul militar şi în cel comercial sunt integrate, ceea ce permite dezvoltarea unor produse performante. 
Cele două şantiere ar fi pregătite să construiască corvete şi nu ar avea nevoie de nicio modernizare, fiind deja cele mai moderne şantiere din România, dotate cu echipamente de ultimă generaţie. Pentru compania italiană, aceasta ar fi o oportunitate să-şi extindă capacitatea de producţie, să crească şi să-şi consolideze prezenţa în România cu un plan de afaceri pe termen lung, oferind Forţelor Navale Române cea mai bună şi cea mai nouă tehnologie, rentabilitate şi soluţii navale deja testate. Comenzile pe care le au acum cele două şantiere din România reprezintă cel mai puternic argument în acest sens. Vard Brăila şi Vard Tulcea nu doar că sunt cel mai mare angajator din ţară, în industria de profil, dar sunt şi un jucător important în economia României în condiţiile în care furnizează comenzi şi pentru alte şantiere, graţie dezvoltării pieţei navelor de croazieră. 
Vard Tulcea are în construcţie o gamă variată de nave specializate: de expediţie, de transport, dar şi unele mai sofisticate, precum o navă care va instala cabluri submarine sau una de pescuit creveţi. Şantierul furnizează şi secţiuni mari pentru vase de croazieră aflate în construcţie la Fincantieri. La Vard Brăila, se finalizează construcţia şi echiparea unor nave de transport. Pe şantier se construiesc, de asemenea, coci pentru feriboturi şi pentru pescadoare.
Cu cartierul general în Trieste, Fincantieri a construit în jur de 7.000 de nave în istoria sa de peste 230 de ani. Cu peste 19.500 de angajaţi (80.000 cu subcontractori cu tot), cu 20 de şantiere pe 4 continente, compania este astăzi un constructor occidental de top. Printre clienţii săi se numără importanţi operatori turistici, Marina Statelor Unite şi Forţele Navale Italiene, alături de alte forţe navale străine. De asemenea, Fincantieri este partenerul unor mari companii europene din industria apărării, în cadrul unor programe multinaţionale. 

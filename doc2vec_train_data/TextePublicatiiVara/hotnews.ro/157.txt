Fostele judecătoare Viorica Dinu și Antonela Costache, condamnate la 7, respectiv la 6 ani de închisoare cu executare. Decizia este definitivă
Miercuri, 30 mai 2018, 18:01 Actualitate | Esenţial
Judecatoarele Antonela Costache si Viorica Dinu
Fosta judecătoare Viorica Dinu a fost condamnată miercuri de Înalta Curte de Casație și Justiție (ÎCCJ) la şapte ani de închisoare cu executare, iar Antonela Costache la 6 ani de închisoare, în dosarul în care acestea sunt acuzate de luare de mită şi trafic de influenţă în legătură cu soluţionarea favorabilă a unor dosare. Decizia este definitivă.
Ele erau acuzate de DNA pentru săvârşirea infracţiunilor de luare de mită şi trafic de influenţă, fiind cercetate printre altele că au cerut 150.000 de euro pentru eliberarea din arest a lui Dinel Staicu.
Procurorii DNA au dispus pe 8 iulie 2013 trimiterea în judecata a celor doua foste judecatoare, iar dosarul a fost înaintat spre judecare la Curtea de Apel București. 

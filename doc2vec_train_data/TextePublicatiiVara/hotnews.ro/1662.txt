Caru' cu vedete: Regina Elisabeta a II-a are probleme la genunchi, dar refuză să se opereze; Fiul lui Radu Mazăre, transportat de urgență la spital. Tânărul se afla la o terasă din Mamaia; George Copos, cu amanta tinerică şi cu fetiţa lor la cumpărături
Luni, 2 iulie 2018, 0:54 Revista Presei | Vedete
Caru' cu vedete
Foto: Colaj foto
Regina Elisabeta a II-a are probleme la genunchi, dar refuză să se opereze Regina Elisabeta a II-a a Marii Britanii nu dorește să audă de vreo operație în viitorul apropiat, chiar dacă acuză dureri puternice în zona genunchilor. Motivul din spatele acestei decizii este unul demn de apreciat, mai ales dacă luam în considerare vârsta înaintată a Suveranei, care a împlinit recent 92 de ani. Regina a ales să pună primul loc activitățile la care trebuie să participe, ignorând problemele de sănătate cu care se confruntă. Recent, Majestatea Sa a mărturisit în cadrul expoziției de flori „Chelsea Flower Show”, faptul că genunchii îi dau bătai de cap. În ciuda acestui lucru, în ultimele săptămâni, Regina a fost prezentă la toate evenimentele regale planificate, printre care și cursele Royal Ascot, ceremonia de decernare a premiilor „Queen's Young Leaders”, unde a înmânat personal trofeele, dar și prima ieșire oficială a lui Meghan Markle, fără Prințul Harry, scrie Click.
Fiul lui Radu Mazăre, transportat de urgență la spital. Tânărul se afla la o terasă din Mamaia Fiul fostului primar Radu Mazăre, Răducu Mazăre, a fost preluat ieri de un echipaj SMURD, în timp ce se afla la o terasă din Mamaia. Prietenii acestuia au sunat la 112, după ce Mazăre Jr. a acuzat dureri în piept, durere de cap și o stare generală de rău, scrie Ziua Constanța. Apelul la serviciul unic de urgenţă 112 a fost făcut în jurul orei 16.15, iar medicii au luat decizia de a-l transporta pe Răducu Mazăre la Spitalul Judeţean Constanţa pentru mai multe investigaţii. Medicii de la unitatea de primiri urgențe au declarat că tânărului i s-au făcut investigații, că este conștient și este un caz de „cod verde”, adică nu reprezintă o urgență majoră, relatează Digi24.
George Copos, cu amanta tinerică şi cu fetiţa lor la cumpărături Imagini senzaţionale cu multimilionarul George Copos, amanta mai tânără cu 20 de ani şi superba lor fiică de doar 7 anişori. Dacă înainte s-a ascuns şi a refuzat chiar să-şi recunoască propriul copil în acte, iată că acum bogătaşul a dat lucrurile pe faţă. Fotoreporterii Click! vă prezintă imagini în premieră cu tati Copos la cumpărături de rochiţe pentru fetiţe. Nici căsnicia de 36 de ani cu Cristiana, şi nici fiica Alexandra, în vârstă de 32 de ani, nu l-au putut ţine departe de amantă şi de copil pe George Copos. Iată că, după ce ani buni şi-a ţinut viaţa dublă la secret, multimilionarul şi-a părăsit familia şi a decis să nu-şi mai ascundă relaţia. Aşa cum Click! a dezvăluit cu mulţi ani în urmă, fostul boss al Rapidului are o relaţie secretă încă din 2006 cu fosta lui secretară Elena Stoica (35 de ani) care, în februarie 2011, i-a dăruit o fiică pe nume Daria Maria, informează Click.
Loredana Chivu s-a sărut pasional cu fostul iubit al Mădălinei Ghenea După o perioadă cu grele încercări, Loredana Chivu pare să-și fi găsit alinarea în brațele fostului iubit al Mădălinei Ghenea, Philipp Plein. O noapte petrecută în club de cei doi s-a lăsat cu gesturi de afecțiune în văzul lumii. Creatorul de modă Philipp Plein și Loredana Chivu s-au distrat împreună într-un club de fițe din București. Fosta asistentă a lui Capatos pare să se simtă mai bine după perioada neagra pe care a traversat-o în ultima vreme. Nu se știe dacă Loredana și Philipp formează un cuplu, cert este că ei au fost surprinși sărutându-se pasional pe ringul de dans. Cel care a publicat filmulețul cu noaptea de pomină din club a fost chiar creatorul de modă. Anul acesta, pe 13 aprilie, Loredana Chivu a încercat să se sinucidă în locuința ei din Popești Leordeni. Din fericire, vedeta a fost dusă de urgență la spital și salvată, precizează Libertatea.
Superstarul Maluma a băutîn club până a pierdut avionul Juan Luis Londoño Arias, pe numele de scenă Maluma, a concertat, la Romexpo, în fața unui public în extaz. De data asta a “comis-o” și mai grav. A băut până a pierdut avionul! Super-vedeta latino a comandat peste 10 șampanii gigantice Armand de Brignac și Dom Perignon. La chef, care s-a întins până la 6 dimineața, a participat și o “brigada” de românce, în frunte cu Emiliana Burghelea de la “Bravo, ai stil!”. Vestea că Maluma va pune piciorul în România, pentru un mega-spectacol, i-a isterizat pe fanii lui. La rândul lui, artistul a fost profund impresionat de țara noastră. Dovadă în acest sens este programul pe care acesta l-a avut. Înainte să urce pe scenă, vineri, și-a făcut apariția în Face Club Bucharest. Nu a putut sta departe, însă, de localul unde și-a făcut „intrarea”. Pentru că, după concert, a revenit, arată Cancan.

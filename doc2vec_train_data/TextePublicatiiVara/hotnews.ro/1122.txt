Miercuri, 13 iunie 2018, 12:34 Economie | Auto
Calin Popescu Tariceanu
​În București diferența dintre traficul la ore de vîrf și celelalte ore nu este prea mare, iar în oraș sunt foarte mulți ”plimbăreți” și tarficul este imposibil aproape la orice oră. În orașe din Occident, cum ar fi Munchen, după ora 8 ”lumea circulă, dar traficul cu vehicule aproape că dispare”,a spus șeful Senatului, la un forum pe teme auto. ”Cred că Bucureștiul deține un record fantastic, având o mie de mașini la mia de locuitori. În Europa densitatea este mult mai mică”, mai spune el/.
Tăriceanu spune că traficul din București este de nesuportat și preferă scuterul când are de ajuns rapid undeva, fiindcă face de două ori mai puțin dintr-un punct în altul.
”Problema este că folosim o mașină de 4-5 locuri în care merge o singură persoană, iar volumul mare al mașinilor nu este decât un element suplimentar care contribuie la îngreunarea traficului. De ce nu folosim în oraș mașini mici care sunt mai ușor de condus, mai ușor de parcat și care ocupă în general loc mai puțin? Vă garantez că traficul va fi mai suportabil”, spune Tăriceanu, care recomandă bicicletele și vehiculele motorizare pe două roți. ”Trec în fiecare zi pe Calea Victoriei și văd că pistele sunt folosite de foarte puține persoane”.
Tăriceanu spune că Bucureștiul are o ”arhitectură urbană” care nu a fost gândită pentru un trafic atât de mare și această arhitectură se poate modifica extrem de greu pentru că nu putem lăți bulevardele și nu ne putem compara cu Parisul ”care urbanistic a fost gândit mult mai generos”.
Întrebat dacă folosește transportul în comun, Tăriceanu a spus că nu, fiindcă stă în afara Bucureștiului și nu face foarte multe drumuri în București și vine dimineață la birou și pleacă apoi seara.
”Nu mă plimb în București, dar constat că sunt foarte mulți plimbăreți. Toată ziua este un trafic fabulos. De exemplu în Munchen, după ora 8 traficul practic dispare, nu mai este trafic cu vehicule. Oamenii circulă, dar marea majoritate sunt la servici. la fel este și seara. La noi sunt diferențe de trafic între orele de vârf și restul timpului, dar destul de mici”.
Întrebat când a folosit ultima oară bicicleta, el a spus că ieri. ”Stau la Snagov, însă nu pot veni 30 km cu bicicleta”, spune el, râzând.
Declarațiile au fost făcute la forumul Autobest

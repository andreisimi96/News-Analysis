Miercuri, 13 iunie 2018, 18:53 Sport | Tenis
Rafael Nadal, la antrenament (6)
Foto: Adrian Ilincescu/ HotNews.ro
Rafael Nadal (liderul clasamentul ATP și cel care a câştigat, duminică, Roland Garros-ul pentru a XI-a oară în carieră), a declarat forfait pentru turneul pe iarbă de la Queen's Club (Londra).
"Sezonul meu pe zgură a fost lung, dar cu bune rezultate. Îmi prezint scuzele mele organziatorilor turneului şi fanilor mei, dar am discutat cu medicii şi trebuie să ascult ce îmi spune corpul", a declarat Nadal.
Spaniolul va pierde în această săptămână locul I ATP, dacă elveţianul Roger Federer, locul 2 ATP, va ajunge în finală, la Stuttgart.
Anul trecut, după ce a câştigat la Roland Garros, Nadal a jucat pe iarbă numai la Wimbledon, unde a fost eliminat în optimi.
Turneul de 500 de puncte de la Queen's va avea loc între 18 şi 24 iunie, transmite News.ro.
S-ar putea să te interseze și:

Miercuri, 13 iunie 2018, 9:38 Actualitate | Internaţional
Razboiul din Yemen, efecte devastatoare asupra copiilor
Foto: Wikimedia Commons
Coaliția condusă de forțele saudite a lansat miercuri asaltul asupra principalului port din Yemen, Hudaydah, care este controlat de rebeli, relatează BBC.
Hudaydah este principala cale de acces pentru ajutoarele umanitare care au fost trimise în zonă, în cei trei ani de război civil, iar organizațiile au avertizat asupra unei catastrofe umanitare în cazul unui atac.
Peste 7 milioane de oameni depind de aceste ajutoare, într-o țară distrusă de război.
Bombardamentele au fost declanșate după ce forțele rebele susținute de Iran au ignorat un ultimatum de retragere dat de guvernul aflat în exil. Ultimatumul a expirat marți, la miezul nopții.
“Eliberarea portului  Hudaydah este un moment de răscruce pentru lupta noastră de a recupera Yemenul acaparat de militanți care servesc interese străine”, a declarat președintele guvernului aflat în exil, Abdrabbuh Mansour Hadi.

Noile tarife pentru parcările Primăriei București, care ajung până la 10 lei pe oră, au intrat azi în vigoare. Cele trei zone de taxare din Capitală 
Duminică, 1 iulie 2018, 8:33 Actualitate | Politic
Foto: Orasul meu 2020
Noile tarife pentru parcările administrate de Primăria Capitalei au intrat duminică în vigoare, costul unei ore de parcare în centrul Bucureștiului crescând abrupt, până la 10 lei pe oră. Cel mai mic tarif va fi de 1,5 lei pe oră, aplicabil în zona 2, în zilele săptămânii, în intervalul orar 18.01-06.00.
De astăzi vor exista trei zone de taxare.
Zona 0, compusă din 4 sub-zone, taxă de parcare 10 lei pe ora 
zona parcajului subteran Intercontinental, străzile N. Bălcescu – C.A. Rosetti – D. Gerota – J. L. Calderon – T. Arghezi – Carol I;
zona parcajului subteran din Piață Unversității, străzile N. Bălcescu - I. Câmpineanu - Calea Victoriei - Splaiul Independenței  - Halelor - I. C. Brătianu;
zona parcajului suprateran Cocor, străzile I. C. Brătianu - Sf. Vineri - Calea Moșilor - H. Botev - C. Coposu;
a patra zona este cea a parcajului suprateran Unirea, cu străzile C. Coposu - M. Basarab - Mircea Vodă - Unirii - Brătianu.
Zona 1,  locurile de parcare special amenajate între zona 0 și perimetrul stabilit prin acordul Planului Integrat de Calitate a Aerului, delimitat de străzile, cu tarife de În zona 1 se aplică tarife de 5, respectiv 2,5 lei pe ora:
Piață Victoriei – bd. Iancu de Hunedoara – str. Polonă – str. Mihai Eminescu – str. Traian – str. Nerva Traian – bd. Gh. Șincai – str. Lanariei – Calea Șerban Vodă – bd. Mărășești – str. Mitropolit Nifon – bd. Libertății – Calea 13 Septembrie – str. Izvor – str. B. P. Hasdeu – str. Vasile Pârvan – str. Berzei – str. Buzești – Piață Victoriei
Cum se aplică tarifele:
5 lei/ora – tarif unic de luni până vineri în intervalul orar 06.01-18.00, cu extindere, în funcție de parcaj, în zone unde numărul de vizitatori este mare, de luni până duminică în intervalul orar 00.00-24.00; după intervalul maxim de parcare de 2 ore, se aplică măsura suprataxării la un nivel dublu pentru fiecare ora de depășire.
2,5 lei/ora – tarif unic în zilele săptămânii în intervalul orar 18.01-06.00, acolo unde nu s-a dispus extinderea tarifului de 5 lei/ora .
În ambele cazuri, tariful permite utilizarea unui loc de parcare, fără rezervarea sau nominalizarea locului de parcare.
Pentru unitățile hoteliere, complexe comerciale, săli de spectacole, baze sportive – locuri de parcare rezervate pe baza de contract tariful este de 5 lei/ora x 24 ore x 30 zile. Riveranii beneficiază de un tarif preferențial lunar de 100 lei.
Zona 2 – cuprinde locurile de parcare special amenajate între zona 1 și limita administrativă a orașului
Tarife utilizabile în zona în zona 2:
2,5 lei/ora – tarif unic de luni până vineri în intervalul orar 06.01-18.00, cu extindere, în funcție de parcaj, în zone unde numărul de vizitatori este mare, de luni până duminică în intervalul orar 00,00-24.00 (tariful permite utilizarea unui loc de parcare, fără rezervarea sau nominalizarea locului de parcare);
1,5 lei/ora - tarif unic în zilele săptămânii în intervalul orar 18.01-06.00, acolo unde nu s-a dispus extinderea tarifului de 2,5 lei/ora (tariful permite utilizarea unui loc de parcare, fără rezervarea sau nominalizarea locului de parcare);
Tariful preferențial pentru unitățile hoteliere, complexe comerciale, săli de spectacole, baze sportive – locuri de parcare rezervate pe baza de contract este de 2,5 lei/ora/24 ore/zi, iar penru riverani – de 80 lei/luna.
Că și în cazul celorlalte zone, tariful permite utilizarea unui loc de parcare, fără rezervarea sau nominalizarea locului de parcare.
Tariful pentru serviciul de blocare/deblocare a autovehiculelor este de 200 de lei.

WTA Nurnberg: Alison Riske (adversara Simonei Halep la Roland Garros), învinsă în finală de Johanna Larsson (scor 7-6, 6-4)
Sâmbătă, 26 mai 2018, 16:56 Sport | Tenis
Foto: Twitter/ NurnbergerCup
Americanca Alison Riske (105 WTA), adversara Simonei Halep în primul tur de la Roland Garros, a fost învinsă, sâmbătă, de Johanna Larsson (97 WTA), scor 7-6(4), 6-4, în finala turneului WTA de la Nurnberg. Grație acestui succes, suedeza și-a trecut în palmares primul titlu după o perioadă de trei ani și al doilea din carieră.
Partida a durat o oră și 48 de minute.
În vârstă de 29 de ani, Johanna Larson se află la al doilea titlu WTA din carieră, după cel cucerit în 2015 la Bastad. Suedeza a mai disputat alte trei finale de-a lungul carierei: la Bastad (în 2011 și 2013) și la Portoroz (în 2010).
Alison Riske (27 de ani) rămâne cu un singur titlu WTA în palmares, cel cucerit în 2014 la Tianjin. Americanca a mai jucat alte patru finale de-a lungul timpului: 2017 - Shenzhen; 2016 - Shenzhen, Nottingham, Tianjin.
Parcursul lui Alison Riske la Nurnberg:
Turul I: 6-1, 7-6(2) cu Mandy Minella (Luxemburg, 307 WTA), după o oră și 28 de minute
Optimi: 3-6, 6-4, 6-4 cu Yulia Putintseva (Kazakhstan, 93 WTA), după două ore și 42 de minute
Sferturi: 2-6, 7-4, 1-0 cu Sorana Cîrstea (45 WTA) - abandon Sorana, după două ore și un minut
Semifinale: 6-3, 6-1 cu Kirsten Flipkens (Belgia, 69 WTA), după o oră și patru minute
Finală: 7-6(4), 6-4 cu Johanna Larsson (Suedia, 97 WTA), după o oră și 48 de minute.
Alison Riske va juca în primul tur la Roland Garros cu Simona Halep (1 WTA), principala favorită a celui de-al doilea Grand Slam al anului.
Halep și Riske s-au mai întâlnit de două ori în circuitul WTA, victoria revenindu-i de fiecare dată româncei. Prima confruntare a avut loc în 2015, în runda a două a turneului de la Roma (zgură), Simona impunându-se cu 6-3, 6-0. Ultima dată, cele două jucătoare s-au duelat în 2017, în runda inaugurală de la Beijing (hard): a fost 6-3, 3-6, 6-2 pentru Halep.
De partea cealaltă, Johanna Larsson va debuta împotriva americancei Bethanie Mattek-Sands (205 WTA).
Va fi ediția cu numărul 121 a competiției de la Roland Garros, turneul urmând să se dispute în perioada 27 mai - 10 iunie 2017. Întrecerea de la Paris va putea fi urmărită în România în direct pe Eurosport și LiveText și LiveScore pe HotNews.ro.

Medicii americani susţin că evoluția portarului Loris Karius (Liverpool) în finala Champions League a fost afectată de o comoție cerebrală
Marţi, 5 iunie 2018, 11:40 Sport | Fotbal
Karius, prabusit pe teren dupa golul lui Bale
​Portarul echipei Liverpool, Loris Karius, a suferit o comoţie cerebrală în timpul finalei Ligii Campionilor, după ce a fost lovit cu cotul la tâmplă de fundaşul formaţiei Real Madrid, Sergio Ramos, scrie News.ro.
Loris Karius a efectuat mai multe teste medicale la Massachusetts General Hospital din Boston.
Medicii au concluzionat că jucătorul a suferit o comoţie cerebrală, după ce în minutul 49, la un duel cu Sergio Ramos, spaniolul l-a lovit cu cotul la tâmplă. Portarul s-a plâns la arbitru, însă acesta nu a luat nicio decizie. Apoi el a comis două greşeli la golurile marcate de Benzema şi Gareth Bale.
"În momentul evaluarăii noastre, principalele simptome reziduale sugerează că a existat o disfuncţie spaţială vizuală. Este posibil ca acest lucru să afecteze performanţa", se arată într-un comunicat al spitalului din Boston.
Portarul german s-a întâlnit cu medicul Ross Zafonte, specializat în tratarea jucătorilor din NFL victime ale comoţiilor cerebrale.
S-ar putea să te intereseze și:

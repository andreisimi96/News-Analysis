Luni, 18 iunie 2018, 12:50 Sport | Tenis
​Pe 2 iulie va debuta la "All England Club" ediția cu numărul 132 a Wimbledon-ului, iar Garbine Muguruza (campioana en-titre) cred că poate câștiga încă o dată trofeul. De asemenea, jucătoarea din Spania a vorbit și despre prima întâlnire cu suprafața de joc: "Nu mi-a plăcut, e foarte diferit. Mingile sar mai puțin și sunt mai grele".
Aflată în prezent pe locul trei în lume, Garbine are speranțe mari înainte de startul celui de-al treilea Grand Slam al anului. "Cred că pot câştiga trofeul încă o dată", a precizat iberica. În prezent, Muguruza se află la Birmingham, acolo unde va juca cu gândul la turneul de la Wimbledon.
Despre cum este să joci pe iarbă
"Complexitatea ierbii este să îţi adaptezi corpul şi mişcările. Celelalte suprafeţe sunt mai comode pentru corp. Trebuie să alergi într-un anumit mod, mingile sar mai puţin şi sunt mai grele, terenul este mai rapid, însă cred că mi-am îmbunătăţit mult mişcările, capacitatea fizică şi forţa" - Garbine Muguruza, pentru El Mundo Deportivo.
Prima întâlnire cu iarba
"Sunt şapte meciuri şi două săptămâni de competiţie (n.r. la Grand Slam), aşa că ajungi şi te gândeşti la prima ta partidă, la primele tale antrenamente şi avansezi puţin câte puţin. Când am venit pentru prima dată, nu mi-a plăcut, e foarte diferit. Nu există terenuri cu iarbă în Spania şi mi-a luat doi sau trei ani pentru a fi mai pozitivă. Acum mă bucur. Sper să joc cât mai multe meciuri posibile la Birmingham" - Garbine Muguruza.
În 2017, Muguruza a câștigat trofeul după o finală cu Venus Williams , scor 7-5, 6-0.
La Birmigham, Garbi va revenit în circuitul WTA după ce ultima partidă disputată a fost semifinala de la Roland Garros ( pierdută în fața Simonei Halep ). Iberica are în palmares până acum două titluri de Grand Slam: Roland Garros (2016) și Wimbledon (2017).
Ediția din 2018 a Wimbledon-ului va avea loc în perioada 2-15 iulie, iar ultimii câștigători sunt Roger Federer și Garbine Muguruza.

Raport media al Institutului Reuters: Polarizarea accentuată a redacțiilor a dus la menținerea scepticismului, la frustrări și la o încredere redusă în media a românilor
Vineri, 15 iunie 2018, 14:15 Economie | Media & Publicitate
Increderea in institutiile de presa romanesti
Foto: Reuters Institute
”Climatul politic agitat a generat niveluri ridicate de dezbateri online și interes public susținut”, se spune la capitolul România în raportul  ”Digital News 2018” , realizat de Institutul Reuters.
”Dar polarizarea accentuată a redacțiilor a dus la menținerea scepticismului, la frustrări, și la o încredere redusă în media a publicului”, afirmă sursa citată. 
”Deși anul 2016 a fost caracterizat de o redusă - sau inexistentă - dezbatere electorală, 2017 a consemnat o schimbare radicală în politică și o întoarcere la 180 de grade a acoperirii în media. Prima coaliție PSD-ALDE, care a propus unele dezincriminari ale infracțiunilor de corupție ale funcționarilor publici ăn ceea ce pare o încercare de salvare a liderilor politici de acuzații penale, a atras atenția media. 
Răspunsul publicului a fost imens, cu demonstrații de stradă la nivel național în favoarea democrației și a domniei legii. După aceea, redacțiile au reușit să stimuleze și să susțină o largă dezbatere publică pe tema legilor propuse, dar și despre justiție, economie, sărăcie și investiții publice. 
Coaliția de guvernare a schimbat premierul de trei ori între ianuarie 2017 și ianuarie 2018, ceea ce a încurajat apetitul pentru dezbatere publică. Polarizarea redacțiilor s-a accentuat și mai mult, la fel și dorința publicului - exprimată pe rețelele sociale - ca cei vinovați să plătească. 
Punctul focal nu era numai ce subiecte acopereau jurnaliștii, ci și cum o făceau”, se scrie în raportul Institutului Reuters.

Luni, 11 iunie 2018, 23:50 Actualitate | Internaţional
Kim Jong Un
Mass-media de stat din Coreea de Nord vorbește deja despre călătoria liderului suprem Kim Jong-un în Singapore pentru a se întâlni cu președintele american Donald Trump. Întâlnirea va avea loc în data de 12 iunie. Este o abatere de la comportamentul obișnuit al Phenianului, care nu va prezenta, ca de obicei, informații despre activitățile liderului Kim până când se va afla înapoi în siguranță, în Phenian, scrie BBC.
Informații despre călătoria în Singapore nu au apărut doar la televiziunea coreeană centrală. Agenția de știri KCNA și ziarul Rodong Sinmun au comunicat, de asemenea, nord-coreenilor scopul exact al vizitei dictatorului - să se întâlnească cu președintele Statelor Unite.
Ziarul Rodong Sinmun pare, de asemenea, să pregătească oamenii pentru discuții cu "inamicul", publicând un editorial privind necesitatea Coreei de Nord de a stabili relații cu alte țări.
Orice schimbare în rutina media zilnică a Coreei de Nord înseamnă, de obicei, că se întâmplă ceva important. De obicei, autoritățile de stat nu relatează mișcările liderului suprem în avans , datorită unui nivel de control și paranoia pe care țara îl desfășoara de zeci de ani.
Chiar și cele două călătorii recente ale lui Kim în China, țara vecină, nu au fost făcute publice populației nord-coreene. Dar de data aceasta, mass-media nu numai că a relatat faptul că liderul lor părăsește țara, dar și faptul că se întâlneste cu un om pe care, cu doar șase luni în urmă, îl insultă.
Cetățenilor li se spune în mod tradițional - chiar de la naștere în unele cazuri - că Statele Unite și fosta putere colonială, Japonia, sunt marii dușmani ai poporului peninsulei coreene.
Coreea de Nord și-a schimbat poziționarea în ultimele luni. A vorbit despre o "epocă schimbată", în care se reconsideră vechile certitudini pentru a realiza denuclearizarea și pacea. Țara și-a amplificat, de asemenea, intențiile de a dezvolta o economie prosperă.

Miercuri, 30 mai 2018, 9:28 Actualitate | Esenţial
Foto: Captura YouTube
Ministrul de externe rus Serghei Lavrov va face joi o vizită în Coreea de Nord, unde va avea discuții cu omologul său nord coreean despre situația din peninsulă, informează ministerul afacerilor externe de la Moscova, citat de Reuters. Vizita vine în contextul în care administrația americană negociază încă summitul dintre președintele american Donald Trump și liderul nord coreean Kim Jong Un, summit care a fost pus sub semnul întrebării.
Donald Trump declara în weekend că summitul programat inițial pentru 12 iunie este încă posibil.
Președintele american preciza marți, pe Twitter, că au loc discuții pentru organizarea întâlnirii cu Kim Jong Un, dar și pe alte subiecte. ”Am constitutit o echipă grozavă pentru discuțiile noastre cu Coreea de Nord.
Kim Jong Chol, oficial de rang înalt în Coreea de Nord și fost șef al spionajului, este în SUA, după ce a făcut o oprire la Beijing, călătoria sa fiind făcută probabil în legătură cu un posibil summit între Kim Jong Un și Donald Trump.

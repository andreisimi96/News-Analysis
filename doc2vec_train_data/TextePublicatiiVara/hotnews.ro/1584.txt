Marţi, 19 iunie 2018, 16:07 Actualitate | Esenţial
Klaus Iohannis, declaratii pentru presa
Foto: Captura presidency.ro
Klaus Iohannis a refuzat să comenteze solicitarea procurorilor DIICOT de a respinge numirea lui Felix Bănilă la șefia Direcției, precizând că va răspunde la această chestiune atunci când va lua o decizie.
Întrebat de jurnaliști legat de acest subiect, după întrevederea cu ambasadorii UE la București, președintele a spus că ”răspunsul o să îl aflați atunci când este”. El a adăugat că trebuie să ia o decizie și nu comentează, așa, pe stradă, în fața unei ambasade.
Procurorii DIICOT au decis luni, în Adunarea Generală, să îi trimită preşedintelui Klaus Iohannis o scrisoare în care să îi solicite respingerea propunerii ministrului Justiţiei de numire a lui Felix Bănilă la conducerea Direcției, potrivit unor surse judiciare citate de agenția Mediafax.
Bănilă a declarat marți că așteaptă decizia președintelui și că legea este destul de clară în ceea ce privește pașii procedurali de urmat.

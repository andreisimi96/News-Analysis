Luni, 2 iulie 2018, 20:09 Actualitate | Esenţial
Dacian Ciolos i sotia
Dacian Cioloș a infirmat luni zvonurile că ar divorța, afirmând că este vorba de „minciuni” și încercări de a-l intimida pentru a renunța la proiectul politic pe care l-a demarat.
„Am râs, ca orice om normal la cap când am auzit că vocile din capul comunicatorilor PSD/ALDE au “descoperit” că sunt fiul vitreg al lui Soros. Am crezut că e greu să mi se mai inventeze calomnii asemănătoare, că limita dezinformării a fost atinsă. Se pare că m-am înșelat.
De câteva zile aflu că divorțez, că de fapt sunt versiunea mai latină a lui James Bond cu parfum franțuzesc și alte bazaconii și fantezii.
Toate sunt minciuni. Profit de ocazie să le amintesc celor care continuă să le promoveze ca ne vom vedea în instanță, pentru a le combate”, a scris acesta, pe pagina sa de Facebook, unde a postat o fotografie cu el și soția sa.
Acesta le-a transmis și un mesajor celor care lansează „zvonuri și minciuni" despre el și despre familia sa: „Sunt mai hotărât ca oricând să ajut România să își consolideze statutul de țară europeană, civilizată și prosperă”.
„Celor care îmi sunt alături le spun doar atât: nu vă lăsați manipulați de jocurile unor oameni speriați că își pierd statutul, privilegiile și influența. România trebuie să fie țara oamenilor buni, cinstiți, profesioniști și cu bun simț. O să fac tot ceea ce pot să fie așa”, a mai scris el.

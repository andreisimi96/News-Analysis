​Utile: Substanțe nutritive esențiale pentru organism vara; Osteoporoza:6 moduri pentru a o ţine departe; Vărsăturile, schimbările de comportament și durerile de cap la copii pot fi simptomele tumorilor cerebrale.
Vineri, 15 iunie 2018, 1:16 Revista Presei | Utile
Substanțe nutritive esențiale pentru organism vara. Această vitamină nu trebuie să-ți lipsească vara dacă vrei să te protejezi de razele UV ce îți pot afecta pielea. Nu doar ajută la fortificarea sistemului imunitar, ci și favorizează cicatrizarea în caz de arsuri. Este eficientă și împotriva alergiilor specifice sezonului cald, datorită proprietățiilor antioxidante. În combinație cu alte elemente nutritive, cum ar fi seleniu, vitamina B3 și vitamina C, vitamina E funcționează mai eficient, potrivit  Unica.
Osteoporoza:6 moduri pentru a o ţine departe. Femeile care se apropie de menopauză şi bărbaţii de 60 de ani sunt sunt cei mai expuşi riscului de a face osteoporoză. Încearcă să iei suficient calciu şi vitamina D din alimentele pe care le consumi. Vitamina D se găseşte în mod natural în alimente precum gălbenuşul de ou şi peştele gras. Deşi produsele lactate sunt bogate în calciu, un număr tot mai mare de alimente, cum ar fi sucul de portocale, conţin, de asemenea, calciu, potrivit  CSID.
Vărsăturile, schimbările de comportament și durerile de cap la copii pot fi simptomele tumorilor cerebrale. Schimbarea comportamentului, vărsături dimineața înainte de masă, dureri de cap și pierderea echilibrului – toate sunt simptome care pot anunța prezența unei tumori cerebrale la copii. La fel de îngrijorătoare sunt și convulsiile însoțite sau nu de leșin care pot fi semne ale epilepsiei. O altă situație gravă este și paralizia cerebrală, care prespune o afectare a unei zone din creier, una dintre consecințele pe termen lung fiind spasticitatea, cu dureri, contracturi musculare și afectarea capacității de mișcare, potrivit  Doctorul zilei . 
Ce alimente industriale să eviți dacă vrei să te hrănești sănătos. Mezelurile- acestea sunt făcute din carne de porc, vită, pasăre etc. Problema lor este că sunt bogate în nitrați și nitriți, deși în ultima vreme au apărut mezeluri cu eticheta curată. Acestea însă sunt multe mai scumpe și mai greu de găsit. Acești conservanți fac produsele să devină valabile mai multă vreme fără să se altereze, Pe de altă parte, însă ele sunt nocive pentru organsim, în cantități mari având potențial cancerigen, potrivit  Libertatea.  
5 alimente sănătoase care cresc riscul de îmbolnăvire. Știm că iaurtul este foarte sănătos; este sursă bogată de proteine, calciu și probiotice. Dar iaurtul care conține diverse arome prezintă și o cantitate mare de zahăr, oferindu-le acel gust dulce care poate provoca dependență. recomandat este să se mănânce iaurt simplu, în care poți adăuga tu nuci, semințe de cânepă și fructe. Așa numitele sosurile ”light” pentru salate conțin mai mult sodiu și zahăr - două ingrediente care pot provoca hipertensiune arterială, creștere în greutate și alte afecțiuni cardiovasculare, potrivit Click.
Citeste mai multe despre    utile

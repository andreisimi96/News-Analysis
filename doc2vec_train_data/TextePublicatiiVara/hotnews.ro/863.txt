Sâmbătă, 9 iunie 2018, 22:31 Sport | Roland Garros 2018
Parintii Simonei Halep si Virginia Ruzici
Foto: Adrian Ilincescu/ HotNews.ro
Tatăl Simonei Halep, Stere Halep, a declarat, sâmbătă, că fiica sa va câştiga mai multe Grand Slam-uri după ce a reuşit să "spargă geheaţa" şi s-a impus la Roland Garros, scrie News.ro.
"În fiecare an am venit cu gândul să câştigăm un Grand Slam, Dumnezeu a vrut să fie azi. Cea mai fericită zi a fost când m-am născut cu noroc, mi-a dat Dumnezeu un copil minunat. Va câştiga mai multe Grand Slam-uri, azi a spart gheaţa. Sunt mândru că fata mea a ajuns să reprezinte ţara mea pe acest glob. Le muţumesc lui Hagi şi Popescu că au fost alături de mine, am trecut mai uşor peste momentele grele", a afirmat Stere Halep.
"Le doresc tuturor mamelor să trăiască astfel de clipe. Este o jucătoare completă. A devenit un om cu o mentalitate solidă şi sunt tare mândră de ea, vă doresc la fel tuturor", a declarat Tania Halep, mama Simonei Halep.
Simona Halep, locul I WTA, a câştigat, sâmbătă, turneul de la Roland Garros, după ce a învins-o, în finală, cu scorul de 3-6, 6-4, 6-1, pe americanca Sloane Stephens, locul 10 WTA. În urma acestui succes, primul din carieră la un grand slam, Halep a devenit prima jucătoare română care câştigă un "major", după Virginia Ruzici, care s-a impus, în 1978, tot la French Open.

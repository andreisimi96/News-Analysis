Duminică, 17 iunie 2018, 18:15 Sport | Tenis
Roger Federer, invingator la Stuttgart
Foto: atp/ twitter
Tenismanul elveţian Roger Federer a câştigat duminică turneul ATP de la Stuttgart (Germania), în finala căruia l-a învins cu 6-4, 7-6 (7/3) pe canadianul Milos Raonic, trecându-şi în palmares al 98-lea titlu în circuitul profesionist, scrie Agerpres.
Federer, în vârstă de 36 ani, va reveni luni pe prima poziţie a clasamentului ATP, detronându-l pe spaniolul Rafael Nadal, care a câştigat recent, pentru a 11-a oară în carieră, turneul de Grand Slam de la Roland Garros.
La turneul pe iarbă de la Stuttgart, campionul din Ţara Cantoanelor a revenit în competiţie după aproape trei luni de pauză, renunţând să participe la sezonul pe zgură, aşa cum a procedat şi în anul trecut, de altfel.
Roger Federer va ocupa începând de luni fotoliul de lider mondial, pentru a 310-a săptămână în cariera sa, un record pentru tenisul profesionist.
Elveţianul, care are în palmares cele mai multe titluri de Grand Slam (20), speră să cerească luna viitoare, pentru a noua oară în cariera sa, turneul de la Wimbledon.

Luni, 11 iunie 2018, 2:48 Actualitate | Politic
​Ministrul de Externe, Teodor Meleșcanu, va participa, luni, în Camera Deputaților, la “Ora Guvernului”, o dezbatere pe probleme de actualitate din politica externă a României, la solicitarea grupului parlamentar al PMP, în contextul discuțiilor privind relocarea mutării ambasadei României în Israel, informează Mediafax.
”Dezbateri politice cu participarea domnului Teodor Meleşcanu, ministrul afacerilor externe, la solicitarea Grupului parlamentar al PMP, cu tema
”, figurează pe agenda ședinței deputaților de luni. 
La începutul lunii mai, ministrul de Externe, Teodor Meleşcanu, a declarat că dacă preşedintele Klaus Iohannis nu acceptă analiza Guvernului privind efectele mutării ambasadei României la Ierusalim, atunci se poate ajunge ”din nou la probleme legate de un conflict interinstituţional” şi că poate fi sesizată CCR.  
”În opinia mea, cel puţin, doresc să facem această evaluare şi analiză cât mai rapid cu putinţă şi să prezentăm mai multe alternative, care să fie mutarea sau alte alternative care ar putea să apară la această oră. Sigur, decidenţii politici vor hotărî. În cazul în care vor fi decizii diferite, putem ajunge din nou la probleme legate de un conflict interinstituţional, ne ducem la Curtea Constituţională şi aşa mai departe. Mergem pe toate mecanismele”, a declarat atunci ministrul de Externe, Teodor Meleşcanu. 
Meleșcanu a afirmat, pe 20 mai, la Palatul Parlamentului, că în maximum o lună va fi finalizată analiza privind oportunitatea relocării ambasadei României din Israel de la Tel Aviv la Ierusalim, admiţând că, din punct de vedere al securităţii, există unele riscuri.  
Preşedintele PSD, Liviu Dragnea, a anunţat, în aprilie, că guvernul a a adoptat un memorandum prin care se decide începerea procedurilor pentreu mutarea efectivă a ambasadei de la Tel Aviv la Ierusalim.  
Reprezentanţii Guvernului au susţinut că memorandumul privind mutarea ambasadei României din Israel în Ierusalim a fost înaintat de MAE la categoria ”Documente confidenţiale” şi îşi va păstra caracterul până la o decizie finală.

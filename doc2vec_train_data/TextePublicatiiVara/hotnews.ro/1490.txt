Reexaminarea cerută de Iohannis la Legea 304 privind Organizarea judiciară, respinsă de comisia juridică în cateva secunde
Luni, 18 iunie 2018, 16:35 Actualitate | Politic
Comisia juridică a Camerei Deputaților, condusă de deputatul PSD Eugen Nicolicea, a avut nevoie de aproximativ 10 secunde, imediat după începerea ședinței, pentru a da un vot de respingere a cererii de reexaminare a președintelui Klaus Iohannis la Legea 304 privind Organizarea Judiciară.
Cererea de reexaminare este ultimul instrument de contestare a acestei legi care face parte din pachetul legilor justiției, după ce legea a trecut de mai multe controale de consttituționalitate.
Principala prevedere a legii este înființarea secției speciale pentru investigarea faptelor comise de magistrați.
Cererea de reexaminare va intra la vot final tot luni seară, apoi va merge la Senat, care este cameră decizională.

Protecția Consumatorilor București a oprit de la comercializare 160 de kilograme de hering colorat artificial și vândut sub denumirea de somon
Vineri, 8 iunie 2018, 16:59 Economie | Companii
Comisariatul pentru Protectia Consumatorilor al Municipiului Bucuresti a efectuat în această săptămână un control la firma SC Ocean Fish SRL, după ce a primit o reclamație potrivit căreia un produs "care este vandut sub denumirea de somon, este în realitate hering colorat". După verificări, s-a constatat că produsul reclamat era comercializat sub denumirea MATIAS SALMON, fiind, de fapt, hering colorat artificial. Comisariatul pentru Protecția Consumatorilor al Municipiului București a dispus oprirea temporară a livrării unei cantități de 160 kg Matias Salmon.
Produsul era ambalat in caserole din material plastic, avand o cantitate neta declarata de 200 grame, se arată într-un comunicat de presă.
Potrivit Protecției Consumatorilor, eticheta identificatoare a produsului evidentia la capitolul "Ingrediente": 85 % file hering marinat (file hering, sare, agent maturare somon, conservant: benzoat de sodiu) si 15 % ulei vegetal de floarea - soarelui.
Coloratia naturala a musculaturii heringului este alb - galbuie, iar in urma procesului de preparare, prin utilizarea ingredientului denumit generic "agent maturare somon", culoarea produsului finit devine roz-portocalie. In forma preambalata si avand inscriptionat in campul vizual principal al ambalajului denumirea Matias Salmon, coroborat cu prezenta in lista de ingrediente a agentului de maturare somon, la care se adauga si eventuala amplasare in magazin in spatiul destinat produselor din peste si in vecinatate directa/apropiata cu produse precum somon, creeaza confuzii consumatorilor, se mai arată în comunicatul de presă.
Din verificari a rezultat ca la prepararea fileurilor de hering se utilizeaza Ripener For Pollok (Coal Fish), echivalentul agentului de maturare somon (declarat pe eticheta). Acest amestec este sub forma de pulbere, compus din: agenti acidifianti (E331,E330), sare de gatit, dextroza, potentiator de aroma (E621), informatii care nu apareau detaliate pe eticheta produsului. Din documentatia prezentata, a rezultat ca in momentul dozarii se adauga suplimentar si alte substante, printre care si colorant pentru Pollok (ceea ce confera produsului nuanta roz-portocalie), se precizează în comunicatul de presă al Protecției Consumatorilor.
Potrivit acestuia, a fost dispusă oprirea temporara a livrarii in scop de comercializare a cantitatii de 160 kg Matias Salmon, in valoare de 4800 lei (cantitate aflata in stoc la momentul controlului) si oprirea definitiva de la utilizare a unui numar de 1600 bucati etichete (aflate in stoc) si care se utilizau la etichetarea produsului mentionat. De asemenea, firma în cauză a primit o amendă de 10.000 lei.
Operatorul economic a comunicat la Comisariatul pentru Protectia Consumatorilor al Municipiului Bucuresti faptul ca va informa, in regim de urgenta, Sistemul Rapid de Alerta pentru Alimente şi Furaje privind retragerea voluntara a acestui tip de produs din reteaua de comercializare. De asemenea, va transmite in regim de urgenta cantitatea de produs finit retras de la comercializare din toate loturile din magazine.
Citeste doar ceea ce merita. Urmareste-ne si pe Facebook.
Material susținut de Banca Transilvania​
De ce să-mi duc afacerea și în mediul online? Cum aleg o platformă de eCommerce potrivită business-ului meu? Ce investiții presupune această decizie? Cum reușesc să ajung cât mai repede la clienții mei? Doi specialiști au răspuns întrebărilor antreprenorilor
Vezi răspunsurile pe StartupCafe.ro

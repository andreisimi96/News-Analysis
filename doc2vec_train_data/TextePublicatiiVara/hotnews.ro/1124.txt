Miercuri, 13 iunie 2018, 12:28 Actualitate | Politic
Victor Ponta, la Parlament
Fostul premier Victor Ponta a declarat miercuri, la Parlament, că dacă liderul PSD Liviu Dragnea va primi o condamnare pe 21 iunie, "va arunca țara în aer".
"Dragnea speră să îi iasă blatul și să fie achitat. Dacă nu, dacă va fi condamnat, pregătiți-vă de ce e mai rău. Va arunca țara în aer", a afirmat Ponta, la Parlament.
Ulterior, Ponta a luat cuvântul în ședința plen pentru o declarație ironică: i-a mulțumit președintelui Camerei Deputaților că "după patru mandate de deputat și unul de prim-ministru" a ajuns "în sfârșit la comisia de abuzuri". "Promit că mă voi ocupa mai departe de abuzurile dvs", a spus Ponta.
Magistrații Înaltei Curți de Casație și Justiție au amânat pentru 21 iunie sentința în dosarul angajărilor fictive, în care este inculpat Liviu Dragnea. DNA a solicitat până la 7 ani şi 6 luni de detenţie, dar şi anularea suspendării pedepsei din dosarul Referendumului.

Miercuri, 13 iunie 2018, 8:41 Actualitate | Internaţional
Kim Jong-un si Donald Trump
Președintele american, Donald Trump, și liderul nord-coreean, Kim Jong-un, și-au acceptat reciproc invitațiile de a vizita SUA, respectiv Coreea de Nord, a informat miercuri agenția de presă nord-coreeană KCNA, citată de Reuters. 
”Kim Jong Un l-a invitat pe Trump să vină la Phenian atunci când îi convine, iar Trump l-a invitat de Kim Jong-un să viziteze Statele Unite. Cei doi lideri au acceptat fiecare cu plăcere invitaţia celuilalt”, scrie KCNA, după întâlnirea istorică dintre cei doi. 
”Astăzi am avut o întâlnire istorică, am decis să lăsăm trecutul în urmă. Lumea va vedea o shimbare majoră. Vreau să-mi exprim recunoștința față de președintele Trump pentru că a făcut posibilă această întâlnire”, a declarat Kim Jong-un la sfârșitul summitului cu Donald Trump. 
Trump a vorbit despre ”legătura puternică” ce există între el și Kim. 
”Vreau să-ți spun mulțumesc, președinte Kim, am petrecut mult timp împreună azi, momente foarte intense”, a spus liderul SUA. 
Donald Trump și Kim Jong-un au semnat marți un acord, după discuțiile istorice ținute în Singapore.

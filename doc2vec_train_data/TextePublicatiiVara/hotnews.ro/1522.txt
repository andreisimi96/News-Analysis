Evaluarea Națională 2018 Edu.ro, site-ul Ministerului Educației, a picat înainte de a se afișa rezultalele de la evaluarea națională
Marţi, 19 iunie 2018, 9:05 Actualitate | Educatie
Site-ul Ministerului Educatiei a picat
Edu.ro, site-ul pe care Ministerul Educației trebuie sa publice rezultatele de la evaluarea națională 2018, nu poate fi accesat. Platforma Ministerului Educației a picat chiar în ziua în care absolvenții de clasa a VIII-a află care sunt rezultatele la examenele de Evaluare Națională. Notele de la examenele la Limba română și Matematică sunt afișate la avizierele școlilor, iar cutuma este ca rezultatele să fie publicate și pe portalul Ministerului Educației. Rămâi pe HotNews.ro pentru a vedea rezultatele de la evaluarea națională 2018.
​Calendarul Evaluării Naționale 2018 prevede că rezultatele vor fi afișate astăzi, până la ora 12:00, la avizierele școlare. Acestea sunt primele note obținute de absolvenții de clasa a VIII-a la examen. Elevii care sunt nemulțumiți de rezultate pot să depună contestații, între orele 14:00-19:00. La contestație, fiecare lucrare este evaluată de către doi profesori. În cazul în care notele acordate după reevaluare sunt mai mari sau mai mici cu 1,5 puncte decât nota dinainte de contestații, atunci lucrarea merge la încă doi profesori. 
Notele de la examenele de Matematică și Română contează în admiterea la liceu.   
Părinții pot să ceară comisiei județene de examen să vadă lucrările propriului copil, dar numai după afișarea rezultatelor finale, după soluționarea contestațiilor. “La vizualizarea lucrării/lucrărilor, candidatul minor trebuie să fie însoțit obligatoriu de un părinte/reprezentant legal”, mai spune legislația. Această cerere de vizualizare a lucrării copilului nu poate conduce, însă, nici la recorectare, nici la modificarea notelor.
Calendar Evaluarea Națională 2018
4 - 8 iunie 2018        Înscrierea la evaluarea națională
8 iunie 2018             Încheierea cursurilor pentru clasa a VIII-a
11 iunie 2018           Limba şi literatura română - examen scris
13 iunie 2018            Matematică - examen scris
14 iunie 2018           Limba şi literatura maternă - examen scris
19 iunie 2018            Afişarea rezultatelor înaintea contestațiilor (până la ora 12:00)
19 iunie 2018           Depunerea contestaţiilor (orele 14:00 – 19:00)
20 - 22 iunie 2018    Soluţionarea contestaţiilor
23 iunie 2018           Afişarea rezultatelor finale după soluţionarea contestaţiilor
Ministerul Educației a anunțat că implementarea Regulamentului european pentru protecția datelor personale (GDPR) nu afectează procedura de publicare a rezultatelor de la Evaluarea Națională sau Bacalaureat. Numele și notele de la examen pot fi anonimizate, la cererea elevului sau a părintelui, dar această posibilitate exista și până acum, a spus Ministerul. Detalii aici
Cum se rezolvă contestațiile
La contestații, “notele acordate după reevaluare sunt comparate cu cele acordate în etapa de evaluare inițială. În situația în care se constată o diferență de notare mai mare de 1,5 puncte, în plus sau în minus, între nota de la evaluarea inițială și cea de la contestații, lucrarea este transmisă spre reevaluare altor doi profesori evaluatori. Nota finală, urmare a reevaluării în etapa de soluționare a contestației, este calculată din cele 4 (patru) note, după eliminarea celor două note/valori centrale”, se arată în același ordin. Această notă nu mai poate fi modificată.

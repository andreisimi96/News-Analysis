Marţi, 19 iunie 2018, 19:22 Actualitate | Esenţial
Lia Olguta Vasilescu
Foto: Captura TVR1
Ministrul Muncii, Lia Olguța Vasilescu, a anunțat marți că se are în vedere acordarea unei subvenții lunare în valoare de 2,250 de lei (500 euro) pentru firmele care angajează șomeri sau beneficiari de ajutoare sociale.
Acestă sumă se va va acorda pentru o „perioadă de până la cinci ani”, a precizat Vasilescu, care a menționat că este vorba de un proiect de ordonanță de urgență aflat în prezent în circuitul de avizare.
„Ministerului Muncii merge de acum înainte pe o altă linie, aceea de a nu-i mai sprijini pe cei au capacitatea de muncă dar nu vor să o facă, motiv pentru care ne-am gândit ca să îi sprijinim pe toți cei din mediul de afaceri care vor să facă angajări în perioada următoare”, a argumentat ea.
Subvenții vor primi și firmele care angajează tineri absolvenți, indiferent de forma de învățământ, tineri greu angajabili, marginalizați, persoane cu handicap sau în prag de pensionare.
„Angajatorii vor putea oferi o sumă mult mai mare de bani decât cea acordată de stat”, a adăugat ea.

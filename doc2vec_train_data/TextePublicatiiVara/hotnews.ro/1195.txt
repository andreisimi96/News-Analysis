Joi, 14 iunie 2018, 12:45 Actualitate | Esenţial
Decizia guvernului Canadei de a ridica vizele cetățenilor români a dus la ”creșterea notabilă” a activității de crimă organizată, potrivit un raport declasificat obținut de  Global News.
Potrivit unui raport al Agenției de Servicii Vamale din Canada (CBSA), ”ridicarea vizelor pentru cetăţenii români, la data de 1 decembrie 2017, a produs o creştere notabilă a activităţii grupurilor românești de crimă organizată care vizează Canada".
Oficialii canadieni au admis deja că cererile de azil din partea cetățenilor români au crescut de când guvernul a ridicat vizele. În 2017, au fost depuse și aprobate doar cererile a nouă cetăţeni români. De la începutul anului 2018, au fost înregistrate peste 1.000 astfel de cereri.
Pe de altă parte, raportul subliniază că ridicarea vizelor a dus și la creșterea crimei organizate. 
Astfel, după ridicarea vizelor, odată cu creșterea semnificativă a cererilor de azil a cetățenilor români, a crescu și numărul încercărilor grupurilor de crimă organizată de a intra în Canada.
”Continuăm să lucrăm cu guvernul României pentru a asigura că sistemul nostru funcționează. Discutăm cu ei chiar acum pentru a găsi căi de a asigura că crima organizată că nu folosesc și nu abuzează sistemul de imigrație din Canada”, a spus premierul Justin Trudeau, întrebat de conservatori dacă va menține Canada în siguranță și dacă va reimpune vizele românilor.
Autorităţile canadiene au înăsprit recent condiţiile în care cetăţenii români pot ajunge în Canada. 
Guvernul canadian a anunţat pe 5 iunie 2018 că românii care doresc să intre în ţară dar n-au paşapoarte electronice vor fi obligaţi să solicite viză.

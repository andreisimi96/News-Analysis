Faze tari: Timișorean cercetat de poliție, după ce 2 pisici aflate în grija sa au murit; Paradoxul care explică de ce nu am găsit încă extratereștri; Ce au găsit poliţiştii de frontieră în piticii de grădină aduşi în România
Vineri, 15 iunie 2018, 0:31 Revista Presei | Faze Tari
Sfatul de „bună conduită amoroasă” al unei parlamentare pentru femeile din Rusia pe durata Cupei Mondiale. Președinta Comisiei pentru familie din Duma de Stat le sfătuiește pe femeile din Rusia să nu întrețină relații sexuale cu străini pe durata Campionatului Mondial de Fotbal. Tamara Pletnova spune că un „comportament necorespunzător al femeilor din Rusia” va duce la o „abundență” de familii monoparentale și că „nimic bun nu va ieși din asta”, potrivit  Digi24.
Timișorean cercetat de poliție, după ce 2 pisici aflate în grija sa au murit. Totul a pornit de la postarea unei timișorence, pe Facebook. Tânăra a povestit că a dat tânărului în vârstă de 22 de ani doi pui de pisică, în adopție, în 12 iunie. A păstrat o perioadă legătura cu el, spune ea, însă după aceea bărbatul nu a mai răspuns la mesaje și a blocat-o.Postarea timișorencei a devenit virală, iar oamenii legii au anunțat că au demarat o anchetă în acest caz. Ei l-au chemat, joi, pe tânărul de 22 de ani la audieri care le-a povestit că muta mobilă în locuință, iar la un moment dat un dulap ar fi căzut peste pisici, potrivit  StirileProTv.
Paradoxul care explică de ce nu am găsit încă extratereștri. Ai fi tentat să spui franc: „Păi e simplu, nu s-a găsit niciunul pentru că nu există”. Ei bine, nu știm, dar să zicem că ei există. Cum se face că nici noi, nici ei nu am intrat în contact? În anii 1950 s-a conturat un set de explicații științifice cu privire la acest fenomen chinuitor, care a fost denumit Paradoxul Fermi, după numele celui care l-a teoretizat, Dr. Enrico Fermi. El a descris aparenta contradicție dintre lipsa dovezilor existenței unei civilizații extraterestre și marea probabilitate de a exista viață și pe ale planete, potrivit  Playtech.
Ce au găsit poliţiştii de frontieră în piticii de grădină aduşi în România.”La controalele vamale efectuate pe sensul de intrare în țara noastră, la un autoturism au fost descoperite 2080 de bucăți țigarete ascunse în jardiniere cu flori și pitici de grădină ornamentali. Fapta contravențională a fost sancționată cu amendă în valoare de 5000 lei și confiscarea întregii cantități. Alte cantități de țigări au fost descoperite în portierele din spate, sub bancheta din spate și în locașul frânei de mână la un alt autoturism”, a declarat prefectul județului Maramureș, potrivit  Stirile Pro Tv 
Caz medical rar: o persoană oarbă poate percepe mişcarea. Canning şi-a pierdut vederea în urmă cu 18 ani, după o infecţie respiratorie şi o serie de atacuri cerebrale. La câteva luni după ce s-a trezit oarbă dintr-o comă care a durat 8 săptămâni, a fost surprinsă să vadă o licărire a unei pungi de cadou, precum o fulgerare de lumină verde. Apoi, a început să perceapă, în mod sporadic, şi alte obiecte mişcătoare: coada fiicei sale care se mişca atunci când fata mergea, dar nu şi faţa acesteia, ploaie care se scurge pe fereastră, dar nimic altceva aflat dincolo de geam, şi apă care curgea în chiuvetă, dar nu şi chiuveta plină cu apă, potrivit  Descopera.

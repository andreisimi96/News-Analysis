Luni, 18 iunie 2018, 19:35 Actualitate | Esenţial
Foto: Arhiva personala
Preşedintele sârb Aleksandar Vucic l-a primit pe directorul Serviciului Român de Informaţii (SRI), Eduard Hellvig, luni, la Belgrad, informează agenţia de presă Tanjug, preluată de Agerpres.
Cu această ocazie, preşedintele Serbiei a salutat cooperarea dintre serviciile de securitate ale celor două ţări, reflectată în schimbul de informaţii şi în lupta comună împotriva terorismului, crimei organizate şi a altor riscuri la adresa securităţii, potrivit unui comunicat al Preşedinţiei sârbe.
Potrivit lui Aleksandar Vucic, este nevoie de aprofundarea cooperării şi în combaterea criminalităţii cibernetice şi a altor forme de abuz în tehnologiile informaţiei.
Preşedintele Serbiei a subliniat contribuţia serviciilor de securitate sârb şi român la menţinerea păcii şi stabilităţii în regiune, se mai spune în comunicatul Preşedinţiei sârbe.
În Serbia se află Sebastian Ghiță, care a fugit din România la sfârșitul anului 2017.

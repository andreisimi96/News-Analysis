Marţi, 12 iunie 2018, 23:22 Revista Presei | Subiectele Zilei
Campanie mincinoasa PSD
PSD încearcă printr-o mutare incredibilă să-i ”repereze” onoarea Gabrielei Firea și a postat un material foto și video prin care transmit că Simona Halep a fost aplaudată în Piața Victoriei de sute de mii de oameni și huiduită pe Arena Națională de 20 de mii de oameni. Materialul este distribuit pe paginile de Facebook ale filialelor PSD din țară.
PSD Bucureşti a postat pe pagina de Facebook un film însoţit de mesajul "Ruşinea ţării #Rezist", în care se vorbeşte despre "Manipularea #Rezist" şi despre faptul că a fost huiduit momentul de glorie al Simonei Halep, despre fondatorul grupului Corupţia Ucide, Florin Bădiţă, prezentat ca fiind "fostul consilier al euro-pârâcioasei Monica Macovei". De asemenea, în fllmuleţ se susţine că momentul huiduielilor a fost pregătit cu "minciuni ordinare", începând cu anunţul lui Nicuşor Dan conform căruia Simonei Halep nu i s-a permis de către primărie să se întlnească cu românii într-o piaţă din Bucureşti.
Ultima imagine din film este mesajul "Ruşine! #Rezist! Simona nu merita asta".
Filialele PSD Mehedinți , Ilfov , Constanța , Tulcea şi Giurgiu au postat acelaşi colaj cu imagini cu Simona Halep şi cu trofeul de la Roland Garros, din mesajele prezentate rezultând că "Simona Halep a fost huiduită de 20.000 de fani pe Arena Naţională", luni, în timp ce sâmbătă, când a avut loc mitingul PSD, a fost aplaudată de "sute de mii de români, în Piaţa Victoriei". PSD Tulcea a scris că huiduirea Gabrielei Firea a fost o nedreptate, "a fost o ilogică atitudine cu efect de turmă, pe de-o parte, şi o nedreptate umană, pe de alta".
Victor Ponta pe pagina lui de Facebook : ”Ii rog pe fostii mei colegi din PSD Tulcea , Constanta, Giurgiu, Mehedinti si din alte judete sa stearga repede aceasta mizerie care a fost postata de la Sediul Central al PSD pe conturile organizatiilor locale. Oamenii nu stiu ( asa cum stiu eu) ca aceste materiale mincinoase, manipulatoare si absolut mizerabile sunt gandite si postate direct de la Sediul Central din K10 de un personaj dubios adus de Liviu Dragnea de la Neamt ( numele lui este George Harabagiu, nu poate fi numit “sobolan” ca nu trebuie jigniti sobolanii si asculta doar de “Dom Presedinte”)! Pentru aceste minciuni oribile despre Simona Halep vor fi injurati si sanctionati pe nedrept membrii PSD / va rog - reactionati!”

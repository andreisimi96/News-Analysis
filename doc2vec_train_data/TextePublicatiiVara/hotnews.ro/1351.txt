FOTO Trei adulţi şi un copil de doi ani, răniţi după ce o maşină a căzut în râu de la o înălţime de 9 metri
Sâmbătă, 16 iunie 2018, 10:44 Actualitate | Esenţial
Masina cazuta in rau
Trei adulţi şi un copil de doi ani au fost răniţi, sâmbătă, după ce maşina în care se aflau a căzut în râu, la Timişul de Sus, în judeţul Braşov. Diferenţa de nivel dintre Drumul Naţional 1 şi râu este de aproximativ nouă metri, transmite news.ro.
Reprezentanţii ISU Braşov au anunţat, sâmbătă, că mai multe echipaje au intervenit pe DN 1, în localitatea Timişul de Sus.
”Un autoturism a căzut în râu. Sunt patru victime, trei adulţi şi un copil de doi ani”, au anunţat reprezentanţii ISU.
Potrivit acestora, cele patru victime sunt conştiente, o femeie fiind în stare mai gravă după ce a suferit multiple contuzii şi traumatisme.
Diferenţa de nivel între DN 1 şi râul în care s-a răsturnat maşina este de nouă metri.
Masina cazuta in rau 2
Masina cazuta in rau 3

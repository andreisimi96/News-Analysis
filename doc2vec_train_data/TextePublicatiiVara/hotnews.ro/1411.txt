Duminică, 17 iunie 2018, 17:56 Actualitate | Internaţional
Foto: Captura video 6abc.com
Cel puţin 20 de persoane, printre care şi un băiat de 13 ani, au fost rănite într-un atac armat comis la un festival din Trenton, statul american New Jersey, scrie News.ro citând BBC.
Poliţia a informat că cel puţin doi oameni au deschis focul la ora locală 03:00, când aproximativ 1.000 de persoane erau prezente la festival.
Unul dintre suspecţi, un bărbat în vârstă de 33 de ani, a fost împuşcat mortal, iar încă o persoană se află în custodia poliţiei.
Patru persoane dintre cele rănite se află în stare critică.
Unul dintre cei prezenţi, Angelo Nicolo, a declarat pentru presa americană că era la festival cu fratele său şi a auzit zgomote  puternice, moment în care oamenii au început să fugă în stradă.
"Am văzut doi poliţişti cum escortau un bărbat care era împuşcat în picior. L-au bandajat şi l-au evacuat", a declarat Nicolo.
Organizatorii au comunicat pe pagina de Facebook a festivalului că sunt "şocaţi" şi "întristaţi" de ce s-a întâmplat.
"Ne doare inima iar ochii ne sunt înceţoşaţi, dar determinarea noastră de a face din Trenton un oraş mai bun prin creativitate şi inspiraţie nu va înceta niciodată", se arată în postarea lor de pe Facebook.
"We turn around and everybody's running down the street. All hell broke loose." Shooting at Trenton arts festival leaves 20 injured, including 13-year-old boy https://t.co/yL0JBIEfPH pic.twitter.com/u6cXKkJunF

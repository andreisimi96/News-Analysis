Luni, 18 iunie 2018, 18:43 Economie | Media & Publicitate
Sondaj Reuters increderea in stiri
Foto: Reuters Institute
România TV și Antena 3 - pe ultimele locuri în clasamentul încrederii publicului, Digi 24 și TVR - în topul audiențelor, iar știrile false - subiecte populare de discuție pentru publicul larg. Așa ar arăta imaginea pieței media din România, dacă am reduce-o doar la publicul cu acces la Internet, după cum reiese din sondajul Digital News Report 2018, realizat de Reuters Institute.
Studiul internațional, făcut public săptămâna trecută , este disponibil aici . Luni, autoarea segmentului referitor la România, Raluca Radu, a detaliat rezultatele pentru piața locală, comparând datele cu cele obținute la nivel internațional.
Sondajul pe care se bazează studiul este prezentat ca fiind relevant pentru publicul românesc utilizator de Internet, marja declarată de eroare pentru România fiind de +/-2,17%. Eșantionul folosit pe plan local a fost de 2048 de persoane, luându-se în calcul un grad de răspândire a Internetului de 63%.
Cum se compară principalele rezultate obținute în sondajul Reuters, ce ia în considerare exclusiv publicul cu acces la net, și cele oferite de piața românească sau de alte studii ce iau în considerare populația României? Diferențele sunt substanțiale.
AUDIENȚE / UTILIZAREA DIVERSELOR MEDII
Raportul Reuters separă media tradiționale (TV, radio, print) de cele online. În privința primelor, se remarcă faptul că Digi24 - stație care în clasamentul audiențelor este urmărită de 5-7 ori mai puțini oameni decât liderii pieței TV de știri, Antena 3 și România TV , apare aici pe locul 2, după Pro TV și înainte chiar de Antena 1.
Este vorba despre răspunsul respondenților referitor la utilizarea săptămânală a diverselor medii
ÎNCREDEREA ÎN BRANDURI MEDIA
Televiziuni care, "în viața reală", apar în topul audiențelor, deci ar beneficia cel puțin teoretic de un grad important de încredere, figurează la finalul clasamentului, în studiul Reuters. Astfel, România TV și Antena 3 au cel mai scăzut grad de încredere dintr-un total de 15 media luate în considerare. În același timp, pe lângă liderul Pro TV, pe primele locuri mai apar Ziarul Financiar, Televiziunea publică și Digi 24 - instituții media cu audiențe mult mai mici decât alte instituții de presă scrisă și TV.
UTILIZAREA DIVERSELOR MEDII
Participanții la sondajul Reuters spun că se informează din/de la:
online (inclusiv social media) - 88%
TV - 82%

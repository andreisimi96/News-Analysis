Guvernul spune una, adevărul este altul. Cine cumpără titlurile de stat Tezaur dedicate populației va rămâne cu banii blocați 5 ani
Luni, 11 iunie 2018, 9:04 Economie | Finanţe & Bănci
Guvernul a dezinformat vineri populația prin vocea purtătorului de cuvânt, Nelu Barbu, în ceea ce privește titlurile de stat pentru populație. Acesta a afirmat că certificatele vor putea fi răscumpărate prin bursă, ceea ce este fals, conform unor surse din Ministerul Finanțelor Publice (MFP). Cu alte cuvinte, cine cumpără certificatele este obligat să aștepte cinci ani până să își recupereze investiția inițială, titlurile fiind nominale și netransmisibile.
Titlurile vor avea valoarea de un leu, iar mecanismul se subscriere este unul simplu.
Persoana interesată trebuie să meargă la Poștă sau la unitățile Trezoreriei și să compleze formularul de subscripție.
La trezorerie poți să faci și virament pentru că noi avem conturi și sunt niște conturi de subcripție. Deci poți să virezi banii din sistemul bancar și banii ăia poți să îi tranformi în certificate.
Pe de altă parte, la Poștă se va accepta doar numerar
Surse din Ministerul de Finanțe au declarat, pentru HotNews.ro, că este posibil ca cei de la Guvern să fi confundat Programul Tezaur cu Fidelis.
Iată declarația lui Nelu Barbu:
"Răscumpărarea titlurilor se va putea face în orice moment pe bursă și instrumentul are o serie de beneficii. În primul rând, impulsionarea economisirii în pofida consumului, acordarea unei dobânzi net superioare celei din sistemul bancar, undeva la peste 4% pe an. Dobânda pentru titlurile de stat nu se impozitează, statul garantează integral contravaloarea acestor titluri de stat indiferent de sumă. Prin aceste titluri de stat se pot garanta credite pentru investiții, construcții".
Statul își propune să încaseze, în acest an, 4 miliarde de lei de la populație.

VIDEO FOTOGALERIE CM 2018: Belgia vs Japonia 3-2 / Belgia, în sferturi după ce a fost condusă cu 2-0; Chadli a înscris golul victoriei în ultimele secunde
Luni, 2 iulie 2018, 20:20 Sport | Fotbal
Chadli, eroul Belgiei in partida cu Japonia
Foto: fifa/ getty
Rostov Arena a găzduit un meci nebun între Belgia și Japonia. În minutul 68, niponii conduceau cu 2-0, elevii lui Roberto Martinez erau total dezorientați după ce au încasat două goluri în patru minute (Haraguchi 48' și Inui 52') și părea că ne îndreptăm spre o mare surpriză. Japonezii s-au văzut însă câștigători mult prea devreme, iar "dracii roșii" au avut o revenire fabuloasă. Vertonghen (69') și Fellaini (74') au restabilit egalitatea în decurs de cinci minute, iar Chadli a înscris golul calificării în ultimele secunde ale partidei, când toată lumea se pregătea să vadă prelungiri.
În sferturi se anunță un duel de foc între Brazilia și Belgia. Partida va avea loc pe 6 iulie, de la ora 21:00, la Kazan.
Mijlocaşul Eden Hazard a fost desemnat jucătorul meciului Belgia vs Japonia.
Click aici pentru a vedea rezumatul confruntării.
Desfășurarea livetext a partidei Belgia vs Japonia:
Final de meci. Belgia - Japonia 3-2. Belgia merge in sferturile CM dupa un meci de infarct, fiind condusa cu 2-0.
90+4' Gool Belgia! Contraatac rapid al "dracilor rosii". Meunier centreaza de pe partea dreapta in careu, Lukaku lasa mingea pentru Chadli, care finalizeaza simplu si spulbera visul japonezilor. Belgia - Japonia 3-2.
90' Se arata patru minute de prelungiri.
89' Courtois se intinde si respinge in corner o reluare gresita spre propria poarta a lui Witsel.
85' Belgia este aproape de 3-2! Kawashima are o dubla parada salvatoare la loviturile de cap trimise de Chadli si Lukaku. Ce interventii a avut portarul Japoniei! Belgia putea inchide meciul.
81' Dubla schimbare in echipa Japoniei: ies Shibasaki si Haraguchi, intra Yamaguchi si Honda
74' Gool Belgia! Hazard centreaza din partea dreapta, iar nou-intratul Fellaini egaleaza cu o lovitura de cap din sase metri. Niponii s-au vazut prea repede castigatori, iar Belgia a reusit sa restabileasca egalitatea. Belgia - Japonia 2-2.
69' Gool Belgia! Cornerul s-a dovedit a fi benefic pentru belgieni. Kawashima a respins defectuos, mingea a ajuns la Nagatomo, care a vrut sa indeparteze pericolul, dar nu a facut decat sa ii aseze mingea pe cap lui Vertonghen. Executia fundasului lui Tottenham l-a facut pe Kawashima sa para un simplu spectator. Belgia - Japonia 1-2.
67' Meunier trimite din nou in fata portii, la primire e acelasi Lukaku, dar mingea e respinsa in corner de un adversar
65' Dubla schimbare in echipa Belgiei! Fellaini ii ia locul lui Mertens, iar Chaldi il inlocuieste pe Carrasco.
62' Ocazie pentru Belgia! Meunier centreaza perfect in fata portii, Lukaku se inalta si loveste mingea cu capul, dar rateaza tinta.
52' Gool Japonia! Kagawa paseaza scurt pentru Inui, iar mijlocasul marcheaza cu un sut superb din afara careului. Plonjonul lui Courtois a fost inutil. Meciul se transforma intr-un cosmar pentru belgieni. Belgia -Japonia 0-2.
49' Belgienii dau replica imediat, nu au timp de pierdut! Mertens il serveste perfect pe Eden Hazard, iar jucatorul lui Chelsea ia la tinta bara din stanga lui Kawashima.
48' Gool Japonia! Haraguchi deschide scorul cu un sut la coltul lung, dupa o gafa in aparare a lui Vertonghen. Belgia - Japonia 0-1.
46' S-a reluat meciul. Nicio schimbare in cele doua echipe.
S-a incheiat prima repriza. Belgia - Japonia 0-0.
45' Prima repriza este prelungita cu un minut
44' Courtois le da emotii belgienilor! Nagatomo trage din unghi, mingea e deviata de Osako, iar Courtois e aproape sa comita o gafa de proportii. Scapa mingea printre degete, dar se redreseaza la timp si o prinde inainte sa ajunga in poarta. Osaka a fost luat si el prin surprindere si nu a mai reactionat in niciun fel.
40' Primul cartonas galben al meciului il vede Shibasak, pentru un fault asupra lui Eden Hazard.
31' Contraatac al Japoniei! Kagawa intra in careu si scoate in lateral pentru Nagatomo. Fundasul stanga centreaza, iar Osaka reia cu capul de langa Vertonghen. Mingea ajunge in bratele lui Courtois.
28' Kompany reia incredibil o centrare care parea pierduta, dar mingea se duce paralel cu linia portii. Este asediu la poarta lui Kawashima, dar tabela ramane inca neschimbata.
26' Ocazie mare pentru Belgia! Mertens trimite o centrare perfecta in fata portii. Lukaku il depaseste usor pe Yoshida, dar se incurca in preluare si nu reuseste sa trimita mingea in plasa. Japonezii reusesc sa indeparteze pericolul.
17' Aflat cu spatele la poarta, Lukaku primeste o pasa in careu, incearca sa suteze printre doi adversari, dar mingea este deviata in corner.
15' Hazard scoate in centru pentru Witsel, insa sutul acestuia este deviat si se duce peste poarta japonezilor.
8' Carrasco ajunge intr-o pozitie buna pentru sut, centrala, dar intarzie executia si japonezii inchid foarte bine spatiile. Faza se stinge, nicio emotie pentru portarul Kawashima.
1' Niponii recupereaza repede, ajung in preajma careului belgienilor si Kagawa trimite primul sut spre poarta. Mingea nu a trecut departe de bara portii aparate de Courtois.
1' A inceput confruntarea de pe Rostov Arena. Belgia a avut lovitura de start.
Invingatoarea dintre Belgia si Japonia va intalni in sferturi Brazilia, care a trecut cu 2-0 de Mexic.
Jucatorii au patruns pe teren. Se intoneaza imnurile celor doua tari. Japonia nu a trecut niciodata de optimi la Campionatul Mondial, aflandu-se pentru a treia oara in aceasta faza.
Cu victorii pe linie în faza grupelor, Belgia va încerca să obțină astăzi calificarea în sferturile Campionatului Mondial din Rusia. Adversara "diavolilor roșii" este Japonia, echipă ajunsă în optimi grație punctajului din clasamentul Fair Play. Partida se va disputa de la ora 21:00, pe Rostov Arena, putând fi urmărită in direct pe TVR 1, TVR HD și LiveText pe HotNews.ro.
Echipele de start:
Belgia: Thibaut Courtois - Jan Vertonghen, Vincent Kompany, Toby Alderweireld - Axel Witsel, Kevin De Bruyne, Yannick Carrasco, Thomas Meunier - Dries Mertens, Eden Hazard - Romelu Lukaku. Selecționer: R. Martinez
Japonia: Eiji Kawashima - Hiroki Sakai, Maya Yoshida, Gen Shoji, Yuto Nagatomo - Makoto Hasebe, Gaku Shibasaki - Genki Haraguchi, Shinji Kagawa, Takashi Inui - Yuya Osako. Selecționer: A. Nishino.
Arbitru: Malang Diedhiou (Senegal)
Rezultatele înregistrate de cele două echipe în faza grupelor:
Belgia - Panama 3-0

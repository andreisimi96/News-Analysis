Miercuri, 13 iunie 2018, 9:08 Economie | Finanţe & Bănci
Numarul mare si in crestere al pensionarilor pune serioase probleme bugetelor de pensii
Numărul mediu de pensionari a fost de 5,22 milioane în primul trimestru din acest an, cu 6000 mai puțin decât în trimestrul precedent, a anunțat miercuri Institutul Național de Statistică. Potrivit datelor comunicate, pensia medie lunară a fost de 1122 lei, mai mică cu 0,9% faţă de trimestrul precedent, iar raportul dintre pensia medie nominală netă de asigurări sociale de stat (pentru limită de vârstă cu stagiu complet de cotizare, fără impozit ṣi contribuṭia de asigurări sociale de sănătate) şi salariul mediu net a fost de 51,3% (comparativ cu 52,5% în trimestrul precedent).
Raportul pe total dintre numărul mediu de pensionari de asigurări sociale de stat şi cel al salariaţilor a fost de 9 la 10; acest raport prezintă variaţii semnificative în profil teritorial, de la numai 5 pensionari la 10 salariaţi în Municipiul Bucureşti, la 16 pensionari la 10 salariaṭi în judeţul Teleorman, 15 la 10 în Giurgiu ṣi Vaslui ṣi 14 la 10 în Botoṣani, Călăraṣi, Dâmboviṭa ṣi Neamṭ.
Pensia medie de asigurări sociale de stat a variat cu discrepanţe semnificative în profil teritorial, ecartul dintre valoarea minimă şi cea maximă fiind de 503 de lei (860 lei în judeţul Botoṣani, 864 lei Giurgiu, 885 lei Vrancea  faţă de 1363 lei în Municipiul Bucureşti, 1356 lei Hunedoara ṣi 1279 lei în judeṭul Braṣov).
Pensionarii de asigurări sociale deţin ponderea majoritară (99,9%) în numărul total de pensionari. Pensionarii de asigurări sociale de stat reprezintă 89,8% în totalul celor de asigurări sociale.
Pe categorii de pensii, numărul pensionarilor pentru limită de vârstă a fost preponderent (76,5%) în cadrul pensionarilor de asigurări sociale. Pensionarii cuprinşi în categoriile de pensii – anticipată şi anticipată parţial ­­- au reprezentat 2,1%

Joi, 14 iunie 2018, 11:37 Economie | Finanţe & Bănci
Mugur Isarescu, guvernatorul BNR
”În Rapirtul din acest an, evidențiem creșterea riscului de nerambursare al creditelor. Acest lucru are multe cauze, inclusiv câteva inițiative legislative neinspirate. În raport veți mai găsi elemente legate de creditul pe termen lung. Băncile dau credite pe 20-25 de ani. S-a ridicat problema dacă băncile pot da credite pe asemenea termene. Recent, un guvernator de bancă centrală spunea că aspirația de a avea o casă este o aspirație constructivă. Soluția de a realiza această aspirație este creditul ipotecar. Eu am trăit în copilăria mea maniera în care se făceau case. Nu erau pe atunci credite...reușeai după 20-30 de ani să-ți construiești casa. Se spune că cei care și-au luat case au devenit robii băncilor. Nu e adevărat. Ei au devenit prizonierii propriilor aspirații”, a spus joi Guvernatorul BNR Mugur Isărescu, la prezentarea celei de-a XV-a ediții a Raportului privind stabilitatea.
Ce a mai spus joi, Isărescu:
A-ți cumpăra o casă, a porni din tinerețe cu o casă și încă una mobilată este un lucru extrem de serios. Și sper ca prin acest Raport să provocăm o discuție foarte serioasă despre creditul ipotecar.
Încercăm să găsim un echilibru să dăm un dozaj între efortul mare şi aspiraţii. Trebuie să fie un echilibru între riscurile pe care şi le asumă atât creditorul cât şi debitorul. Legile trebuie să fie bine construite, riscurile bine administrate
Trăim un paradox: există această aspirație care pune presiune pe reditul imobiliar. Dar asistăm și la o dezintermediere financiară. Avem cea mai scăzută intermediere financiară din Europa. Este adevărat, cifrele sunt deformate de doi factori : sistemul bancar din România a procedat la cea mai rapidă şi curăţire a bilanţului, iar o parte din firmele cu capital străin şi multinaţionalele se împrumută din exterior.
Volumul creditului pare să fie mai mult, dar datoria externă privată pe PIB este mai mare. Există o anumită explicaţie pentru această scăzută intermediere financiară. Noi la BNR nu ne speriem neapărat de cifre, dar vedem tendinţa. Lumea vrea mai multe credite, intermedierea scade, şi scade din creditul acordat economiei reale.
Am auzit explicații cum că băncile suflă și în iaurt și nu mai vor să finanțeze companiile. E posibil! Pe de altă parte, sunt puține companii bancabile. Și nu putem obliga o bancă să dea credite neperformante....
Sectorul bancar este dominant în cadrul sistemului financiar. A pune în contrapondere sistemul bancar cu evoluția economiei nu este cea mai înțeleaptă abordare. Creșterea capitalizării, reducerea semnificativă a credtelor neperformante și creșterea industriei bacare sunt semne pozitive care merită salutate.
Cu toate acestea ne aflăm la începutul unui nou ciclu. Perioada dobânzilor negative și dobânzi foarte scăzute s-a încheiat. Din acest punct de vedere, comparațiile care se fac la ROBOR că sunt noi recorduri, nu sunt corecte. Dobânzile în România sunt încă scăzute și nu știm unde se va încheia noul ciclu.
Raportul a fost aprobat în unanimitate de Consiliul de Administrație. Scopul acestui raport de a identifica vulnerabilitîțile cheie ale sistemului financiar care ar putea amplifica șocurile interne și internaționale. Nu este un raport despre previziuni, ci un raport care evaluează riscuri. FMI consideră stabilitatea financiară un bun public. Noi am mai spus că stabilitatea financiară este ca sănătatea- îți dai seama de importanța ei abia atunci când n-o ai.  Ne-am dat acordul pentru publicarea nu doar a Raportului FMI ci și a notelor tehnice suplimentare, considerând că transparența e foarte importantă.
În final, Isărescu a amintim două citate din Eugen Carada, fondatorul Băncii Naționale. Primul: Să nu datorezi niciodată mai mult de jumătate din ceea ce poţi plăti uşor. Al doilea sfat sau citat: Dacă ai înşelat vreodată o unitate de credit, ea este pentru tine o fântână secată.

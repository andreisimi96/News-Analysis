Miercuri, 13 iunie 2018, 10:53 Actualitate | Opinii
Foto: Arhiva personala
Marea întrebare a momentului este cum Președintele Iohannis poate aplica Decizia CCR 358/2018 fără a pune în pericol statul de drept. Cotroceniul întârzie anunțarea unei strategii constituționale și politice, o întârziere ce devine îngrijorătoare. Este adevărat că, după cum a menționat Președintele, decizia CCR este complexă, aducerea procurorilor în subordinea Ministrului justiției având un efect potențial devastator asupra statului de drept. Președintele trebuie să răspundă deciziei CCR printr-o strategie cel puțin la fel de complexă. Premisele acestei strategii trebuie să fie (1) că Președintele are datoria de a critica decizia CCR însă are obligația de a aplica dispozițiile concrete;  (2) că Președintele trebuie să folosească la maxim mecanismele politice și constituționale de protecție a procurorilor pe care le oferă Decizia CCR 358/2018 și (3) dat fiind că efectele unei decizii CCR pot fi modificate doar prin schimbarea textului constituțional sau printr-o nouă decizie CCR, răspunsul Președintelui trebuie să includă o strategie pe termen lung în aceste direcții.
Pe baza acestor premise, se poate formula următoarea strategie în 5 pași:
1.    Revocarea sau acceptarea demisiei d-nei Kövesi. Oricât de dificil ar fi de acceptat de către criticii îndreptățiți ai Deciziei CCR 358/2018, Președintele nu poate evita revocarea (sau acceptarea demisiei) d-nei Kövesi. Dispoziția Curții, care are suportul a 6 din cei 9 judecători, impune negru pe alb obligația Președintelui de a o revoca pe d-na Kövesi.  Aplicarea acestei dispoziții este, folosind termenii Președintelui Iohannis, mecanică.
Nu e exclus ca la Cotroceni să se studieze în aceste momente în ce condiții Președintele ar putea în continuare respinge cererea (sau cumva genera o nouă cerere din partea Ministrului justiției) de revocare a d-nei Kövesi pe motive de legalitate, spre deosebire de motive de oportunitate, forțîndu-se astfel o dispută în contencios administrativ. E evident că în viitor vom întâlni asemenea dispute în contencios, când instanțele administrative vor fi chemate să aplice, și implicit să interpreteze, criteriile de legalitate enumerate în Decizia CCR 358/2018. Însă, în cazul particular al d-nei Kövesi, în care CCR a impus deja explicit revocarea prin decret prezidențial, e greu de văzut cum o asemenea strategie a Președintelui nu ar încalcă decizia CCR.
Citește restul articolului pe contributors.ro

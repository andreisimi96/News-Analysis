Duminică, 10 iunie 2018, 10:05 Actualitate | Esenţial
Foto: Wikimedia Commons
Preşedintele american Donald Trump s-a răzgândit în acest weekend contra aliaţilor din Europa şi Canada, pe care i-a ameninţat cu taxe vamale mari, după summitul G7 care s-a încheiat cu un eşec, scrie AFP, citată de news.ro.   
Sâmbătă, Donald Trump şi-a retras brusc sprijinul în comuncatul final al summitului care a durat două zile la Malbaie (Québec, în estul Canadei), în ciuda compromisului privind comerţul. 
Preşedintele american şi delegaţia sa au aprobat totuşi acest document în 28 de puncte penibil negociat de "Grupul celor şapte" (Statele Unite, Canada, Regatul Unit, Franţa, Germania, Italia, Japonia) .
Prim-ministrul Canadei, ţară lovită ca şi Europa şi restul lumii de noile taxe vamale impuse de americani pentru oţel şi aluminiu, a spus că aceste taxe sunt "o insultă". 
Urmând exemplul Uniunii Europene, el a confirmat represalii în iulie. "Canadienii sunt politicoşi şi rezonabili, dar nu ne vom lăsa îmbrânciţi", a declarat prim-ministrul. 
Câteva ore mai târziu, deranjat de aceste cuvinte, Trump a scris pe Twitter, din Air Force one, că a ordonat reprezentanţilor săi să retragă sigiliul american din comunicatul final.
Based on Justin’s false statements at his news conference, and the fact that Canada is charging massive Tariffs to our U.S. farmers, workers and companies, I have instructed our U.S. Reps not to endorse the Communique as we look at Tariffs on automobiles flooding the U.S. Market!
— Donald J. Trump (@realDonaldTrump) June 9, 2018
El l-a numit totodată pe Justin Trudeau o persoană "necinstită şi slabă"... după ce a spus înainte că relaţiile bilaterale nu au fost niciodată mai bune în istoria celor două ţări. În plus, Donald Trump a reînnoit ameninţarea asupra tarifelor pentru maşinile europene şi străine importate de Statele Unite.
PM Justin Trudeau of Canada acted so meek and mild during our @G7 meetings only to give a news conference after I left saying that, “US Tariffs were kind of insulting” and he “will not be pushed around.” Very dishonest & weak. Our Tariffs are in response to his of 270% on dairy!
— Donald J. Trump (@realDonaldTrump) June 9, 2018
Liderii G7 au părăsit Malbaie după ce Donald Trump a decis să rupă acordul de la finalul summitului. 
Printre alte subiecte de discordie s-a aflat şi respingerea de către G7 a propunerii lui Trump de a reintegra în "club" Rusia, exclusă în 2014 din cauza anexării peninsulei Crimeea, cerând Moscovei să înceteze "să submineze sistemele democratice". 
Donald Trump va ateriza la ora locală 20.00 la Singapore, duminică, pentru un alt summit, cu Kim Jong Un, şi despre care s-a arătat "cu adevărat încrezător".

Mitingul PSD blochează centrul Bucureștiului. Restricțiile de trafic anunțate de Brigada Rutieră pentru evenimentele de sâmbătă din Capitală
Vineri, 8 iunie 2018, 16:17 Actualitate | Esenţial
Restricii miting PSD
Foto: Brigada Rutiera Bucuresti
​Mitingul PSD de sâmbătă blochează Bucureștiul de la Casa Presei până în Piața Romană, Brigada Rutieră anunțând restricții de trafic începând cu o ora 14.00. Nu sunt însă singurele, accesul auto fiind restricționat și în alte zone din cauza altori manifestări autorizate de Primăria Capitalei. 
Restrictiile de trafic anunțate de Brigada Rutieră pentru sâmbătă, 9 iunie, cu ocazia mitingului PSD: 
Începând cu ora 14.00, se va restricţiona traficul rutier pe Şos. Kiseleff, de la Arcul de Triumf până la Piaţa Victoriei, respectiv Şos. Kiseleff, de la Arcul de Triumf până la Piaţa Presei Libere (zona central - mediană, gradual, în funcţie de sosirea participanţilor); 
- se va restricţiona traficul şi pe Str. Paris de la Piața Quito și până la Piața Victoriei;
- pe  Str. Arh. Ion Mincu cu excepția riveranilor;
- breteaua care leagă Bd. Iancu de Hunedoara de Piața Victoriei;
- breteaua care leagă Șos. Nicolae Titulescu de Piața Victoriei;
- Bd. Lascăr Catargiu între Piața Romană și Piața Victoriei, precum și străzile care acced în acestea;
- Cal. Victoriei între Piața Victoriei și Bd. Dacia, precum și străzile care acced în acestea;
- Bd. Aviatorilor între Piața Charles de Gaulle și Piața Victoriei;
Totodată, nu se va permite accesul în Piața Victoriei dinspre Bd. Ion Mihalache, Șos. Nicolae Titulescu, Str. Buzești.
-Cal. Dorobanți – Șos. Ștefan cel Mare – Cal. Moșilor – Piața Universității;
-Bd. Ion Mihalache – Bd. Mareșal Averescu – Bd. Mărăști – Piața Montreal – Șos. București-Ploiești. 
Brigada Rutieră anunță și alte restricții de trafic cu ocazia altor evenimente autorizate în București. 
Eveniment: RACE FOR THE CURE ROMÂNIA pe traseul Parcul Regele Mihai I, intrarea Charles de Gaulle – Aleea Cariatidelor  – Bd.Constantin Prezan (restricționare banda I de circulație) – Arcul de Triumf – Şos. Kiseleff (restricționare banda I de circulației între Arcul de Triumf și Piața Presei Libere) – intrare în parc pe Aleea din Rondul de la Piața Presei Libere – spre coloana Monument – aleile parcului, pe lângă Lacul Regelui Mihai I, trecând prin Insula Trandafirilor, pe lângă Teatrul de Vară – Roaba de Cultură, ieșind pe breteaua și trotuarul adiacente parcului, pe Bd. Aviatorilor (fără restricționare trafic rutier) – finish în zona Fântânii Modura.
Restrictii auto între orele 07.00-15.00: pe breteaua adiacentă Parcului Regele Mihai I, perimetrul cuprins între Piața Beijing (intrare Pescăruși) și Piața Charles de Gaulle, iar între orele 06.00 – 21.00, se va închide breteaua din fața statuii Charles de Gaulle de la intrarea în Parcul Regele Mihai I. 
Rute alternative: Arcul de Triumf – Bd. Mareșal Alexandru Averescu – Bd.Ion Mihalache – Str. Buzești;
Bd. Ion Mihalache – Bd. Banul Manta – Șos. Nicolae Titulescu – Piața Victoriei – Bd. Iancu de Hunedoara – Șos. Ștefan cel Mare
Eveniment: MARȘUL DIVERSITĂȚII pe traseul Piața Victoriei-Calea Victoriei-Bd. Regina Elisabeta - Piața Universității. 
Restricții auto între orelele 17:45-19.30 pe traseul Piața Victoriei-Calea Victoriei-Bd. Regina Elisabeta - Piața Universității.
Rute alternative: -Str. Buzești –Str. Berzei – Splaiul Independenței; Eveniment: MARȘUL NORMALITĂȚII între orele 13.30 – 15.30, pe traseul: -Piaţa Victoriei – Bd. Lascăr Catargiu – Piața Romană – Bd. Magheru – Bd. Nicolae Bălcescu – Piața Universității – Bd. I.C. Brătianu deasupra pasajului – str. Halelor – Splaiul Independenței – Piciorul Pantei (de la Dealul Patriarhiei). 
Deplasarea participanţilor se va face pe banda I și II de circulaţie.
Rute alternative: -Piața Victoriei – Calea Victoriei – Piața Națiunile Unite; -Piața Victoriei – Str. Buzești – Str. Berzei – Splaiul Independenței; -Piața Victoriei – Bd. Iancu de Hunedoara – Șos. Ștefan cel Mare.

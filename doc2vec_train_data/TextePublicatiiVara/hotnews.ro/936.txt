Luni, 11 iunie 2018, 10:38 Science - Stiintele vietii
Cercetatorii au studiat culoarea parului la 300.000 de persoane
Oamenii de ştiinţă au descoperit peste o sută de gene care influenţează culoarea părului uman, transmite Xinhua, citată de  Agerpres .
Cercetători de la Institutul Genomic din Beijing din cadrul Academiei de Ştiinţe din China (CAS), în parteneriat cu alte instituţii străine, au studiat eşantioane multietnice pentru a determina cu precizie culoarea părului a aproape 300.000 de persoane prin analizarea relaţiei dintre nuanţa firelor şi peste opt milioane de gene, se arată într-un articol publicat în China Youth Daily.
Oamenii de ştiinţă au descoperit că peste o sută de gene influenţează culoarea părului.
Pe baza noilor concluzii se poate prezice cu acurateţe culoarea părului unei persoane.
Descoperirea are o gamă largă de aplicaţii, printre domeniile în care poate fi utilă numărându-se investigaţiile poliţiei, permiţându-le autorităţilor să determine culoarea părului unei persoane neidentificate care a comis infracţiuni pe baza unei mostre ADN

Caru cu vedete: Uite ce a ajuns să facă Viorel Lis pentru o masă în oraș; Puya și Sișu, pe lista audiaților în cazul morții suspecte de la Brăila!; Iubita lui Gheorghe Turda, cu decolteul sexy la înmormântarea Mariei Butaciu
Vineri, 15 iunie 2018, 1:59 Revista Presei | Vedete
Uite ce a ajuns să facă Viorel Lis pentru o masă în oraș. Ieri, fostul primar al Capitalei a postat pe contul de Facebook o fotografie, în care ţine în braţe un ursuleţ, un buchet imens de trandafiri roz, şi două pâini. Oana (40 de ani), soţia lui, a povestit despre această reclamă la o florărie: ”Îl ajutăm pe un prieten, nu facem publicitate pe bani. Ne scoate la o masă în oraş sau dacă Viorel vrea să vină acasă cu un buchet de flori, ia de la ei. Mai merge şi acum la păcănele, mai câştigă ceva, mai îmi dă şi mie un ban de buzunar”, potrivit  Click.   
Puya și Sișu, pe lista audiaților în cazul morții suspecte de la Brăila! După ce, ieri au aparut amănunte șocante despre împrejurările în care a murit ”fratele” lui Puya, astăzi ies la iveală noi detalii în acest caz.Potrivit unor surse judiciare, cei doi membri ai trupei ”La Familia”, Sișu și Puya, ar putea fi audiați de autorități. Cel mai probabil, cei doi cântăreți vor fi citați ca martori în dosarul penal care s-a deschis după decesul lui Răzvan Lucan, doar dacă, în urma examinării toxicologice, se constată că „Românu'” a ingerat anumite substanțe interzise.potrivit  Cancan . 
Iubita lui Gheorghe Turda, cu decolteul sexy la înmormântarea Mariei Butaciu. Gheorghe Turda (70 de ani) și Nicoleta Voicu, actuala parteneră de viață a artistului, au participat la înmormântarea regretatei Maria Butaciu miercuri, 13 iunie. Mulți au fost surprinși de ținuta Nicoletei, care îi punea în evidență decolteul sexy mai mult decât s-ar fi cuvenit la un asemenea eveniment. Maria Butaciu a fost condusă pe ultimul drum de foarte mulți colegi de breaslă, unii dintre ei ei veniți de la Bistrița Năsăud. Solista s-a stins din viaţă la 78 de ani, după două luni de comă, în urma unui atac vascular cerebral, potrivit  Click .  
Actrița americană Rose McGowan a fost acuzată oficial de posesie de cocaină. McGowan, cunoscută pentur rolurile sale din serialul „Charmed” sau filmul „Planet Terror”, s-a declarat nevinovată și susține că cineva i-a pus drogurile în bagajele pe care le-a pierdut pe aeroport. Actrița, care susține că a fost despărțită de bagajele sale mai bine de cinci ore, timp în care cineva putea să îi planteze cocaina, a invocat represalii pentru că promovează mișcarea #MeToo, potrivit  Unica .  
Cum o încurajează românii pe Simona Halep, după caricatura jignitoare a revistei Charlie Hebdo. „Zâmbetul tău valorează mai mult decât istoria Franței” Daniel Funeriu, fost ministru al Educației, școlit în Franța, este unul dintre cei care și-au exprimat revolta pe Facebook. „Spălaţii pe creier care m-au acuzat de naţionalism când am spus francezilor mei «stop cu insultele la adresa românilor» să îmi explice mizeria asta. Nemernicii ăia care guvernează cu sloganul «mândri că suntem români» de ce nu dau în judecată Charlie Hebdo? Ăia sunt mândri doar de burdihanul lor“, a scris pe Facebook potrivit  Libertatea .

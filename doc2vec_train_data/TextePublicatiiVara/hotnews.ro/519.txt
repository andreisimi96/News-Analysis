Miercuri, 6 iunie 2018, 5:17 Revista Presei | Subiectele Zilei
Foto: Colaj foto
Starea dezastruoasa a economiei, pusa pe seama persoanelor fizice Deficitul bugetar urias, de 6,05 miliarde de lei in primele patru luni din 2018, ar putea fi echilibrat daca persoanele fizice si-ar plati urgent datoriile de 15 miliarde de lei catre stat, considera ministrul Finantelor. Una din solutiile gasite de guvernanti pentru mentinerea deficitului bugetar sub 3% in 2018 ar fi stimularea persoanelor fizice sa-si plateasca datoriile cumulate in ultimii cinci ani, caz in care la bugetul statului s-ar colecta circa 14 - 15 miliarde de lei. Afirmatia a fost facuta de ministrul Finantelor, Eugen Teodorivici, dupa prezentarea presedintelui Consiliului Fiscal, Ionut Dumitru, care avertiza ca veniturile din taxe si impozite sunt la minime istorice, de 25.6%, iar cheltuielile sociale reprezinta 80% din veniturile fiscale, cel mai mare nivel din Uniunea Europeana. Potrivit acestuia, datoriile de 14 - 15 miliarde de lei, care includ si amenzi de circulatie, trebuie platite de contribuabilii persoane fizice pana in luna martie a anului viitor, cei care le vor achita pana la sfarsitul acestui an urmand sa beneficieze de o reducere a sumei de plata, valoarea bonusului urmand sa fie stabilita in urma analizei structurii datoriei. Ministrul Finantelor a precizat ca recuperarea acestor sume face parte din solutiile gasite pentru mentinerea deficitului bugetar sub 3% in 2018, scrie Adevarul.
Tel Drum a inregistrat profit de aproape un milion de euro in 2017, dublu fata de anul precedent/ Firma are 7 milioane de lei datorii la stat Tel Drum a avut o cifra de afaceri de aproximativ 33 de milioane de euro (155847547 de lei) si un profit net de aproape un milion de euro (4544138 de lei), rezulta din declaratiile depuse de reprezentantii firmei in 2017, consultate de G4Media.ro. Datele financiare ale societatii teleormanene au fost publicate pe site-ul Ministerului de Finante. La finalul anului, Tel Drum avea 580 de angajati. Comparativ cu 2016, profitul inregistrat este dublu (2191320 de lei in 2016), in timp ce cifra de afaceri a scazut cu aproximativ 30%( 223531810 de lei in 2016). Tel Drum si-a cerut insolventa in 17 ianuarie anul acesta, in ziua in care DNA a extins urmarirea penala impotriva firmei "suspecta pentru savarsirea infractiunilor de: constituire a unui grup infractional organizat, evaziune fiscala in forma continuata, complicitate la doua infractiuni de abuz in serviciu cu obtinere de foloase necuvenite pentru sine sau altul", precizeaza G4 Media.
Catastrofa romanilor, Penka si tacerea Europei La ordinul cui a desfiintat CCR sistemul politic si democratia, determinandu-l pe C.P. Tariceanu sa exulte, impreuna cu Iordache-alta intrebare si ceilalti stalpi ai regimului Dragnea, incantati la culme de metamorfozarea regimului prezidential intr-unul "parlamentar"? Caci poporul, care in orice democratie veritabila e suveran, n-a fost intrebat. Nici prin referendum, nici prin alegeri anticipate, cum ar fi trebuit. Iar presedintele, domnind, conform justei observatii a lui Cristian Preda, mai degraba ca un rege, decat ca un sef de stat implicat, luptand pentru poporul care l-a ales, s-a vazut redus la dimensiunea unui Don Quijote de la Mancha. Nu e foarte clar daca acest cavaler al tristei figuri se va decide, asa cum ar trebui sa faca un presedinte ce se respecta si-si onoreaza mandatul si poporul, sa revina cu picioarele pe pamant si sa reziste realiter asaltului asupra Constitutiei, refuzand demiterea procurorului-sef al DNA, informeaza Deutsche Welle.
Culmea strategiei nationale. Cum vrea ministrul Economiei sa salveze uraniul romanesc Ministrul Economiei, Danut Andrusca, alaturi de alti 70 de deputati si senatori, vrea sa asigure strategia nationala privind mentinerea ciclului nuclear integrat printr-un proiect de doar trei articole, probabil una dintre cele mai mici si mai vagi legi elaborate vreodata. Romania isi asigura aproape 20% din productia de electricitate din surse nucleare, prin Centrala Nuclearelectrica (CNE) de la Cernavoda. Mai mult, statul vrea sa finalizeze construirea altor doua reactoare, pentru care se afla in negocieri cu investitori chinezi. Problema este insa asigurarea combustibilului nuclear necesar centralei, in conditiile in care Compania Nationala a Uraniului (CNU) se afla in dificultati financiare majore si este la un pas de inchidere. Romania este singura tara europeana care are ciclu nuclear integrat: CNU exploateaza uraniu in mine, procesat in Uzina de la Feldioara in octoxid de uraniu, ulterior in pulbere sinterizabila de dioxid de uraniu. Aceasta constituie materia prima pentru producerea de fascicule de combustibil nuclear necesare centralei de la Cernavoda, produse in fabrica de la Pitesti (FCN Pitesti) detinuta de Nuclearelectrica, relateaza Romania Libera.
Sentinta din "Gala Bute" creste la 10 milioane de euro, suma recuperata de bugetul de stat ca urmare a investigatiilor GSP despre coruptie! Elena Udrea - 6 ani de inchisoare, Rudel Obreja - 5 ani. Gala Bute este a patra investigatie GSP care se incheie cu bani recuperati si consecinte juridice. DNA descopera si imobilizeaza 1 milion de lei in conturile Elenei Udrea si 3 milioane de lei din contul lui Rudel Obreja cand inculpatii sunt trimisi in judecata, in 2015. Primele instante dispun confiscarea sumelor. Dar abia azi, in urma verdictului definitiv, banii pot intra imediat in conturile Ministerului de Finante. Sentinta de azi a fost pronuntata de completul Mirela Sorina Popescu, Constantin Epure, Simona Daniela Encean, Ionut Matei si Simona Elena Cirnaru. Cei 3 milioane de lei de la Rudel Obreja sunt banii publici despre care Gazeta Sporturilor scria pe 5 decembrie 2013 ca i-au ramas presedintele FR Box dupa ce si-a achitat creditul BRD luat cu ajutorul Elenei Udrea si garantat de minister, potrivit Tolo.
Jianu: Contributia optionala la Pilonul II de pensii va deschide o cutie a Pandorei Contributia optionala la Pilonul II de pensii va deschide o cutie a Pandorei pentru economia nationala, in care statul nationalizeaza banii privati ai unor oameni, a declarat, marti, presedintele CNIPMMR, Florin Jianu. Pilonul II de pensii investeste fondurile in numele participantilor, astfel incat activele sa aduca randamente. Activele, impreuna cu randamentul investitional, sunt returnate participantilor la varsta pensionarii sub forma de pensie, completand veniturile din pensia de stat. De asemenea, dreptul la pensia privata se mosteneste, in caz de deces. Conform datelor CNIPMMR, dupa 10 ani de activitate a Pilonului II, acesta a generat un randament mediu anual de 8,15%, avand active nete de 42,7 miliarde de lei in beneficiul a 7,1 milioane de asigurati. Acesta a precizat ca Romania are nevoie de Pilonul II de pensii, ca sursa de investitii in economia nationala, pentru recuperarea decalajelor existente fata de media europeana, arata Romania Libera.
Ce drepturi vor avea in Romania cuplurile gay care s-au casatorit in alta tara Curtea pentru Justitie a UE a dat dreptate cuplului Coman-Hamilton. Cei doi au vrut sa fie recunoscuti ca soti si in Romania. Coalitia pentru Familie tocmai a incasat un croseu de stanga, venit dinspre Luxemburg, unde Curtea pentru Justitie a Uniunii Europene (CJUE) a decis ca Romania trebuie sa recunoasca dreptul de sedere pentru persoanele gay casatorite intr-un stat UE. Cei care militeaza pentru drepturi egale considera aceasta hotarare drept o "decizie istorica", in vreme ce adeptii familiei traditionale vad un veritabil semn al pogorarii Fiarei pe pamant: calaretii Apocalipsei si-au inseuat caii, trambitele suna, cine are urechi de auzit, sa auda. Decizia este o premiera, indiferent in care tabara te situezi. Si este o decizie cu atat mai importanta cu cat ea vine sub forma unui raspuns adresat direct Curtii Constitutionale a Romaniei, care nu a reusit sa transeze, pana acum, aceasta speta si s-a adresat magistratilor europeni pentru lamuriri suplimentare, scrie VICE.

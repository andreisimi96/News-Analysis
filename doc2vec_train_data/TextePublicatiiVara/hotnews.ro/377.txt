Luni, 4 iunie 2018, 20:57 Actualitate | Internaţional
Fotografia cu Lavrov si Jong Un editata alaturi de orginala
Foto: captura meduza
Un post de televiziune din Rusia a editat o fotografie a liderului nord-coreean Kim Jong Un făcându-l pe acesta să zâmbească în timp ce dă mâna cu ministrul rus de Externe, Sergey Lavrov, relatează  Meduza.io.
În cadrul unei emisiuni difuzate pe 3 iunie, postul de televiziune Rossya 1 pare să fie editat o poză a liderului nord-coreean Kim Jong Un pentru a-l înfăția zâmbind alături de ministrul rus de Externe,  Sergey Lavrov, care a fost, la sfârșitul lui mai, pentru prima oară în vizită la Phenian . 
Ministerul rus a difuzat o serie de fotografii și o înregistrare video a întâlnirii, care îi arată pe cei doi bărbați dând mâna și vorbind față în față.
În poza originală, Lavrov zâmbește în modul său caracteristic, în timp ce Kim este serios. 
Nu este clar de ce echipa a hotărât să editeze fotografia, având în vedere că sunt alte poze cu cei doi în care Kim chiar zâmbea (aproape).
Gazda emisiunii, Dmitry Kisleyov, pro-Kremlin, a negat că echipa sa a editat imaginea în cauză și susține că fotografii au făcut atât de multe poze încât anumite fotografiile arată expresii faciale diferite deși par să imortalizeze aproximativ același moment. 

Luni, 18 iunie 2018, 14:55 Revista Presei | Faze Tari
Liviu Dragnea, fara mustata (1)
Ziariștii de la recorder.ro au descoperit în arhiva Agerpres o fotografie din 2008 în care șeful PSD, Liviu Dragnea, apare fără mustață.
Imaginea datează din 22 februarie 2008 și a fost realizată în cadrul unei reuniuni a Consiliului Național al PSD.
Episodul mustății lui Liviu Dragnea a fost abordat în 2016 într-un interviu pentru adevarul.ro , când șeful PSD a povestit că a fost ras în armată.
„Reporter: Mustaţa când v-aţi lăsat-o prima dată?
Liviu Dragnea: Nu mi-am dat-o jos. A fost dorinţa mare a bunicului şi tatălui meu să las mustaţa să crească. Ei au fost foarte supăraţi când din cauza comportamentului meu nu foarte adecvat în Armată.…Eram destul de nebuni în Armată. După ce am luat la facultate am făcut Armata la termen redus la o unitate din Pantelimon. Am fost tuns la zero şi eu şi alţi colegi. Mi-au ras şi mustaţa. Am fost cel mai supărat om. Am evitat să mă vadă tata până mi-a mai crescut mustaţa. Şi tata a fost supărat. M-au pedepsit atunci pentru că mai săream gardul cu câţiva colegi”.
Antena 3 a scris atunci, pornind de la acest interviu, că „Liviu Dragnea nu și-a dat jos niciodată mustața”

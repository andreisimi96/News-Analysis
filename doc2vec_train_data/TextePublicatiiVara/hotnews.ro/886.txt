Duminică, 10 iunie 2018, 16:26 Actualitate | Internaţional
Foto: Captura Twitter
Elveția a aprobat, duminică, legea privind jocurile de noroc, care prevede interzicerea accesului la site-urile de jocuri de noroc cu sediul în străinătate și permite numai celor înregistrate în mod legal în Elveția, potrivit unei estimări a rezultatelor unui referendum prin care alegătorii sunt chemați să spună dacă vor modificarea modului în care băncile împrumută bani şi dacă cazinourile străine online ar trebui blocate, relatează AFP. Aproximativ 75% dintre alegători au respins așa-numita inițiativă "Banii suverani", conform previziunilor inițiale ale sondajului gfs.Bern, relatează Reuters.
Potrivit televiziunii publice RTS, care citează institutul elveţian GFS.bern,  72% din voturi sunt favoarea legii care va favoriza cazinourile elvețiene și loteriile.
"Legea federală privind jocurile de noroc" a fost deja aprobată de parlament, însă alegătorii elvețieni au fost invitați să își dea opinia prin referendum, în urma depunerii a 50 000 de semnături colectate de oponenții legii, în special tineri Verzii și PLR (dreapta).
Aceștia din urmă denunță "metode demne de un stat autoritar" și acuză guvernul că dorește să stabilească o "cenzură pe internet".
De asemenea, alegătorii elvețieni e posibil să fi dat o livitură fatală șansalor țării de a găzdui Jocurile Olimpice de Iarnă din 2026, potrivit rezultatelor preliminare ale referendumul care arată că majoritatea a respins sprijinul financiar pentru acest eveniment, relatează Reuters. 
Totodată, alegătorii ar fi respins inițiativa ”Bani Suverani”.
Susţinătorii aşa-numitei "Iniţiative Bani Suverani" doresc revizuirea sistemului monetar al ţării pentru a proteja economia de o viitoare criză financiară, potrivit Agerpres, care citează dpa.
Potrivit conceptului, dezvoltat de economişti în Germania şi Elveţia, băncile nu vor mai putea împrumuta excesiv, întrucât banca centrala ar deveni singura instituţie ce poate crea bani.
Băncile ar putea acorda împrumuturi numai dacă obţin o sumă echivalentă de la banca centrala, alţi creditori sau depozite ale clienţilor.
Cu toate acestea, susţinătorii se confruntă cu o opoziţie largă din partea tuturor principalelor partide, precum şi a companiilor şi băncilor.

Luni, 4 iunie 2018, 9:16 Actualitate | Esenţial
Laura Codruta Kovesi
Turiștii care au vizitat duminică Cetatea Devei au avut surpriza de a se întâlni cu procurorul-șef al DNA, Laura Codruța Kovesi, care și-a petrecut minivacanța de 1 iunie în zonă. Informația a fost făcută publică de un localnic care a postat pe pagina sa de Facebook fotografii cu șefa DNA.
Este prima apariție publică a șefei DNA după ce, săptămâna trecută, judecătorii Curții Constituționale au decis că ”președintele urmează să semneze decretul de revocare„ a sa din fruntea Direcției Anticorupție.
”Apariţie inedită, simplă, fără fanfare, surle şi trîmbiţe!”, a scris pe rețeaua socială Marcel Banu, autorul fotografiilor.
Potrivit acestuia, Kovesi era însoțită de mama sa și de SPP-iști. ”Am rugat-o să mă lase să o fotografiez şi a fost de acord”, a relatat autorul pozelor. 

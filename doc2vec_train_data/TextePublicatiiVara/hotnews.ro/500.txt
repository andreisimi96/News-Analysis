Marţi, 5 iunie 2018, 20:44 Sport | Roland Garros 2018
Foto: atp/ twitter
Unele lucruri ți se întâmplă doar o singură dată în viață, de aceea e bine să profiți de oportunitate. Ziua de tenis s-a încheiat devreme pe Chatrier, la fel și pe celelalte terenuri. Mai există "viață" pe o singură arenă: Lenglen. Acolo, Marco duce bătălia vieții lui împotriva celui care a fost stăpânul circuitului preț de atâtea sezoane. Scăpat printre degete de Marius Copil în primul tur (italianul a revenit de la 0-2 la seturi), Cecchinato îi duce pe jurnaliștii peninsulari de lângă mine în pragul infarctului. Reduta lui Djokovic cade dramatic după trei ore și 26 de minute (6-3, 7-6(4), 1-6, 7-6(11), Marco este în semifinale la Roland Garros, iar eu mă simt privilegiat că am putut să asist la un meci care face o incredibilă propagandă tenisului de calitate.

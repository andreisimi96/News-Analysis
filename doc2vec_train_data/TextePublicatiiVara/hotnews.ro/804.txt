Vineri, 8 iunie 2018, 20:47 Actualitate | Internaţional
Muhammad Ali (3)
Foto: Muhammad Ali/ Facebook
Președintele american Donald Trump a declarat vineri că are în vedere grațierea postumă a legendei boxului Muhammad Ali, care a refuzat să participe la războiul din Vietnam, scrie AFP.
"Mă gândesc la Muhammad Ali", a afirmat Trump, întrebat ce eventuale grațieri ar putea anunța. Declarația a fost făcută pe peluza Casei albe, chiar înainte de a pleca la summitul G7 din Canada.
Boxerul a refuzat să fie înrolat în armată în 1967, în plin război cu Vietnamul, evocând convingeri religioase și reticența de a pleca să lupte cu popoare îndepărtate care nu i-au făcut personal nimic.
În urma acestui refuz, i-a fost retras titlul de campion mondial și a fost condamnat pentru nesupunere, într-o epocă marcată de Mișcarea pentru drepturi civice, unde Ali era o personalitate marcantă.
Curtea supremă a SUA a anulat această condamnare în 1971. Iar fostul președinte democrat Jimmy Carter a amnistiat ulterior persoanele care au refuzat înrolarea pentru Vietnam din motive de conștiință.
Gestul de clemență al lui Trump ar putea avea deci doar o valoare simbolică.
Donald Trump a făcut acest anunț la doi ani după funeraliile vedetei mondiale a sportului, în orașul său natal din Louisville, în Kentucky, în centrul SUA.
Miercuri, răspunzând la o solicitarea a vedetei americane Kim Kardashian, Trump a grațiat o femeie de 63 de ani care a fost grațiată după ce fusese condamnată la închisoare pe viață pentru trafic de droguri.
În mai, președintele republican a reabilitat postum un alt boxer, Jack Johnson, primul om de culoare care a devenit campion mondial al greilor în 1908 și care fusese condamnat la închisoare din motive rasiste.
Trump a declarat în urmă cu câteva zile că are dreptul să se autograțieze.

Formula 1: Sebastian Vettel a câștigat Marele Premiu al Canadei - Germanul a revenit pe primul loc în clasamentul piloților
Luni, 11 iunie 2018, 9:00 Sport | Motor
Sebastian Vettel, invingator in MP al Canadei
Pilotul german al echipei Ferrari, Sebastian Vettel, a câştigat, duminică, Marele Premiu al Canadei, a şaptea etapă a Campionatului Mondial de Formula 1, el fiind urmat de finlandezul Valtteri Bottas de la Mercedes (+7.376) şi de olandezul Max Verstappen de la Red Bull (+8.360). Cei trei ocupanţi ai podiumului şi-au păstrat ordinea în care au plecat în cursă, informează News.ro.
Aceasta a fost a 50-a victorie din carieră a lui Vettel, a doua la Montreal şi a treia în acest an.
Australianul Daniel Ricciardo de la Red Bull (+20.892) a trecut linia de sosire al patrulea (a fost al şaselea la start), înaintea britanicului Lewis Hamilton de la Mercedes (+21.559), clasat al cincilea (al patrulea pe grilă) şi a finlandezului Kimi Raikkonen de la Ferrari (+27.184), al şaselea (al cincilea pe grilă).
Pe locurile 7-10 s-au clasat în ordine, la un tur de învingător, germanul Nico Hulkenberg, spaniolul Carlos Sainz jr, ambii de la Renault, francezul Esteban Ocon de la Force India şi Charles Leclerc din Monaco, de la Sauber.
În urma acestor rezultate, Vettel a revenit în fruntea clasamentului piloţilor, cu 121 de puncte. Hamilton este pe locul 2, cu 120 de puncte.
Clasamentul piloţilor (primele zece locuri):
1. Sebastian Vettel – 121 de puncte;
2. Lewis Hamilton – 120;

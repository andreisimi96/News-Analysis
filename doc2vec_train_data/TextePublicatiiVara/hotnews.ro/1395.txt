Sursa de inspirație a ”statului paralel”? Sigla folosită de PSD seamănă perfect cu o cea a unei categorii de filme și seriale
Duminică, 17 iunie 2018, 11:10 Actualitate | Esenţial
Liviu Dragnea si simbolul statului paralel
Sigla folosită de PSD ca simbol al luptei împotriva așa-numitului ”stat paralel” seamănă pefect cu o imagine folosită de HBO Go pentru una din secțiunile de filme și seriale ale aplicației. 
Este vorba de categoria ”Crimă, Thriller”, unde sunt, printre multe altele, serialul italian despre mafie ”Gomora”, serialul ”Tovarășul milițian” (filmat în România), ”Clanul Soprano”, și serialul american ”The Wire”, care are ca subiect interceptarea ca mijloc de prindere a traficanților de droguri. 
Asemănarea dintre cele două imagini a fost sesizată de Liviu David, director de creație la Next Advertising Romania. 
”Băi oameni buni, am descoperit ceva incredibil. Am aflat de unde vine Statul Paralel. Cineva trebuie să-i liniștească pe ăștia. Poate au văzut prea multe filme!”, scrie el pe  pagina sa de Facebook.

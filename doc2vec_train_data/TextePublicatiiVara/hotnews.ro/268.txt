Corespondență de la Paris
Virginia Ruzici, premiată de organizatori la împlinirea a 40 de ani de la titlul cucerit la Roland Garros
Marţi, 5 iunie 2018, 14:59 Sport | Roland Garros 2018
Virginia Ruzici, premiata pe Chatrier
​Organizatorii de la Roland Garros nu au uitat-o pe Virginia Ruzici, o ceremonie având loc pe arena Philippe Chatrier pentru a sărbători 40 de ani de la titlul cucerit la Paris de jucătoarea din România.
Alături de Ruzici, la eveniment au mai luat parte Bernard Giudicelli, președintele Federației Franceze de Tenis, și Guy Forget, directorul turneului de la Roland Garros.
"Acum 40 de ani, aici, mi-am împlinit visul. Ştiţi, pentru noi, jucătoarele din România, turneul de la Roland Garros a fost tot timpul cel mai frumos din circuit. Am jucat în fața unui public incredibil, care m-a ajutat și care m-a purtat efectiv spre victorie. Vă mulțumesc nespus de mult!" - Virginia Ruzici.
Născută pe 31 ianuarie 1955, la Câmpia Turzii, Ruzici este până în acest moment singura jucătoare din istoria tenisului românesc care a câștigat un Grand Slam (Roland Garros, în anul 1978). A mai disputat o finală la Paris, pierdută, la ediția din 1980 (Chris Evert - Virginia Ruzici 6-0, 6-3). Locuiește în capitala Franței, iar de mai mulți ani este managerul Simonei Halep.
Finala din 1978:

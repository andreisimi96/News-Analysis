Luni, 2 iulie 2018, 17:05 Sport | Tenis
Sloane Stephens (4)
Jucătoarea americană Sloane Stephens, locul 4 WTA şi cap de serie numărul 4, finalista ultimei ediţii a French Open şi câştigătoarea US Open în 2017, a părăsit turneul de la Wimbledon, în turul I, transmite News.ro.
Stephens a fost învinsă, cu scorul de 6-1, 6-3, de croata Donna Vekic, locul 55 WTA, după un meci de 70 de minute.
Americanca de 25 de ani a jucat în sferturi în 2013, acesta fiind cel mai bun rezultat al ei pe iarba londoneză, iar anul trecut a fost eliminată tot în turul I, dar atunci venea după o lungă perioadă de pauză cauzată de o accidentare.
Stephens avea şanse la locul I WTA, dar ar fi trebuit să câştige turneul de la Wimbeldon pentur a spera la această poziţie.
În aceste condiţii, doar daneza Caroline Wozniacki o poate "da jos" pe Simona Halep de pe locul I WTA.
Jucătoarea daneză trebiuie să ajungă în finală pentru a spera la a o întrece pe Halep în ierarhie. Dacă sportiva română se opreşte în semifinale, atunci Wozniacki trebuie să câştige trofeul.
S-ar putea să te intereseze și:

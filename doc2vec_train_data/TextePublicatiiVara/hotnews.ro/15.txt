Sâmbătă, 26 mai 2018, 15:10 Sport | Roland Garros 2018
Foto: Facebook/ Romania Fed Cup Team
​Jucătoarea elveţiană Timea Bacsinszky, dublă semifinalistă la Roland Garros (2015 şi 2017), a declarat forfait pentru Grand Slam-ul pe zgură din cauză că nu s-a refăcut suficient după o accidentare la gambă, relatează AFP, potrivit Agerpres.
''Cu mare tristeţe am decis să nu joc la Roland Garros, în faţa riscului de a compromite viitoarele săptămâni. Ecografia făcută vineri mi-a întărit alegerea de a nu juca. Nu s-a cicatrizat total şi mai este nevoie de două-trei săptămâni'', a declarat Bacsinszky, 28 ani, cu prilejul unei conferinţe de presă.
Elveţianca, fost nr. 9 mondial, ocupă acum locul 63. Ea s-a accidentat la un antrenament înainte de turneul de la Rabat de la începutul lunii mai.

Joi, 14 iunie 2018, 5:16 Actualitate | Internaţional
S-au făcut deja multe remarci pe marginea întâlnirii istorice dintre Donald Trump și Kim Jong Un, de marți, 12 iunie. Cea mai recentă se referă la un element demonstrând neîncrederea regimului nord-coreean față de delegația americană prezentă la Singapore la summit, scrie La Libre , citat de Rador.
După ce au trecut numeroasele strângeri de mâna, declarațiile cu zâmbete în fața presei, a sosit momentul analizelor privind acestă întâlnire de cinci ore dintre președintele american și liderul nord-coreean. Așa cum a arătat marți The Telegraph, se poate vede pe un video atenția deosebită acordată de oficialii nord-coreeni stiloului folosit de dl Kim ca să semneze documentul care angajează țara sa la o denuclearizare a peninsulei.
Un emisar al regimului însărcinat cu securitatea trimis la Sentosa a șters mai întâi stiloul pregătit înainte ca cei doi lideri să între în sala în care urmau să-și depună semnăturile pe acest document comun. Dar în ultimul moment, când Kim se pregătea să semneze, o reprezentantă a regimului i-a întins un alt stilou scos direct din buzunar, unde a pus la loc stiloul după semnare.
Această persoană nu este alta decât Kim Yo-jong, sora liderului, în care el are o mare încredere. Ea a fost trimisă în Coreea de Sud cu ocazia Jocurilor Olimpice de iarnă, în februarie, pentru a reprezenta vecinul din nord în ceea ce a marcat catalizarea destinderii în peninsulă.
În ciuda liniștirii dorite și afișate în cele două tabere, acest comportament arată neîncrederea lui Kim Jong Un, care are grijă să întrețină misterul din jurul persoanei sale. Numeroase zvonuri despre el au vorbit despre probleme de sănătate (obezitate, hipertensiune sau diabet) și el face totul pentru a opri divulgarea unor indicii pe această tema. De aceea, brusca schimbare de stilou trebuia să evite să i se ia amprenta de către serviciile americane.
Ceea ce poate fi considerat o paranoia nu se oprește, de vreme ce cotidianul sud-coreean Chosun Ilbo scrie că toalete portabile l-au însoțit pe Kim Jong Un pentru a evita să fie luate mostre de fecale. O tradiție în dinastia Kim, cu ocazia rarelor călătorii în străinătate făcute de liderii nord-coreeni.

Marţi, 19 iunie 2018, 5:39 Actualitate | Internaţional
Atac asupra unei tabere de romi din Torino
Foto: Captura Corriere.it
'Am cerut la Minister să mi se pregătească un dosar privind problema romilor din Italia, pentru că după Maroni nu s-a mai făcut nimic în acest sens, iar acum domneşte haosul'', a anunţat la postul TeleLombardia ministrul de interne şi liderul partidului Liga Nordului, Matteo Salvini, care a vorbit şi despre realizarea „unui studiu privind romii din Italia pentru a vedea cine, cum şi cât de mulţi sunt,“ adică „ceea ce se numeşte un recensământ, cu scopul de a avea o evidenţă", potrivit La Stampa, citat de Rador.
Salvini consideră că străinii care au ajuns ilegal în Italia trebuie să fie ''expulzaţi'' în baza acordurilor dintre state, însă pe „romii italieni, din păcate, trebuie să-i ţii acasă.“
Ministerul italian de interne a specificat că săptămâna aceasta se va întâlni cu Papa. „Eveniment care mă bucură nespus". În privinţa cuvintelor Suveranului Pontif  despre necesitatea de a-i primi pe migranți, Salvini adaugă: „Pe buna dreptate, el vorbește despre suflete, vorbește despre binele suprem al tuturor. Noi, cei care sunt mai mici și mult mai mult legaţi de problemele de zi cu zi le garantăm refugiaţilor lucrurile de care au nevoie, însă în cazul celor care nu fug de război, ci pur şi simplu cred că în Italia există o locuinţă şi un loc de muncă pentru toţi ne permitem să spunem, aşa cum fac şi francezii, spaniolii şi austriecii, că noi nu reuşim să ajutăm pe toata lumea''.
''În Italia există, citez din memorie, 130.000 de practici care aşteaptă să fie rezolvate. Numai că în Italia, avem nevoie de 11 luni pentru a începe o practică de identificare, în comparație cu cele șase din străinătate. Șase luni ar putea fi un interval de timp rezonabil, însă pentru asta trebuie să angajăm oameni şi să reducem numărul debarcărilor. Sper ca anul acesta să reuşim să facem acest lucru'' a declarat ministrul de interne vorbind despre migranți la Telelombardia.
Pentru liderul Ligii, un alt obiectiv important constă în reducerea cheltuielilor destinate migranților. „În Italia cheltuim 35 de euro pe zi pentru un migrant, toate celelalte țări cheltuiesc mai puțin. Lucrăm pentru a reduce aceste 5 miliarde.
Scopul guvernului este de a avea mai mult control, mai puţine debarcări şi decese și mai multe deportări. În sfârşit Europa a început să ne asculte, premierul Conte a fost la Paris săptămâna trecută, iar acum merge la Berlin. Eu mă voi întâlni în Olanda cu ministrul austriac și cel olandez şi în sfârşit, sunt cu toţii de acord asupra faptului că Italia nu mai poate fi lăsată singură și că trebuie intaurate controale la frontiere. Curând, a spus Salvini, vom lua legătura şi cu Guvernul Maltei''.
''Ministrul de interne nu pare să știe că legea italiană nu permite un recensământ bazat pe etnie,''  a comentat Carlo Stasolla, președinte al ''Asociației pe 21 iulie'', care se ocupă cu protecția drepturilor minorităţilor, cum ar fi romii și sinti.
„În plus, există deja date și numere privind persoanele care trăiesc în taberele formale și informale -continuă Stasolla- și foarte puţini romi ilegali sunt apatrizi, astfel încât să fie expulzat. De asemenea, reamintim că romii italieni sunt prezenţi în țara noastră, de cel puțin o jumătate de secol și sunt uneori `mai italieni` decât mulţi dintre concetățenii noștri'', a conchis Stasolla.

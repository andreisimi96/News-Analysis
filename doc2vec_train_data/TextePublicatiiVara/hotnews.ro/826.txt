Sâmbătă, 9 iunie 2018, 10:21 Actualitate | Internaţional
ordin de distrugere a datelor detinutilor Gulag
Foto: Captura Twitter
Un muzeu care studiază lagărele sovietice a descoperit un ordin secret din 2014 care cerea oficialilor să distrugă datele deținuților, o mișcare care "ar putea avea consecințe catastrofale pentru studierea istoriei taberelor", relatează  The Guardian .
Până la 17 milioane de oameni au fost trimiși în lagărele de muncă forțată GULAG, între anii 1930 și 1940. 
Dosarele prizonierilor din GULAG au fost deseori distruse, dar datele lor personale au fost păstrate pe cardurile de înregistrare, care încă sunt deținute de ofițerii de poliție și de informații. 
Muzeul de Istorie a GULAG-ului a descoperit un ordin secret emis în 2014 care instruia oficialii ruși să distrugă cardurile de înregistrare a foștilor prizonieri care au ajuns la vârsta de 80 de ani - care astăzi i-ar include aproape toți.
Arhivistul Muzeului, Alexander Makeyev, a spus pentru Interfax că a descoperit că aceste carduri au fost distruse într-o regiune, în estul Rusiei, în Magadan, znă în care au fost unele dintre cele mai mari lagăre sovietice. 
Muzeul de Istorie a Gulagului a cerut șefului Comisiei prezidențiale pentru Drepturile Omului să verifice acest ordin secret. 
Vladimir Zhirinovsky, liderul Partidului Liberal-Democratic,  a scris pe social media că arhivele istorice ”ar trebui făcute publice, nu distruse”, iar rușii ar trebui să știe adevărul despre trecutul lor. 

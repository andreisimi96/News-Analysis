Joi, 14 iunie 2018, 7:16 Actualitate | Esenţial
Consum de alcool
Trei fraţi de 8, 4 şi respectiv 3 ani din comuna Voineşti au ajuns, miercuri seara, intoxicaţi cu alcool la Spitalul de Urgenţă "Elena Beldiman" din Bârlad, potrivit Serviciului de Ambulanţă Judeţean (SAJ) Vaslui, informează Agerpres.
În urma verificărilor demarate de autorităţi se va stabili ce au consumat copiii. 
"Fetiţa în vârstă de 8 ani a fost transportată la spital de un echipaj cu medic, ea fiind găsită căzută în stradă. Ulterior, familia a solicitat din nou ambulanţa pentru ceilalţi doi copii, care au fost şi ei preluaţi şi duşi la spitalul din Bârlad pentru evaluare", au precizat reprezentanţii SAJ Vaslui.  
Cei de la Ambulanţă au sesizat Direcţia de Protecţie a Copilului Vaslui, care va stabili ce se va întâmpla cu copiii şi dacă se impune scoaterea lor din familie.

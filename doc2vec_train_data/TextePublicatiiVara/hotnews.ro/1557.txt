Miercuri, 20 iunie 2018, 10:16 Actualitate | Esenţial
Foto: Facebook / Politia Romana
Un tânăr de 16 ani a fost reţinut pentru 24 de ore de poliţiştii clujeni pentru violarea unei fetiţe de 3 ani, în timp ce aceasta dormea într-o locuinţă improvizată din Cluj-Napoca, transmite Mediafax.
Potrivit unui comunicat al IPJ Cluj transmis miercuri, tânărul ar fi fugit de la locul faptei, fiind căutat de poliţişti.
”Poliţiştii de investigaţii criminale au reţinut, pentru 24 de ore, un minor, în vârstă de 16 ani, bănuit de comiterea infracţiunii de viol. Marţi, în jurul orei 18, Poliţia a fost sesizată de către un bărbat cu privire la faptul că fiica sa minoră, în vârstă de 3 ani, în timp ce dormea într-o locuinţă improvizată de pe strada Platanilor, din municipiul Cluj-Napoca, a fost violată de către un tânăr. 
La faţa locului, s-au deplasat echipe de poliţişti, stabilind că cele se sesizate se confirmă. Minora a fost transportată de urgenţă la unitatea spitalicească pentru acordarea îngrijirilor medicale. Cel bănuit de comiterea faptei, un tânăr, în vârstă de 16 ani, a fugit de la locul faptei. Pentru depistarea acestuia, au fost mobilizaţi poliţişti din cadrul tuturor secţiilor de poliţie de pe raza municipiului Cluj-Napoca, poliţişti de acţiuni speciale, jandarmi, fiind sprijiniţi şi de cetăţeni”, se arată în documentul citat.
Poliţiştii au precizat că, în jurul orei 21,30, tânărul a fost găsit şi prins de cetăţeni, ulterior fiind preluat de către poliţişti şi condus la secție, după care a fost reţinut pentru 24 de ore, fiind cercetat pentru comiterea infracţiunii de viol.
Tânărul urmează a fi prezentat, miercuri, magistraţilor pentru luarea altor măsuri preventive.

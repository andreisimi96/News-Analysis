Joi, 14 iunie 2018, 6:53 Actualitate | Internaţional
Kim Jong-un si Donald Trump
Diplomații de top din SUA, Coreea de Sud și Japonia au promis joi să colaboreze pentru a se asigura că, după summitul dintre Donald Trump și Kim Jong-un, Coreea de Nord va renunța la programul său nuclear, informează Reuters. 
Secretarul de stat al SUA (Mike Pompeo), ministrul afacerilor externe din Coreea de Sud (Kang Kyung-wha) și ministrul de externe japonez (Taro Kono) s-au întâlnit la Seul la două zile după ce Donald Trump și Kim Jong-un au semnat un acord privind denuclearizarea peninsulei coreene. Aceștia au promis să colaboreze în vederea denuclearizării Coreii de Nord.
Pompeo a insistat că Phenianul s-a angajat să renunțe la armele nucleare, însă a declarat că acesta nu va fi un "proces ușor". 
Președintele american, Donald Trump, și omologul său nord-coreean, Kim Jong-un, s-au întâlnit pe 12 iunie la Singapore, în cadrul unui summit care a culminat cu semnarea unui acord prin care Trump s-a angajat să ofere garanții de securitate Coreii de Nord, iar Kim Jong-un și-a reafirmat angajamentul ferm pentru denuclearizarea peninsulei coreene.

Vineri, 8 iunie 2018, 22:29 Actualitate | Esenţial
Afis pentru mitingul PSD
Pe 4 iunie, Liviu Dragnea a anunțat un miting PSD în București pentru 9 iunie. În mai puțin de-o săptămână, interesul pentru subiect a explodat, dar are și câteva nuanțe surprinzătoare, relatează  Playtech .
Liviu Dragnea, președinte PSD și președinte al Camerei Deputaților, a anunţat pe 4 iunie organizarea la Bucureşti, pe 9 iunie, de la ora 20, a unui miting „împotriva abuzurilor de mai mult timp” şi a încălcării principiilor statului de drept. Sunt așteptate sute de mii de persoane, conform acestuia.  
„Facem acest miting pentru a arăta că suntem decişi să mergem până la capăt, pentru ca România să devină o ţară democratică, o ţară unde libertăţile şi drepturile fundamentale ale cetăţenilor sunt respectate, aşa cum scrie şi în Constituţia României şi toate tratatele internaţionale pe care România le-a semnat”, a declarat șeful PSD la finalul reuniunii Comitetului Executiv Naţional al formaţiunii. 
În aceeași zi, la ore diferite, mai sunt planificate câteva acțiuni în stradă, cum ar fi marșul LGBT și o contramanifestație la acest marș organizată de Noua Dreaptă. Liviu Dragnea a spus însă că mitingul PSD a fost stabilit de ceva timp și nu a fost gândit să se suprapună cu alte acțiuni. El a ținut șă specifice și că nu are legătură cu data de 8 iunie, când magistraţii Înaltei Curţi de Casaţie şi Justiţie ar putea pronunţa decizia în dosarul DGASPC Teleorman.
Cum se interesează românii despre acest miting PSD pe Google
Fără să fie o analiză exhaustivă, am introdus pe Google Trends câteva cuvinte cheie pe baza cărora ar căuta românii informații despre mitingul PSD, miting în general, PSD, Liviu Dragnea, dar și miting cu japca. Cel din urmă reprezintă o acțiune prin care să fie arătate abuzurile la care se dedă PSD în pregătirea mitingului.
Cele mai multe căutări au fost realizate în seara zilei de 5 iunie. 
Articolul integral, pe  Playtech.ro .

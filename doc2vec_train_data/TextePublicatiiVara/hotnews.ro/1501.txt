Luni, 18 iunie 2018, 23:16 Actualitate | Internaţional
Valle de los Caídos
Foto: Wikimedia Commons
Noul guvern socialist spaniol vrea să mute rămășițele dictatorului Francisco Franco din mausoleul în care se află, în apropiere de Madrid, unde vrea să construiască un loc al "reconcilierii", scrie AFP.
"Există deja un acord la camera deputaților" privind mutarea rămășițelor aflate în "la valle de los Caidos" (valea celor care au căzut) și "ce vom face noi, în calitate de guvern, este căutarea unei formule pentru a-l pune în practică", a declarat luni vicepreședintele executivului, Carmen Calvo.
198 de deputați din totalul de 350 au cerut în zadar anul trecut acest lucru fostului guvern conservator al lui Mariano Rajoy.
Obiectivul este de a converti mausoleul într-un "loc de reconciliere (...) și nu de apologie a dictaturii", a afirmat și Oscar Puente, purtător de cuvânt al Partidului Socialist (PSOE).
Ajuns la putere în urmă cu mai puțin de două săptămânio, Pedro Sanchez a făcut din acest subiect o chestiune prioritară.
Învingător al sângerosului război civil (1936-1938), Francisco Franco a fost șeful statului spaniol între 1939 și 1975. La "Valle de los Caidos" este un complex monumental situat la 50 km est de Madrid.

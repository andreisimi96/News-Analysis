Sâmbătă, 16 iunie 2018, 0:02 Actualitate | Internaţional
Disputa din regiunea Macedonia
Foto: Wikimedia Commons
Grecia și Macedonia vor semna duminică acordul care prevedere schimbarea numelui fostei republici iugoslave în Republica Macedoniei de Nord, potrivit Guvernului de la Atena, informează Reuters. 
Acordul va fi semnat la Prespes, regiune situată pe teritoriul Greciei, la frontiera cu Albania și Macedonia. Potrivit Guvernului de la Atena, acesta va fi semnat de către miniștrii de Externe grec și macedonean.
Discuțiile purtate la Bruxelles asupra unei soluții în disputa referitoare la viitorul nume al Macedoniei  au culminat cu alegerea unui nou nume: Republica Macedoniei de Nord . Numele discutate între Atena şi Skopje au fost Macedonia de Sus, Republica Macedoniei de Nord sau Noua Macedonie, potrivit unei surse greceşti apropiate dosarului. 
Cele două ţări vecine au avut, de la crearea statului macedonean, în 1991, o dispută asupra numelui oficial al acesteia din urmă. Atena refuză să o recunoască sub numele de "Macedonia", estimând că acest apelativ ţine de patrimoniul său istoric şi cultural, o provincie din nordul Greciei, la frontiera cu ţara vecină, având acelaşi nume. 
Disputa a dus la blocarea aderării Macedoniei la NATO şi UE, din cauza veto-ului grec, care va fi ridicat doar după soluţionarea problemei, potrivit Atenei, care este membră în cele două organizaţii internaţionale.

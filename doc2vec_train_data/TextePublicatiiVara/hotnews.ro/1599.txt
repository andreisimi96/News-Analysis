Miercuri, 20 iunie 2018, 17:37 Actualitate | Educatie
Documente si decizii
​Ministerul Educației anunță că a creat un Consiliu Consultativ care să realizeze o nouă lege a educației. "Ministerul Educației Naționale demarează astfel un amplu proces de revizuire a legislației în domeniul educației. Mai precis, este vizată o nouă Lege a Educației Naționale", anunță instituția, printr-un comunicat de presă. Din acest Consiliu fac parte, pe lângă personalități din străinătate, și nume ca Ioan-Aurel Pop, Vasile Dîncu, Cristian Socol sau Răzvan Theodorescu. În Consiliu, Ministerul spune că sunt și următorii: Jim McDonald, Președinte al Conferinței Școlilor Europene pentru Educație, François Weil, Consilier de Stat, fost Rector al Academiei din Paris, Eric Maurincomme, Președinte al Grupului Institutul Național de Științe Aplicate din Franța, Director al INSA Lyon, Jukka Mönkkönen, Rector al Universității Finlandei de Est, Olli-Pekka Heinonen, Director General Agenția Națională Finlandeză pentru Educație și Jamil Salmi, Coordonator pentru Învățământul Terțiar Global, Banca Mondială.
Comunicatul integral al Ministerului Educatiei:
Ministrul Educației Naționale, Valentin Popa, a stabilit componența Consiliului Consultativ al MEN.
Rolul principal al Consiliului Consultativ este de a contribui, prin expertiza membrilor săi, la elaborarea unui nou cadru legislativ pentru sistemul românesc de educație și formare profesională, în conformitate cu viziunea și misiunea asumate.
Consiliul își va stabili coordonatorul, va adopta propriul regulament de organizare și funcționare, precum și calendarul derulării activităților.
De asemenea, Consiliul poate invita, permanent sau nepermanent, și alți specialiști/experți în educație, în funcție de nevoile concrete ale activităților. Vor participa, ca invitați permanenți, reprezentanții partenerilor de dialog social.
Ministerul Educației Naționale demarează astfel un amplu proces de revizuire a legislației în domeniul educației. Mai precis, este vizată o nouă Lege a Educației Naționale, cu un nou spirit și de o altă anvergură, o lege cuprinzătoare, coerentă și flexibilă. În acest sens, este necesară identificarea zonelor de schimbare, a domeniilor către care este necesar să ne orientăm cu precădere.
Un vector important în vederea atingerii obiectivelor de mai sus îl reprezintă valorificarea experienței acumulate în aplicarea prezentei Legi a Educației Naționale, ajustarea diferitelor prevederi care s-au dovedit a fi nefuncționale sau contradictorii, dar și păstrarea celor valoroase, precum și adaptarea cadrului legal la cerințele actuale ale beneficiarilor educației și ale societății, în general.
Totodată, unul din principalele obiective este de a identifica modelele de bună practică, atât în Europa, cât și dincolo de frontierele ei, direcțiile, strategiile și politicile care, adaptate și aplicate în România, ar putea duce la schimbări benefice majore în sectorul educațional. Toate în interesul beneficiarului final al procesului educațional (preșcolarul, elevul, liceanul, studentul) și pentru o creștere economică sustenabilă, susținută de un sistem educațional flexibil și adaptat la cerințele pieței muncii.
Vă prezentăm mai jos componența Consiliului Consultativ al Ministerului Educației Naționale:
1. ​Academician Ioan-Aurel POP, Președintele Academiei Române
2. Profesor Sir Jim McDonald, Președinte al Conferinței Școlilor Europene pentru Educație și Cercetare în Inginerie Avansată
3. Dr. François Weil, Consilier de Stat, Consiliul de Stat și al Jurisdicției Administrative, Franța, fost Rector al Academiei din Paris
4. Eric Maurincomme, Președinte al Grupului INSA - Institutul Național de Științe Aplicate din Franța, Director al INSA Lyon
5. Profesor dr. Jukka Mönkkönen, Președinte al UNIFI, organizație co-operațională a universităților din Finlanda, Rector al Universității Finlandei de Est
6. Olli-Pekka Heinonen, Director General, Agenția Națională Finlandeză pentru Educație
7. Jamil Salmi, Coordonator pentru Învățământul Terțiar Global, Banca Mondială
8. Academician Ovidiu Alexandru BĂJENARU, Membru corespondent al Academiei Române, Director al Departamentului de Neuroștiințe Clinice din Universitatea de Medicină și Farmacie „Carol Davila” București - Facultatea de Medicină
9. Profesor universitar dr. Mușata-Dacia BOCOȘ-BINȚINȚAN, Facultatea de Psihologie și Științele Educației, Universitatea Babeș-Bolyai din Cluj-Napoca
10. Profesor universitar dr. Ștefan BUCHIU, Decan, Facultatea de Teologie Ortodoxă, Universitatea din București
11. Profesor George CAZACU, Președintele Alianței Colegiilor Centenare
12. Profesor dr. Florin COLCEAG, Președinte onorific al Institutului Român pentru Studii şi Cercetări Avansate în Educația Excelenței
13. Academician Wilhelm DANCĂ, Membru corespondent al Academiei Române, Rector al Institutului Teologic Romano-Catolic, București
14. Ligia DECA, Consilier de Stat, Departamentul Educație și Cercetare, Administrația Prezidențială
15. Profesor universitar dr. Vasile DÎNCU, Facultatea de Sociologie și Asistență Socială, Universitatea din București
16. Profesor dr. Radu GOLOGAN, Președintele Societății Române de Matematică
17. Carmen LICĂ, Director executiv, Asociația Centrul Step by Step pentru Educație și Dezvoltare Profesională
18. Cătălin NAE, Director General, Institutul Național de Cercetări Aerospațiale
19. Profesor Liliana PREOTEASA, Consilier al ministrului Educației Naționale
20. Academician Eugen SIMION, Președintele Secției de Filologie și Literatură - Academia Română
21. Profesor universitar dr. Cristian SOCOL, Facultatea de Economie Teoretică şi Aplicată, Academia de Studii Economice, Membru în Consiliul de Programare Economică, Comisia Națională de Prognoză
22. Dr. Madlen ȘERBAN, Expert în domeniul educației și formării profesionale, Director European Training Foundation în perioada 2009 – 2017
23. Academician Răzvan THEODORESCU, Președintele Secției de Arte, Arhitectură și Audiovizual - Academia Română.
Pe lista invitaților permanenți ai Consiliului Consultativ se regăsesc:
1. Radu ANTOHI, Președinte, Uniunea Națională a Studenților din România (UNSR)
2. Ioana BĂLTĂREȚU, Președinte, Consiliul Național al Elevilor (CNE)
3. Iulian CRISTACHE, Președinte, Federația Națională a Asociațiilor de Părinți - Învățământ Preuniversitar (FNAP-IP)
4. Marius DEACONU, Președinte, Alianța Națională a Organizațiilor Studențești din România (ANOSR)
5. Alin GRIGORE, Președinte, Uniunea Studenților din România (USR)
6. Anton HADĂR, Președinte, Federația Națională Sindicală „Alma Mater” (FNS-AM)
7. Simion HĂNCESCU, Președinte, Federația Sindicatelor Libere din Învățământ (FSLI)
8. Marius Ovidiu NISTOR, Președinte, Federația Sindicatelor din Educație „Spiru Haret” (FSE-SH)
Lucrările Consiliului Consultativ al Ministerului Educației Naționale se vor desfășura începând cu luna iulie a.c.

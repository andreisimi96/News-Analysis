Subiectele zilei: Marginalizat în România, performer în străinătate; Schimbare majoră pentru toţi şoferii din România; Capcanele morţii în care intră zilnic sute de mii de români.
Luni, 11 iunie 2018, 3:49 Revista Presei | Subiectele Zilei
Întrebarea care l-a lăsat confuz pe un simpatizant PSD la miting. “Nu țin cu nimeni!”. Deşi au respectat codul vestimentar, unii nu au ştiut să spună exact de ce au venit la manifestaţia intitulata ″Vrem prosperitate, NU Securitate!”. Participant: Au furat toată ţara, tot au furat.
Reporter: Deci dvs cu ce partid ţineţi?
Participant: Cu PSD.
Reporter: Sunteţi împotriva guvernului, dar ţineţi cu PSD-ul?
Participant: (n.r. confuz) Nu ţin cu nimeni! Participant:“M-aţi luat aşa nepregătită. Dacă ştiam că trebuie să dau un interviu chiar îmi luam în calcul toate aspectele care m-au nemulţumit.”, a spus el, potrivit Stirile ProTv 
Marginalizat în România, performer în străinătate. Petre Dobre, tânărul originar din Craiova, este în anul II la o universitate din Scoţia şi va fi primul profesor în limbajul semnelor britanice. Fosta lui profesoară de limba română din cadrul Liceului Tehnologic Special Beethoven din Craiova, la care a învăţat elevul, spune că acesta a reuşit să ajungă la universitatea Royal Conservatoire of Scotland după ce a fost implicat într-un program european în anul 2015. O echipă de profesori din Scoţia l-au remarcat datorită talentului său la actorie."După ce l-au văzut în 15 minute mi-au spus că ei vor ca acest copil să fie studentul lor.” a declarant fosta directoare a liceului unde potrivit Romania Libera.
Schimbare majoră pentru toţi şoferii din România. Cum şi-ar putea pierde automat permisul de conducere. Un proiect de lege pentru modificarea şi completarea OUG nr. 195/2002 privind circulaţia pe drumurile publice, care fusese respins iniţial de Senat, a revenit recent pentru adoptare la Camera Deputaţilor. Parlamentarii vor ca şoferii incompatibili cu deţinerea permisului auto să-l piardă automat şi orice medic va putea să-i trimită la examinare autorizată. „Orice medic, atunci când constată că un conducător de autovehicul, de tractor agricol sau forestier ori tramvai, aflat în evidenţa sau în îngrijirea sa, prezintă afecţiuni medicale , este obligat să emită bilet de trimitere către o unitate de asistenţă medicală autorizată, potrivit Gandul.
Capcanele morţii în care intră zilnic sute de mii de români. Statisticile reci privind securitatea la incendiu a clădirilor publice evidenţiază o situaţie de blocaj grav la nivel instituţional care creează anual mii de victime şi pagube materiale imense. Semnalul de alarmă reprezentat de episodul tragic din clubul Colectiv pare să se fi estompat odată cu trecerea timpului. Cel mai bun exemplu stă în numărul de controale de prevenire realizat anual de cei 470 de inspectori dedicaţi acestei activităţi ai Inspectoratului General pentru Situaţii de Urgenţă (IGSU), potrivit Capital.
Rătăciți în drumul către casă. Peripețiile unor manifestanți de la mitingul PSD. Vela, o localitate din Dolj, a trimis la mitingul PSD din Piaţa Victoriei 200 de oameni. S-au întors acasă cu unul mai puţin, pentru că un protestatar s-a pierdut în mulţime şi n-a mai fost de găsit. Ceilalţi manifestanţi au avut şi ei parte de peripeţii, dar la întoarcere: şoferii autocarelor au greşit drumul şi au ajuns la destinaţie abia la 5 dimineaţa. Oamenii din Vela sunt totuşi mulţumiţi că au mers gratuit la Bucureşti, potrivit Digi 24 .
Tunelul Timpului de la Castelul Bran, deschis pentru prima dată pentru turişti. Începând cu 1 iulie, Tunelul Timpului de la Castelul Bran, care nu a fost niciodată deschis publicului, va putea fi vizitat de turişti. Vizitatorii vor putea urmări istoria castelului, într-un show unic în spaţiul muzeal european, transmite Mediafax. Tunelul Timpului va putea fi vizitat de turişti începând cu data de 1 iulie. Acesta a fost construit în anul 1930, la ordinul reginei Maria, pentru a facilita accesul în Castelul Bran. Tunelul este prevăzut cu un lift care face legătura între castel şi parc pe o distanţă de aproximativ 40 de metri. Vizitatorii vor putea urma, astfel, drumul pe care îl parcurgea familia regală atunci când dorea să ajungă, pe scurtătură, în castel, potrivit Gazeta de Sud .
Cum va arăta spațiul public? Amintirile copiilor cu cheia de gât. “Soft power” românesc realizat de o mână de tineri arhitecţi, artişti şi comunicatori. România participă cu proiectul “Mnemonics” la Bienala de Arhitectură de la Veneţia, care se desfăşoară între 26 mai şi 25 noiembrie. Tema bienalei este conceptul “freespace” aşa că România propune o “scenografie esenţializată a spaţiului liber dintre blocurile oraşelor din România”. Memoria acestui spaţiu liber este readusă în prim plan. De altfel, adjectivul “mnemonic” înseamnă “care se referă la memorie, care ajută memoria”. Potrivit organizatorilor pavilionului României, provocarea supremă a arhitecturii este capacitatea spaţiului de a genera amintiri puternice, potrivit G4media.
Tăriceanu compară suporterii #CorupţiaUcide cu votanţii lui Iliescu şi FSN din 1990. Preşedintele Senatului Călin Popescu Tăriceanu consideră că la manifestaţia de duminică din Piaţa Victoriei participă oameni cu pretenţii de intelectuali care îşi vor realiza peste câţiva ani greşeala, la fel cum au înţeles mult mai târziu că au greşit votanţii lui Ion Iliescu şi FSN de la alegerile din 1990.” Aduceţi-vă aminte că în România era o majoritate la începutul anilor 90, o majoritate care a votat FSN şi preşedintele Iliescu. Peste 80%. Păi, câţi din oamenii care au votat atunci Iliescu şi FSN mai au curajul azi să recunoască? La câţi din ei nu le este ruşine pentru modul cum gândeau atunci când puneau la colţ partidele istorice, ne acuzau că nu am mâncat salam cu soia şi că suntem de partea americanilor şi a Uniunii Europene?” a declarant el potrivit Gandul .
Un călător turc a ajuns la Cluj în urmă cu 500 de ani: cum descrie cetățile din Ardeal. Un cărturar turc ce a vizitat mare parte din Europa de Est a lăsat mărturii despre cum arătau cetățile din actualul județ Cluj în urmă cu o jumătate de mileniu. Volumul „Călători străini despre țările române”, publicat în 1976, reprezintă în fapt traducerea impresiilor de călătorie ale doi cronicari turci, Paul de Alep, un arab creștin ce a scris în arabă, și Evlia Celebi un turc ce și-a scris notele în limba osmană. Despre viața marelui călător turc Evlia Celebi – căci Paul de Alep, ale cărui note sunt cuprinse în același volum, nu a vizitat niciodată Transilvania – nu se cunosc prea multe date, notează cercetătorii: sunt doar propriile relatări cuprinse în vast sa operă Seyahainame („Carte de călătorii”), potrivit Actual de Cluj .

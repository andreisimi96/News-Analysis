Joi, 7 iunie 2018, 7:50 Actualitate | Esenţial
Podul de la Agigea
Circulaţia este restricţionată joi pe prima bandă a podului de la Agigea, până la ora 6.00, din cauza unor lucrări, informează Mediafax. Urmează alte restricţii în 12, 13 şi 14 iunie, pe timpul nopţii.
Potrivit Companiei Naţionale de Administrare a Infrastructurii Rutiere, în intervalul orar 9:00 - 16:00 este restricționată circulația rutieră pe banda 1, aferentă sensului de deplasare Constanța - Agigea, respectiv Agigea-Constanta. 
Aceste restricții sunt instituite pentru lucrări de reparații beton la pilonul central al podului.  
De asemenea, pentru demontarea tunelului de protecție, circulația rutieră pe pod va închisă pentru toate categoriile de autovehicule în nopțile de 12 spre 13, 13 spre 14 şi 14 spre 15, între orele 22.00 - şi 6.00.
Pe perioada închiderii circulației, traficul rutier pentru toate categoriile de autovehicule se va desfășura pe ruta: Nod Rutier A4 (intersecție cu DN 39), Agigea - A4 (intrare Port Constanța Sud) - Podul nou peste Canal Dunăre Marea Neagra - Bretea Acces la DN 39 (Eforie Nord - Agigea) - DN 38 (Agigea - Negru Vodă). 
Podul de la Agigea asigură legătura între partea de nord-est şi cea de sud-est a litoralului românesc. Are o lungime de 269,5 m, o lăţime de 14,8 m, iar circulaţia se desfăşoară pe 4 benzi (2 benzi pe sens). 
Podul este unul hobanat (are cabluri care pornesc în formă de evantai dintr-un pilon şi susţin astfel tablierul podului), a fost dat în folosinţă în anul 1983 şi traversează Canalul Dunăre - Marea Neagră. Podul de la Agigea face parte din grupul celor 4 poduri cu structuri speciale care asigură traversarea principalelor căi rutiere peste Canalul Dunăre - Marea Neagră.

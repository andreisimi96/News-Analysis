Marţi, 5 iunie 2018, 16:57 Sport | Roland Garros 2018
Madison Keys, la Roland Garros
Foto: wta/ twitter
​Americanca Madison Keys, locul 13 WTA şi cap de serie numărul 13, s-a calificat, marţi, pentru prima dată în semifinalele turneului de la Roland Garros, după ce a învins-o, cu scorul de 7-6 (), 6-4, pe Yulia Putintseva din Kazahstan, locul 98 WTA, transmite News.ro.
Jucătoarea de 23 de ani, care a eliminat-o în optimi pe Mihaela Buzărnescu, s-a impus după o partidă care a durat o oră şi 25 de minute.
În faza următoare, Keys va evolua cu învingătoarea din partida Daria Kasatkina (Rusia), locul 14 WTA - Sloane Stephens (SUA), locul 10 WTA.
Cealaltă semifinală va fi stabilită miercuri, după meciurile Simoan Halep, locul I WTA - Angelique Kerber (Germania), locul 12 WTA şi Garbine Muguruza (Spania), locul 3 WTA - Maria Sharapova (Rusia), locul 30 WTA.

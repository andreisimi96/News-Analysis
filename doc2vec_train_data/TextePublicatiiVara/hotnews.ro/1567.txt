Utile: 5 moduri prin care animalele îţi pot îmbunătăţi viaţa; 5 cele mai comune greșeli de evitat când îți renovezi apartamentul; Cum ajustezi volumul în Windows 10 mult mai eficient, per aplicație
Miercuri, 20 iunie 2018, 2:11 Revista Presei | Utile
Foto: Colaj foto
​5 moduri prin care animalele îţi pot îmbunătăţi viaţa Un animal de companie îţi poate schimba total viaţa. Animalele de companie ne oferă nu numai companie, dar şi beneficii terapeutice mai puţin evidente. Interacţiunea cu micuţele vieţuitoare este bună atât pentru sănătatea noastră fizică, cât şi pentru cea emoţională. De exemplu, imunitatea poate fi mai puternică, ritmul cardiac, dar şi tensiunea arterială pot scădea, vă puteţi lupta mai uşor cu durerea. De asemenea, la nivel emoţional vă vor da senzaţia că nu sunteţi singuri, pot combate anxietatea, vă pot face să vă simţiţi mai fericiţi. Animalele vă pot ajuta şi în relaţiile pe care le aveţi. Îţi oferă un confort fizic, dar şi psihic. Oricine are un animal de companie, cum ar fi un câine sau o pisică, care se tot gudure pe lângă el, ştie că acest lucru poate fi reconfortant. De asemenea, dacă eşti supărat, animalul tău de companie simte acest lucru şi îţi arată o atenţie suplimentară, scrie CSID.
5 cele mai comune greșeli de evitat când îți renovezi apartamentul Fiecare apartament are nevoie, odată la ceva timp, de o renovare parțială sau generală. Unele lucrări apar în urma defecțiunilor din casă, altele pentru a face pe placul proprietarilor, care își doresc o schimbare de decor și de aer în locuință. În mod cert, lucrările de renovare pot reprezenta un test real de rezistență și răbdare pentru proprietari, dar și pentru bugetul pe care și l-au alocat. Ca să fii sigur că totul decurge conform planului, trebuie să ai, în primul rând, în mod ironic, chiar un plan. E foarte important să nu lași lucrurile la voia întâmplării, sperând că totul va fi bine la final, pentru că e posibil să te trezești cu probleme neplăcute. Fiecare renovare generală de apartament trebuie să înceapă cu o curățare completă a pereților din locuință și îndreptarea lor. Pentru o lucrare reușită, trebuie să apelezi la un glet pentru finisaje interioare eficient, care îți va oferi nivelarea fină a suprafețelor și umplerea orificiilor de mici dimensiuni sau a fisurilor, anterior vopsirii, precizează Libertatea.
Cum ajustezi volumul în Windows 10 mult mai eficient, per aplicație Microsoft nu a mai modernizat de mult timp modul în care ajustezi volumul în Windows 10, dar cu o aplicație dedicată te bucuri de toate funcțiile suplimentare de care ai nevoie. În cazul în care rulezi foarte multe aplicații capabile să genereze sunete și ai o pereche de căști, boxe cu fir sau integrate și, eventual, o boxă Bluetooth, mecanismul de ajustare al volumului din Windows este ineficient. Este frustrant să ajungi să faci 3-5 clickuri pentru a da mai încet toate sunetele din Windows, fără măcar să știi exact cine este de vină. Soluția mai deșteptă la problema managementului de dispozitive audio este oferită de o echipă formată din doi foști ingineri Microsoft și un dezvoltator independent. Dave Amenta, David Golden și Microsoft MVP Rafael Rivera au creat EarTrumpet, o aplicație gratuită pe care o găsești în Windows Store și una care poate fi instalată în doar câteva momente, relatează Playtech.
Cum să faci şi să primeşti complimente Te simţi grozav când dăruieşti şi este o adevărată bucurie când primeşti. Fie că este vorba de vorbe bune, dragoste, ajutor, cadouri sau un zâmbet. Aşa că de ce să nu o faci mai des? Gândeşte-te la ultima dată când cineva ţi-a făcut un compliment. Ţi-a plăcut, nu-i aşa? Viaţa poate fi dură de cele mai multe ori, aşa că este important să ne concentrăm pe lucrurile mărunte care ne oferă bucurie în zilele în care nu ne simţim tocmai în al nouălea cer. „Când primeşti un compliment ziua ţi se înseninează pur şi simplu“, spune psihologul Claudia Mihalache. Şi faptul că ne place să primim complimente nu este un semn de slăbiciune. „Oamenii au nevoie să fie plăcuţi de cei din jurul lor, pentru că este în firea lor să fie aşa.“, adaugă specialista noastră. „În copilărie laudele ne ajută să ne dezvoltăm şi ca adulţi încă ne influenţează semnificativ“, spune psihologul nostru, arată CSID.
4 avantaje pe care le-ai avea dacă ți-ai muta biroul în mijlocul naturii Munca de birou este văzută de mulți angajatori și angajați drept un mediu rigid, foarte bine structurat, cu geamuri mari de sticlă și multă lumină artificială. Până de curând, ideea de a avea un loc de muncă la birou, dar înconjurat de natură părea extrem de îndepărtată. Recent însă tot mai mulți angajați încep să pună preț tot mai mare pe astfel de avantaje ale spațiului de lucru și să caute oportunități de a lucra înconjurați de natură. Accesul la lumină naturală și elemente de natură în spațiul de lucru te pot ajuta să reduci stresul semnificativ. Aceasta este concluzia acestu studiu care scoate în evidență relația între mediul închis de lucru și starea ridicată de anxietate a angajaților, scrie Libertatea.
Citeste mai multe despre    utile

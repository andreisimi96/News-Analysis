CCR a sesizat Comisia de la Veneția pentru presiuni la adresa lui Lăzăroiu: ”Se urmăreşte, înainte de toate, delegitimarea deciziilor pronunţate de Curtea Constituţională în actuala sa componenţă”
Miercuri, 20 iunie 2018, 14:59 Actualitate | Esenţial
CCR anunță că a trimis o sesizare Comisiei de la Veneția în legătură cu situația prini care s-au creat ”presiuni” asupra judecătorului Petre Lăzăroiu, ”dar care urmăreşte, înainte de toate, delegitimarea deciziilor pronunţate de Curtea Constituţională în actuala sa componenţă”,
”Plenul Curţii Constituţionale a României, întrunit la data de 19 iunie 2018, a hotărât, cu majoritate de voturi, sesizarea Secretarului General al Consiliului Europei şi a Comisiei Europene pentru Democraţie prin Drept (Comisia de la Veneţia) în legătură cu un nou demers îndreptat împotriva Curţii Constituţionale, care vizează, în concret, o anumită situaţie de fapt ce este de natură a crea presiuni cu privire la mandatul domnului judecător Petre Lăzăroiu, dar care urmăreşte, înainte de toate, delegitimarea deciziilor pronunţate de Curtea Constituţională în actuala sa componenţă”, se spune într-un comunicat al CCR.
Consilierul prezidențial Simina Tănăsescu și-a dat miercuri demisia  în contextul scandalului privindu-l pe judecătorul Petre Lăzăroiu de la Curtea Constituțională, potrivit Administrației Prezidențiale. KlausIohannis declarase marți, referitor la întâlnirea dintre Simina Tănăsescu și Petre Lăzăroiu, că nu a existat nicio presiune asupra acestuia.

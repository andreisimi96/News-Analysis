Luni, 11 iunie 2018, 21:05 Economie | Auto
Mercedes Clasa C
Foto: Mercedes Benz
Ministerul german al Transporturilor a ordonat luni rechemarea imediată, în întreaga Europă, a 774.000 Mercedes, mașini echipate cu softuri capabile să falsifice nivelul de emisii, scrie AFP.
Casa mamă a Mercedes, "Daimler a indicat că va proceda cât de curând posibil, în colaborare transparentă cu autoritățile, pentru a se asigura că sistemele de măsurare respinse de guvern sunt suprimate", a precizat ministrul german al Transporturilor, Andreas Scheuer, după o întâlnire cu șeful grupului, Dieter Zetsche.
Principalele modele vizate sunt Mercedes Vito și SUV-urile din emblematicele clase GLC și C, dintre care 238.000 circulă în Germania.
Daimler, până acum scutită de scandalul dieselgate, este obiectul unei anchete a parchetului din Stuttgart. Autoritățile germane și-au manifestat primele bănuieli la jumătatea lunii mai 2018.
Daimler este al treilea constructor german afectat de scandalul motarelor diesel trucate și care a izbucnit în septembrie 2015
Volkswagen a recunoscut că a folosit softuri capabile să falsifice rezultatele testelor de emisie, ascunzând nivelul real de poluare cu oxizi de azot, care favorizează bolile respiratorii și cardiovasculare.

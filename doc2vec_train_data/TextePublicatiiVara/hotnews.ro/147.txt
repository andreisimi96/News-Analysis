Miercuri, 30 mai 2018, 7:34 Science - Creierul
Operatie pe creier
Foto: Captura YouTube
Un vaccin ar putea ajuta la prelungirea vieții persoanelor care se confruntă cu glioblastomă, cel mai agresiv tip de cancer cerebral, sugerează rezultatele preliminare ale unui studiu, relatează  BBC . 
Persoanele cu glioblastomă care au primit vaccinul au trăit de două ori mai mult decât persoanele care au urmat un tratament standard, potrivit cercetătorilor. 
Vaccinul funcționează pe baza celulelor imune ale corpului pentru a viza cancerul. 
O organizație de caritate a declarat că rezultatele preliminare par "remarcabil de promițătoare". 
Tratamentul standard pentru glioblastomă, cel mai agresiv tip de cancer cerebral, implică înlăturarea tumorii, urmată de radioterapie și chimioterapie. În medie, pacienții trăiesc 15-17 luni după operație. 
Rezultatele preliminare ale studiului, care a durat 11 ani, au constatat că cei implicați în studiu au supraviețuit, în medie, peste 23 de luni după intervenția chirurgicală. Aproximativ 100 dintre persoanele implicate în cercetare au trăit peste 40 de luni după intervenție. 
Studiul este publicat în revistă Translațional Medicine.

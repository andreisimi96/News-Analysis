Orice transport sau colet care intră în țară va fi scanat. Ministrul Finanțelor anunță dotarea vămilor și Poștei cu echipamente
Miercuri, 6 iunie 2018, 13:27 Economie | Finanţe & Bănci
Ministerul Finanțelor Publice (MFP) ar putea dota vămile cu scanere fixe și mobile pentru ca transporturile de bunuri ce intră în țară să fie scanate, lucru care va aduce la buget în jur de un miliard de euro, de anul viitor, a anunțat Eugen Teodorovici, într-o întâlnire cu presa, menționând că și anumite puncte poștale vor avea astfel de echipamente.
“Până la final de an aș vrea ca în partea Est, Ucraina și Moldova și partea Serbiei să fie reabilitate punctele vamale cu echipamente de ultimă generație ca tot ce intră în țară să fie scanat. Echipamentele va fi ușor să le luăm. Va fi mai dificil la partea de reabilitare fizică a punctelor vamale: infrastructura rutieră, dotarea lor cu scanere fixe. Poate că scanerele mobile să fie în zona de Vest, unde va fi nevoie de un sistem foarte bine pus la punct. Acolo, ce intră îl oprești în trafic, îl scanezi cu scanere mobile și aia e”, a spus Teodorovici.
Noi estimăm ca anul viitor cam un miliard de euro să intre de pe această zonă. (...) Zona de finanțe-vamă o să intre în zona de infrastructură critică și pot să atribui direct, prin negociere, orice contract de lucrări, de reabilitare.
Dacă ai șase linii de intrare, iar analiza va spune, ca să nu ai blocaj în punctele vamale, având în vedere traficul pe pe ultimii ani, că ai nevoie de 10 linii de intrare, atunci toate vor fi dotate cu scanere fixe. Poate că vor fi și 1-2 de ieșire.
„Vor fi câteva zeci de scanere fixe. Costul unuia cred că e de 3-5 milioane euro. Dacă vom cumpăra multe echipamente, le-am spus clar firmelor care le produc să deschidă în România punct de mentenanță și nu va fi gestionat de vameși, adică nu ei vor face managementul acestor echipamente. (…) Am avut discuții cu chinezii, americanii și elvețienii, cei trei mari producători de echipamente. Vor fi semnate acorduri guvernamentale în baza cărora cumpărăm ce avem nevoie pentru a securiza punctele vamale din est”, a arătat ministrul Finanțelor
El a precizat că scanere vor fi cumpărate și pentru ca toate coletele transmise prin Poșta din afara țării să fie scanate.
„Vom cumpăra și pentru partea asta de Poștă. Știm că vin coletele într-un anumit punct, după care pleacă spre alte puncte poștale din țară. Astăzi nu există astfel de echipamente. Trebuie să fie obligatoriu ca tot ce intră în acele puncte centrale să fie verificate. Sunt căi de a trimite în țară fel de fel de lucruri, bani și altele. Va fi obligația de a scana absolut orice intră în România”, a explicat Teodorovici.
Citeste doar ceea ce merita. Urmareste-ne si pe Facebook.
Material susținut de Banca Transilvania​
De ce să-mi duc afacerea și în mediul online? Cum aleg o platformă de eCommerce potrivită business-ului meu? Ce investiții presupune această decizie? Cum reușesc să ajung cât mai repede la clienții mei? Doi specialiști au răspuns întrebărilor antreprenorilor
Vezi răspunsurile pe StartupCafe.ro

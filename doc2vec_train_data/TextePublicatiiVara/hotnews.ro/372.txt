Faze tari: De ce mii de suedezi își implantează microcipuri; A fost realizată cea mai detaliată imagine cu nebuloasa Tarantulei; Un turist scos din valurile mării cere daune de 40.000 de euro salvatorilor 
Marţi, 5 iunie 2018, 1:32 Revista Presei | Faze Tari
Bătrân din Gorj, care își construia propriul cavou, amendat cu 60.000 de lei. Amenda uriașă a fost aplicată de Inspectoratul Teritorial de Muncă, pentru că bătrânul ar fi angajat la negru pentru lucrare trei persoane. La sesizarea polițiștilor din localitate, inspectorii de muncă au descins în cimitir şi l-au găsit pe bătrân și pe cei trei ”angajați” lucrând. ”Un bărbat de 79 de ani, din comuna Săuleşti, a fost amendat cu 60.000 de lei, după ce a fost depistat folosind la construirea unui cavou în cimitirul din satul Bibeşti trei persoane fără forme legale de angajare", potrivit  Stirile ProTv.
A fost realizată cea mai detaliată imagine cu nebuloasa Tarantulei. Astronomii au reuşit să realizeze cea mai detaliată imagine a nebuloasei Tarantula. Regiunea este cunoscută pentru activitatea intensă de producere a stelelor. Nebuloasa se află la 160.000 ani lumină de Pământ. Imaginea a fost realizată cu ajutorul observatorului Paranal din Chile, deţinut de European Southern Observatory. Conform Tech Times, cercetătorii au utilizat telescopul VLTSurvey, potrivit  Descopera.
O femeie e convinsă că e moartă și că i-au putrezit organele interne. O pacientă de la Socola crede că este moartă și că îi putrezesc organele interne. Sindromul Cotard sau „al cadavrului ambulant” este o patologie rară, asociată cu schizofrenia sau bipolarității. Tratamentul în cazul pacientei din Iași este dificil, femeia fiind la a doua cădere, potrivit  Libertatea
Un turist scos din valurile mării cere daune de 40.000 de euro salvatorilor. Unul dintre sutele de cazuri în care turiştii sunt scoşi din apă de salvamari, atunci când este arborat steagul roşu, se va termina în instanţă. Persoana scoasă din valuri vrea daune de 40.000 de euro. Un avocat din Bucureşti, Silviu Radu Luncan (60 de ani), a depus o plângere penală la Parchetul de pe lângă Judecătoria Mangalia împotriva a trei salvamari şi a unui poliţist local care l-au scos din apă în anul 2016, într-o zi în care era arborat steagul roşu, semn că înotul este interzis, potrivit  Adevarul.
De ce mii de suedezi își implantează microcipuri. Mii de persoane din Suedia și-au introdus microcipuri sub piele pentru a nu mai fi nevoiți să poarte după ei cardurile de identitate, abonamentele la sălile de fitness sau cartelele de acces la locul de muncă.Microcipurile sunt de mărimea unui bob de orez și sunt introduse în dosul palmei cu ajutorul unei seringi, potrivit Digi24.

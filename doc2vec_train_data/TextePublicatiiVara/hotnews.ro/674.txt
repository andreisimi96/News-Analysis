Joi, 7 iunie 2018, 14:41 Economie | Companii
Cele mai multe falsuri și neconformități la produsele alimentare se găsesc în sectorul horeca (hoteluri-restaurante-cafenele), unde produsele folosite în prepararea mâncării sunt neconforme cu meniul, a declarat joi Dorin Cojocaru, președintele Asociației Patronatelor din Industria Laptelui (APRIL), potrivit Mediafax.
„În horeca sunt cele mai mari falsuri și neconformități pe produse alimentare. Nu este posibil să vinzi pizza cu mozzarella quatro formaggi și tu să nu ai o factură, un aviz, măcar pe un kg de mozzarella. Este un semnal de alarmă pe care îl trag, și această piață reprezintă 30%”, a precizat președintele APRIL.
„Nu-mi doresc să fac curățenie în 30%, dar măcar în 5% dacă s-ar face curățenie în zona asta ar crește cererea de produse lactate sau de carne autentică. Păi încep să folosesc cuvântul veritabil: o brânză veritabilă, un salam veritabil, o pâine veritabilă, deci am ajuns în 2018 să ne punem întrebarea dacă ceea ce mâncăm la restaurant este veritabil”, a adăugat Dorin Cojocaru.
Liderul patronal a mai precizat că există o lipsă de raportare din partea autorităților de stat către Bruxelles a situației reale în ceea ce privește fenomenul de fraudă alimentară.
„O companie privată nu poate deține informații oficiale decât în baza unui protocol. Pentru a putea face față cerințelor pieței ai nevoie de o comisie interministerială în parteneriat cu ONG-urile, pentru a depista și informa neconformitățile din industria alimentară. Eu cred că se duce o lipsă de informare, de raportare. La ora actuală, noi nu prea raportăm nici la Buxelles, nici pe plan international o situație reală a ceea ce se întâmplă în România”, a menționat Cojocaru.
Citeste doar ceea ce merita. Urmareste-ne si pe Facebook.
Material susținut de Banca Transilvania​
De ce să-mi duc afacerea și în mediul online? Cum aleg o platformă de eCommerce potrivită business-ului meu? Ce investiții presupune această decizie? Cum reușesc să ajung cât mai repede la clienții mei? Doi specialiști au răspuns întrebărilor antreprenorilor
Vezi răspunsurile pe StartupCafe.ro

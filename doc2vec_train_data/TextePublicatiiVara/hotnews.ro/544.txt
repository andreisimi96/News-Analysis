Patrick Mouratoglou a analizat meciul Halep vs Kerber: "Pentru a nu pierde, Halep trebuie să joace punctele importante mai bine decât la Australian Open"
Miercuri, 6 iunie 2018, 10:08 Sport | Roland Garros 2018
Simona Halep, la Roland Garros
Foto: wtatennis.com/ getty
Patrick Mouratoglou, antrenorul Serenei Williams, a analizat partida dintre Simona Halep (1 WTA) și Angelique Kerber (12 WTA), din sferturile de finală de la Roland Garros. "The Coach" este de părere că Simona va încerca să dicteze ritmul, dar nu trebuie să stea la luptă cu jucătoarea din Germania. "Pentru a nu pierde, Halep trebuie totuși să joace punctele importante mai bine decât la Australian Open", a precizat tehnicianul francez.
"Simona va încerca din nou să dicteze ritmul. La Australian Open a stat la 43 de centimetri de linia de fund a terenului, în timp ce Kerber la 1.22 metri. La Roland Garros 2018, Simona a stat în medie la 69 de centimetri de linia de fund, în timp ce Kerber la 1.88 metri.
Zgura și loviturile cu topspin ar trebui să o ajute pe Simona să o țină pe Kerber departe. Dar să domini nu este egal cu a câștiga, mai ales în fața lui Kerber. Nemțoaica este fără niciun dubiu jucătoarea care returnează cel mai bine în timpul meciurilor. Kerber adoră să alerge dintr-o parte în cealaltă până când adversara găsește un unghi, iar apoi profită cu o lovitură câștigătoare.
Simona nu trebuie să stea la luptă cu Kerber, va trebui să fie imprevizibilă și să dicteze ritmul meciului. La Australian Open a făcut o treaba grozavă, ea a jucat 52% din loviturile cu forehandul în lungul liniei cu o precizie foarte bună. Pentru a nu pierde, Halep trebuie totuși să joace punctele importante mai bine decât la Australian Open. La Melbourne, românca nu a salvat nicio minge de break din cele șapte avute de Kerber" a declarat Patrick Mouratoglou, pentru Eurosport.
Ultima dată când s-au întâlnit, Halep și Kerber au fost protagonistele unui meci memorabil în semifinalele ediției din acest an a Australian Open. Românca s-a impus atunci cu 6-3, 4-6, 9-7, după două ore și 20 de minute, salvând și două mingi de meci. Vezi aici mai multe detalii.
Kerber este pentru a doua oară în sferturi la Roland Garros, după un parcurs perfect, fără set cedat. Prima prezență în această fază a competiției a fost bifată de Kerber în anul 2012.
Simona Halep vs Angelique Kerber, istoricul întâlnirilor directe:
2018, Australian Open (hard): 6-3, 4-6, 9-7 pentru Halep
2016, Turneul Campioanelor (hard): 6-4, 6-2 pentru Kerber
2016, Cincinnati (hard): 6-3, 6-4 pentru Kerber
2016, Montreal (hard): 6-0, 3-6, 6-2 pentru Halep
2016, Wimbledon (iarbă): 7-5, 7-6(2) pentru Kerber
2016, FedCup (zgură): 6-2, 6-2 pentru Kerber
2015, Toronto (hard): 6-3, 5-7, 6-4 pentru Halep
2014, Doha (hard): 6-3, 5-7, 6-4 pentru Halep
2009, Saint Raphael (hard): 5-7, 6-2, 7-5 pentru Halep
Parcursul celor două jucătoare la Roland Garros:
Turul I: 2-6, 6-1, 6-1 cu Alison Riske (SUA, 83 WTA), după o oră și 34 de minute
Turul II: 6-3, 6-1 cu Taylor Townsend (SUA, 72 WTA), după o oră și 8 minute
Turul III: 7-5, 6-0 cu Andrea Petkovic (Germania, 107 WTA), după o oră și 28 de minute
Optimi: 6-2, 6-1 cu Elise Mertens (Belgia, 16 WTA), după 59 de minute.
Turul I: 6-2, 6-3 cu Mona Barthel (Germania, 117 WTA), după o oră și două minute
Turul II: 6-2, 6-3 cu Ana Bogdan (România, 66 WTA), după o oră și două minute
Turul III: 7-6(4), 7-6(4) cu Kiki Bertens (Olanda, 22 WTA), după o oră și 55 de minute
Optimi: 6-2, 6-3 cu Caroline Garcia (Franța, 7 WTA), după o oră și 7 minute.
Programul zilei de miercuri la Roland Garros:
Arena Philippe-Chatrier (meciurile încep la ora 15:00)
Garbine MUGURUZA (ESP) [3] vs Maria SHARAPOVA (RUS) [28]
Rafael NADAL (ESP) [1] vs Diego SCHWARTZMAN (ARG) [11]
Arena Suzanne-Lenglen (meciurile încep la ora 15:00)
Simona HALEP (ROU) [1] vs Angelique KERBER (GER) [12]
Marin CILIC (CRO) [3] vs Juan Martin DEL POTRO (ARG) [6]
Aici poți citi o amplă prezentare a turneului de la Roland Garros.
S-ar putea să te intereseze și:

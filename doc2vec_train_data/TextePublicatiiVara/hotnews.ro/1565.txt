Caru' cu vedete: Fiul lui Tudorel Toader, implicat într-un accident rutier; Heather Locklear a incercat să-și omoare mama; XXXTentacion și-a ”prezis” moartea pe Instagram. Mesajul publicat de rapper
Miercuri, 20 iunie 2018, 3:22 Revista Presei | Vedete
Caru' cu vedete
Foto: Colaj foto
Fiul lui Tudorel Toader, implicat într-un accident rutier Andrei Toader, fiul cel mic al ministrului Justiţiei, a fost implicat într-un accident rutier azi noapte. Acesta se pare că a pierdut controlul volanului şi a ieşit de pe şosea din cauza oboselii. El a fost rănit ușor, la fel și pasagera care se afla pe scaunul din dreapta. Accidentul a avut loc în jurul orei 4:00, în localitatea Chicerea din județul Iași. Din primele informații, fiul lui Tudorel Toader a adormit și pierdut controlul volanului, intrând în mai multe podețe. Atât el cât și pasagera din dreapta au fost răniți și au fost transportați la Spitalul de Neurochirurgie din Iași. Se pare că cei doi nu au suferit răni care să le pună în pericol viața. Polițiștii i-au întocmit lui Andrei Toader, fiul cel mic al ministrului Justiției, dosar penal pentru vătămare corporală din culpă, scrie Digi24.
Heather Locklear a incercat să-și omoare mama Heather Locklear, actrița care făcea furori la Hollywood în anii 90 cu rolul din Melrose Place, a ajuns greu de recunoscut. Starea sa psihică și fizică s-au deteriorat considerabil și actrița nu mai păstreză decât amintirea blondei sexy cu ochi albaștri care cucerea lumea cu zâmbetul și talentul său. Heather Locklear, în vârstă de 56 de ani, a fost internată duminică într-o clinică de psihiatrie după ce a devenit agresivă cu părinții săi. Conform tmz.com, actrița era agitată, iar părinții săi au decis să-i facă o vizită. Într-un exces de furie, aceasta și-a lovit tatăl și a încercat să-și ștranguleze mama, iar apoi a luat pistolul amenințând că se va sinucide. Cea care a chemat Poliția a fost chiar mama sa care nu reușea să o mai stăpânească, iar actrița a fost transportată la spital pentru a fi supusă unei evaluări psihiatrice, relatează Unica.
XXXTentacion și-a ”prezis” moartea pe Instagram. Mesajul publicat de rapper Rapperul XXXTentacion împușcat mortal luni în Florida și-ar fi prezis moartea într-un mesaj publicate pe contul său de Instagram. Rapperul de 20 de ani a fost împușcat mortal în timp ce părăsea o reprezentanță auto. Doi bărbaţi au fugit de la locul faptei într-o maşină neagră, după ce unul dintre ei a deschis focul asupra rapperului, iar anchetatorii susţin că ar putea fi vorba despre un jaf. Tânărul al cărui ultim album a debutat pe locul 1 în topul Billboard era unul dintre cei mai controversaţi reprezentanţi ai genului. Jahseh Dwayne Onfroy (numele său real) a petrecut mulţi ani în şcoli de corecţie şi centre de detenţie pentru minori, iar acum aştepta să fie judecat într-un proces de violenţă domestică, informează Știrile ProTv.
Fiica Adrianei Iliescu nu a reușit să ia peste nota 5 la matematică la Evaluarea Națională Fiica celei mai bătrâne mame din România nu a reușit să ia o notă peste 5 la examenul de matematică la Evaluarea Națională. Dar dacă la matematică nu s-a descurcat prea bine, nota de la examenul de limba română a salvat-o. La Limba Română, Eliza Iliescu a obținut nota 8,50, iar la matematică doar 4,55, astfel că, media cu care a finalizat Evaluarea Națională a fost 6,52. Din păcate, cu o astfel de medie, Eliza Iliescu nu va ajunge la un liceu de top din București. Imediat cum ea a susținut cele două examene, mama ei i-a pregătit o surpriză care a emoționat-o foarte mult. Adriana Iliescu a mers la o cofetărie selectă și i-a cumpărat o prăjitură și multe alte dulciuri pentru a serba împreună finalizarea studiilor generale, arată Click.
Cine este noul iubit al Biancăi Drăgușanu. Reacția lui Victor Slav la aflarea veștii Au trecut doar câteva zile de când Bianca Drăgușanu și Victor Slav și-au spus, din nou, adio, și iată că focoasa blondă nu pare să sufere prea tare, cel puțin asta reiese din imaginile în care se sărută cu alt bărbat. Bianca Drăgușanu s-a consolat imediat în brațele unui alt bărbat, cu care a fost surprinsă sărutându-se în timp ce se aflau într-un restaurant. La fel de frumos și celebru ca și fostul său soț, Victor Slav, însă cu siguranță mult mai bogat, Tristan Tate este un englez mutat de 3 ani în România. La doar 30 de ani, Tristan Tate este campion la kickboxing, unde are două centuri, iar acum este comentator la Galele RXF. Totodată, sportivul este proprietarul unui hotel în Thailanda și face tranzacții cu bitcoin, iar viața luxoasă pe care o duce poate fi ușor descifrată din imaginile pe care le publică pe rețelele de socializare, precizează Unica.

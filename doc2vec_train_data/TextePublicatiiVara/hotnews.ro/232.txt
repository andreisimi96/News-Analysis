Sâmbătă, 2 iunie 2018, 10:12 Actualitate | Esenţial
Administrația Națională de Meteorologie a emis un cod galben de instabilitate atmosferică accentuată și cantități de apă însemnate, valabil de sâmbătă, ora 14.00, până duminică ora 23.00 în mare parte din țară.
În intervalul menționat, vor fi perioade cu instabilitate atmosferică accentuată în zonele de munte, precum și în Crișana, Maramureș, Transilvania și nordul Moldovei. 
Vor fi averse care vor avea și caracter torențial, frecvente descărcări electrice, intensificări de scurtă durată ale vântului cu aspect de vijelie și căderi de grindină. 
În intervale scurte de timp sau prin cumulare, se vor înregistra cantități de apă ce vor depăși 15...20 l/mp și punctiform 40...50 l/mp.
Astfel de fenomene vor fi și în restul teritoriului, însă pe arii mai restrânse.  
Manifestări specifice instabilității atmosferice se vor semnala și la începutul săptămânii viitoare, local și temporar, în majoritatea regiunilor, adaugă meteorologii.

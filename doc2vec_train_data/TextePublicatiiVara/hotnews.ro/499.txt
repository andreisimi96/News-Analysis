Marţi, 5 iunie 2018, 20:46 Economie | Finanţe & Bănci
Adrian Benta, consultant fiscal
Luni a fost publicat în Monitorul Oficial Ordinul comun OMFP nr. 2010  si OMM nr. 448 din 2018 care modifică Ordinul nr. 1.488/3.198/2017 pentru aprobarea Normelor metodologice de aplicare a Ordonanţei de urgenţă a Guvernului 52/2017 privind restituirea sumelor reprezentând taxa specială pentru autoturisme şi autovehicule, taxa pe poluare pentru autovehicule, taxa pentru emisiile poluante provenite de la autovehicule şi timbrul de mediu pentru autovehicule. Documentul  aprobă procedura de restituire, pe cale administrativă, a sumelor reprezentând taxa specială pentru autoturisme şi autovehicule, taxa pe poluare pentru autovehicule, taxa pentru emisiile poluante provenite de la autovehicule şi timbrul de mediu pentru autovehicule, precum şi a dobânzilor aferente acestora.
Vezi aici documentul oficial .
    • Restituirea sumelor se face pe baza cererii depuse de contribuabil la organul fiscal central competent în administrarea acestuia. Cererea trebuie să cuprindă, în mod obligatoriu, contul bancar în care urmează să fie restituită suma cuvenită contribuabilului, precum şi elementele referitoare la datele de identificare ale plătitorului şi datele de identificare  ale  autovehiculului,  respectiv  marca,  tipul/varianta,  numărul  de  înmatriculare  şi  numărul  de  identificare,  pentru  care  se  solicită  restituirea  taxei  speciale  pentru  autoturisme  şi  autovehicule/  taxei  pe  poluare pentru autovehicule/taxei pentru emisiile poluante provenite de la autovehicule/timbrului de mediu pentru autovehicule.
    • Dreptul contribuabilului de a cere restituirea se naşte la data intrării în vigoare a ordonanţei de urgenţă, respectiv  la  7  august  2017,  indiferent  de  momentul  la  care  s-a  perceput  taxa,  iar  cererea  de  restituire  se  depune, sub sancţiunea decăderii, până la data de 31 august 2018.
    • Restituirea efectivă a sumelor se efectuează de către unitatea Trezoreriei Statului la care este arondat organul fiscal central competent, astfel:
    a) taxa specială pentru autoturisme şi autovehicule, taxa pe poluare pentru autovehicule, taxa pentru emisiile poluante provenite de la autovehicule, în perioada 1 ianuarie 2018 - 31 decembrie 2018;
    b) timbrul de mediu pentru autovehicule, în perioada 1 septembrie 2018 - 31 martie 2019.
    • În vederea restituirii sumelor,  organul  fiscal  central  competent, prin compartimentul de specialitate, procedează la verificarea datelor din evidenţa analitică  pe  plătitori  sub  aspectul  existenţei  unor  eventuale  obligaţii  de  plată neachitate înregistrate de către contribuabil şi aplică în mod corespunzător dispoziţiile Ordinului ministrului finanţelor publice nr. 1.899/2004 pentru aprobarea Procedurii de restituire şi de rambursare a sumelor de la buget, precum şi de acordare a dobânzilor cuvenite contribuabililor pentru sumele restituite sau rambursate cu depăşirea termenului legal.
    • După verificare, organul fiscal central competent constată şi  operează  eventualele  compensări  cu  obligaţii  fiscale  restante  existente  în  evidenţa  pe  plătitor  la  data  restituirii  şi  întocmeşte  în  3  exemplare  următoarele documente:
    a) Decizie privind compensarea obligaţiilor fiscale;
    b) Notă privind restituirea/rambursarea unor sume;
    c) Decizie de restituire a sumelor de la buget sau de acordare a dobânzilor în cazul sumelor de restituit sau de rambursat de la buget.
    • În vederea programării contribuabililor pentru care vor fi restituite sumele rămase ca urmare a efectuării eventualelor compensări,  organul  fiscal  central  competent  întocmeşte  Borderoul  privind  programarea plăţii sumelor reprezentând taxa specială pentru autoturisme şi autovehicule, taxa pe poluare pentru  autovehicule,  taxa  pentru  emisiile  poluante provenite  de  la  autovehicule  şi  timbrul  de  mediu  pentru  autovehicule, precum şi a dobânzilor aferente acestora.
    • Restituirea  sumelor  cuvenite  contribuabililor  se  efectuează  prin  decontare  bancară  în  contul  bancar  indicat prin cererea de restituire.
    • După efectuarea restituirii sumelor reprezentând taxa specială pentru autoturisme şi autovehicule,  taxa  pe  poluare  pentru  autovehicule,  taxa 
pentru  emisiile  poluante  provenite  de  la  autovehicule şi timbrul de mediu pentru autovehicule, organul fiscal central  competent  calculează dobânda  cuvenită contribuabilului, în cel mult 15 zile de la data restituirii, dar nu mai târziu de termenul stabilit prin ordonanţa de urgenţă pentru  restituirea taxelor/timbrului.
    • Dobânda cuvenită contribuabilului se calculează asupra sumei de restituit care se înmulţeşte cu  numărul  de  zile  aferent  perioadei  cuprinse  între  data  perceperii taxei/timbrului şi  data  restituirii  efective şi cu nivelul dobânzii prevăzut de art. 174 alin. (5) din Codul de procedură fiscală, respectiv 0,02%/zi.
    • Sumele  de  restituit  reprezentând  taxa  specială  pentru  autoturisme şi autovehicule, taxa pe poluare pentru autovehicule, taxa pentru emisiile poluante provenite de la autovehicule şi timbrul de mediu pentru autovehicule, dobânzile aferente stabilite de instanţele de judecată prin hotărâri definitive,  precum  şi  cheltuielile  băneşti  stabilite  de  aceste  instanţe şi  orice  alte  cheltuieli  ocazionate  de  executarea silită, pentru care la data intrării în vigoare a ordonanţei de urgenţă nu au fost emise decizii de soluţionare a cererii de restituire, precum şi cele care devin executorii după data de 31 august 2018.
    • Sumele  stabilite  de  instanţa  judecătorească prin  hotărâre  definitivă se  restituie  de  către  organele  competente astfel:
    a) taxa specială pentru autoturisme şi autovehicule, taxa pe poluare pentru autovehicule şi taxa pentru emisiile poluante  pentru  autovehicule  se  restituie  în termen  de  120  de  zile  de  la  data  depunerii  cererii,  dar  nu  mai  devreme de 1 ianuarie 2018;
    b) timbrul de mediu pentru autovehicule se restituie în termen de 120 de zile de la data depunerii cererii, dar nu mai devreme de 1 septembrie 2018.
    • În situaţia în care instanţa judecătorească dispune plata dobânzii cuvenite contribuabilului, data de la care aceasta se calculează se stabileşte astfel:
    a) în  cazul  în  care  s-a  stabilit  acordarea  dobânzii  prevăzute  de  Codul  de  procedură  fiscală,  dobânda  se  calculează conform dispoziţiilor art. 182  din  acest  act  normativ  sau  de  la  data  stabilită de  instanţele  de  judecată  prin  hotărâre  judecătorească definitivă, după caz;
    b) în cazul în care s-a stabilit acordarea dobânzii legale, dobânda se calculează de la data la care solicitantul a  plătit  taxa  specială  pentru autoturisme  şi  autovehicule/taxa  pe  poluare  pentru  autovehicule/taxa  pentru  emisiile  poluante  provenite  de  la  autovehicule/timbrul  de  mediu  pentru  autovehicule  sau  data  stabilită de instanţele de judecată prin hotărârea judecătorească definitivă, după caz. Material realizat cu sprijinul consultantului fiscal Adrian Bența.
Citeste doar ceea ce merita. Urmareste-ne si pe Facebook.
Material susținut de Banca Transilvania​
Întreb BT: Rentabilitatea unui magazin online. Care sunt avantajele și de ce business-ul meu ar trebui să aibă o prezență online? Doi specialiști răspund întrebărilor antreprenorilor, miercuri de la ora 11:00
De ce să-mi duc afacerea și în mediul online? Cum aleg o platformă de eCommerce potrivită business-ului meu? Ce investiții presupune această decizie? Cum reușesc să ajung cât mai repede la clienții mei? Doi specialiști răspund întrebărilor antreprenorilor, miercuri, de la ora 11:00.

Miercuri, 6 iunie 2018, 23:21 Actualitate | Internaţional
Președintele american Donald Trump a criticat informațiile apărute în mass-media despre apariții publice rare ale Melaniei Trump. "Fake News Media a avut o atitudine atât de nedreptă și de vicioasă față de soția mea", a scris el pe Twitter, sugerând tentative de "facelift" sau "abuz", potrivit  BBC.
Miercuri, Melania Trump a avut prima apariție publica dupa multe saptamani, la un briefing despre uragan, împreuna cu președintele. Luna trecută, ea a suferit o intervenție chirurgicală și a fost în spital timp de cinci zile pentru o complicație la rinichi. 
"Ea se descurcă excelent", a spus Trump în timpul discuției de la sediul Agenției Federale de Management pentru Situații de Urgență unde se afla pentru a discuta despre pregătirea pentru uragan. Melania Trump nu a avut nicio reacție si nu a luat cuvântul cât timp jurnaliștii s-au aflat în sală. 
Într-o serie de postări pe Twitter, Trump a criticat informațiile apărute în mass-media despre situația soției sale. El a spus mai târziu că "patru reporteri" au văzu-o săptămâna trecută doamna Trump la Casa Albă "plimbându-se în mod vesel de-a lungul unei întâlniri" dar că nu au spus că ar putea fi bolnavă pentru a nu "strica" știrea.
Săptămâna trecută, Melania Trump a postat pe contul său de Twitter un mesaj în urma zvonurilor apărute în legătură cu dispariția ei de aproape o lună. Zvonurile care au circulat online au speculat că soția președintelui s-a mutat înapoi în New York împreună cu fiul lor, Barron.

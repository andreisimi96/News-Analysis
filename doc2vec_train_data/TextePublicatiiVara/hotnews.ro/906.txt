Faze tari: ​​De ce au început fermierii să-și scaneze oile la tomograf; Un pilot din Iaşi s-a însurat chiar la bordul avionului companiei la care lucrează; A fost inventată cafeaua de broccoli
Luni, 11 iunie 2018, 0:51 Revista Presei | Faze Tari
​De ce au început fermierii să-și scaneze oile la tomograf. Cercetătorii de la Agriculture and Horticulture Development Board (AHDB) și de la Rural College din Scoția au vrut să vadă dacă tomografele pot arăta în prealabil ce animale au carnea mai gustoasă. Metoda aceasta măsoară procentul de mușchi și de grăsime din carne, astfel încât doar genele cele mai bune sunt alese pentru a fi folosite în creșterea unor specii îmbunătățite, potrivit Playtech.
Un pilot din Iaşi s-a însurat chiar la bordul avionului companiei la care lucrează. Valentin Ştirbăţ s-a căsătorit chiar la bordul aeronavei pe care lucrează, cununia fiind oficiată de comandantul Liviu Dima, care s-a aflat la prima experiență de acest gen. Invitaţii au fost primiţi de echipajul companiei şi au urcat în aeronavă, iar întreaga ceremonie a fost surprinsă în imagini şi de Pagina de Facebook a Aeroportului Iaşi. ”Aeroportul Internațional Iași a găzduit astăzi, în premieră, un eveniment cu totul special. Unul dintre piloții Blue Air, Valentin Știrbăț, s-a căsătorit cu ieșeanca Otilia Botez, iar cel mai important moment din viața lor a dorit să îl petreacă pe platforma aeroportului, într-o aeronavă a companiei Blue Air, potrivit Libertatea.
Reacția unei maimuțe atunci când stăpânul ei este încătușat de poliție. Poliţiştii care l-au arestat pe un suspect de furt din Florida s-au ales cu încă o problemă de rezolvat. Când s-a dat jos din maşina poliţiei, suspectul era însoţit de o maimuţă capucin, care nu s-a lăsat dezlipita de stăpânul ei. Legată cu o lesă şi dotată cu un scutec, maimuţica s-a căţărat pe spatele bărbatului şi a încercat să rămână acolo. Tânărul a fost arestat pentru că furase o maşină şi a intrat cu ea într-un şanţ. Apoi a recunoscut în faţa autorităţilor că ţinea animalul în mod illegal, potrivit Stirile ProTv.
A fost inventată cafeaua de broccoli. Cercetătorii au reuşit să producă o cafea care are valoare de medicament. Este vorba de cafeaua obţinută din broccoli. Planta este deshidratată şi uscată. Apoi este transformată în pudră de broccoli. Pentru o ceaşcă de cafea sunt de ajuns două linguriţe de pudră. Băutura obţinută este foarte gustoasă. De asemenea, nutrienţii pe care îi conţine luptă împotriva cancerului, a diabetului de tip 2 şi îmbunătăţesc sănătatea intestinelor, potrivit Click.
Bateria care durează cinci ani și adezivul-plastelină, invenții premiate în Franța. O inventatoare americană a prezentat la salonul desfăşurat în apropierea Parisului bateriile cu o durată de viaţă de 5 ani. Acestea au, acum, baterii care, în mod normal, se înlocuiesc anual, prin intervenţii chirurgicale. „Ne-am asumat provocarea de a dezvolta o baterie care durează 5 ani şi e de 1 milion de ori mai puternică decât bateria stimulatorului cardiac. Am obţinut acest lucru printr-o serie de inovaţii, un nou material catodic, un electrolit mai puternic, un design nou al celulelor, care dau mai multă putere”, a explicat Esther Sans Takeuchi, inventatoarea americană, potrivit Digi24.

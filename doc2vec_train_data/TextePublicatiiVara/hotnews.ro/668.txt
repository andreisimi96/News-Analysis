Ministrul integrării europene de la Chișinău: Sper să primim un mesaj clar privind aderarea pe durata președinției române a UE
Joi, 7 iunie 2018, 13:53 Actualitate | Internaţional
Mininistrul Afacerilor Externe și Integrării Europene de la Chișinău, Tudor Ulianovschi, spune că speră ca Republica Moldova să primească un mesaj clar privind aderarea la Uniunea Europeană pe durata Președinției române a UE, potrivit Radio Chișinău.
 „Este și principalul nostru partener economic bilateral, avem proiecte de anvergură în sectorul bancar, energetic, de asistență. Pentru Președinția română a UE avem deja niște idei, pe care încercăm să le sintetizăm într-o viziune”, a afirmat Tudor Ulianovschi.
Oficialul consideră că Republica Moldova și România trebuie să se concentreze pe organizarea unor reuniuni sectoriale pe diferite tematici, să lucreze în cadrul Comisiei moldo-române pe integrare europeană. 
În același timp, șeful diplomației de la Chișinău susține că a ajuns la un acord cu ministrul delegat pentru Afaceri Europene al României, Victor Negrescu, privind elaborăarea unui calendar comun de activități, ce vor fi realizate în avantajul procesului de integrare europeană a R. Moldova. 
România va prelua începând cu 1 ianuarie 2019 președinția Uniunii Europene. 

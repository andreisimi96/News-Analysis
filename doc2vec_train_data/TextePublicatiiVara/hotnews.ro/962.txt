Luni, 11 iunie 2018, 15:02 Actualitate | Mediu
​„Comune Curate”, campania itinerantă ECOTIC, dedicată colectării echipamentelor electrice și electronice uzate din mediul rural, vizitează localitatea Tutova, din județul Vaslui, în perioada 11-15 iunie 2018, în parteneriat cu Ministerul Mediului, Garda Națională de Mediu, Primăria Comunei Tutova și Priscom.   
Astfel, între 11 – 15 iunie 2018, locuitorii din Tutova sunt încurajați să predea corect spre reciclare deșeurile de echipamente electrice și electronice (DEEE). În perioada campaniei, orice locuitor din comună care va preda deșeuri de minimum 5 kg cumulate la punctul de colectare special amenajat, va primi un premiu instant. Punctul de colectare se află la sediul Primăriei comunei Tutova (program 08:00 – 16:00).
Pentru ridicarea deşeurilor de echipamente electrice şi electronice mari şi voluminoase, doritorii pot suna la numărul de telefon 0751 110 552. O echipă PRISCOM se va deplasa şi va ridica DEEE de la domiciliu, în data de 15 iunie 2018.
„O asemenea campanie are un rol foarte important, cu atât mai mult în mediul rural, cu cât deseori aceste zone duc lipsă de informații în ceea ce privește colectarea separată, și, implicit de puncte de colectare. Practic, campania Comune Curate aduce informația și punctele de colectare la ușa oamenilor” declară Adrian Prisecaru, manager al Priscom.
România, ca membră a UE, are obligația de a atinge o țintă de colectare de 45% a deșeurilor de echipamente electrice și electronice (DEEE). În acest context, ECOTIC continuă eforturile de conștientizare în rândul populației prin dezvoltarea, începând cu luna aprilie 2018, a programului Comune Curate, derivat din campania de tradiție „Orașe Curate”.  
Urmărind obiectivul de conștientizare a populației din mediul rural, ECOTIC, alături de autoritățile publice și de mediu locale, informează locuitorii din zonele rurale din toată țara asupra necesității colectării DEEE și pune la dispoziție puncte de colectare unde aceste deșeuri pot fi aduse și predate spre reciclare.
Pentru mai multe detalii: www.ecotic.ro  
ECOTIC este prima organizație a producătorilor și importatorilor de echipamente electrice și electronice (EEE) din România, fondată în anul 2006, care pune la dispoziție gratuit recipienți pentru colectarea separată a deșeurilor de echipamente electronice de mici dimensiuni și baterii, precum și preluarea gratuită a echipamentelor voluminoase de la sediul firmei sau de la domiciliu. Pentru mai multe detalii transmiteti un e-mail la logistica@ecotic.ro

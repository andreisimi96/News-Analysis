Turcia: Șase foști fotbaliști riscă până la 15 ani de închisoare, fiind acuzați de implicare în puciul ratat din 2016
Miercuri, 13 iunie 2018, 16:16 Actualitate | Internaţional
Foto: Captura YouTube
Șase foști fotbaliști turci, anchetați pentru legături cu lovitura ratată de stat din iulie 2016, riscă până la 15 ani de închisoare pentru "apartenență la o organizație teroristă", a anunțat marți agenția de stat Anadolu, citată de AFP.
Potrivit actului de acuzare aprobat miercuri și citat de Anadolu, Bekir Irtegün, Zafer Biryol, Ömer Catkiç, Ugur Boral, Ersin Güreler și Ismail Sengül riscă între 7 ani și jumătate de închisoare.
Ankara acuză că în spatele puciului ratat, soldat cu 250 de morți în noaptea de 15 spre 16 iulie 2016, se află predicatorul Fethullah Gülen și partizanii săi.
Gülen, instalat de mai mulți ani în SUA, neagă orice implicare.
Foștii fotbaliști, dintre care mai mulți au purtat culorile selecționatei naționale, sunt acuzați în cadrul anchetei care vizează "brațul fotbalistic" al lui Fethullah Gülen, acuzat de autorități că a încercat să infiltreze întreaga societate.
Doi dintre ei, Catkiç și Biryol, sunt în prezenți în arest preventiv.
Peste 50.000 de persoane au fost arestate în cadrul epurărilor demarate după puciul ratat și peste 140.000 au fost demise sau suspendate din funcție.

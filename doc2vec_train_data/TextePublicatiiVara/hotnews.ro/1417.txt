ISU Bucureşti-Ilfov acţionează în Otopeni, din cauza apei acumulate pe DN1, şi în Pasajul Jilava în urma ploii abundente
Duminică, 17 iunie 2018, 20:36 Actualitate | Esenţial
Strazi inundate dupa ploile abundente
Foto: Facebook/ ISU Bucuresti Ilfov
ISU Bucureşti-Ilfov anunţă că acţionează duminică după-amiază în Otopeni, din cauza apei acumulate pe DN1, şi în Pasajul Jilava în urma ploii abundente care afectat Capitala şi zonele învecinate.
"Ca urmare a manifestărilor meteo, acţionăm cu motopompe pentru extragerea apei acumulate în subsolurile locuinţelor şi pe carosabil, astfel: - DN1, în localitatea Otopeni: apă acumulată pe carosabil, Pasaj Jilava", precizează ISU Bucureşti-Ilfov, citat de News.ro.
De asemenea, echipele ISU intervin şi pe Aleea Giurgeni (Bucureşti), Şoseaua Libertăţii (localitatea Căţelu) pentru a scoate apa acumulată în subsolul imobilelor.
În urma ploii de duminică, mai multe străzi și subsoluri din București și din județul Ilfov au fost inundate.
În comuna Cățelu, este posibil ca mai multe subsoluri ale locuințelor să fie, de asemenea, cuprinse de apă, la momentul transmiterii știrii situația fiind în curs de evaluare, au precizat reprezentanții Inspectoratului pentru Situații de Urgență București-Ilfov, citați de Mediafax.
În zona Aleea Giurgeni din București, un subsol este inundat tot din cauza ploii.

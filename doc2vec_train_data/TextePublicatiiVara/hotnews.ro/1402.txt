​VIDEO Gafă de protocol la inaugurarea Consulatului Onorific al Estoniei la Constanța. Sub privirea Vioricăi Dăncilă, premierul Jüri Ratas a aranjat personal steagul arborat invers de organizatori
Duminică, 17 iunie 2018, 13:14 Actualitate | Esenţial
Premierul Estoniei aranjeaza steagul
Foto: Captura Facebook
​​Momente jenante la ceremonia de inaugurare a Consulatului Onorific al Estoniei la Constanța. Sub privirea Vioricăi Dăncilă, prim-ministrul eston, Jüri Ratas, a fost nevoit să aranjeze personal steagul țării sale, arborat invers de către organizatori. 
Viorica Dăncilă şi premierul Estoniei, Jüri Ratas, au fost prezenţi duminică la Universitatea Ovidius cu prilejul inaugurării Consulatului Onorific al Estoniei la Constanţa. Ceremonia a început cu intonarea imnurilor celor două ţări.  
Apoi, Jüri Ratas a sesizat că steagul ţării sale, pus între cel al României şi cel al Uniunii Europene, fusese aşezat invers şi a îndreptat eroarea, în aplauzele celor prezenţi, potrivit news.ro.

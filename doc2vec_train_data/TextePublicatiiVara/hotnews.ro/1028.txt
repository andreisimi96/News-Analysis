Marţi, 12 iunie 2018, 13:57 Sport | Teamball
Cristina Neagu, liderul Romaniei
Foto: Facebook/ Cristina Neagu
Marți a avut loc la Paris tragerea la sorți a grupelor Campionatului European de Handbal feminin din 2018, naționala României urmând să întâlnească Norvegia, Germania și Cehia (Grupa D, meciurile vor avea loc la Brest).
Componența grupelor de la CE de handbal feminin:
Grupa A - Danemarca, Serbia, Suedia, Polonia
Grupa B - Franţa, Muntenegru, Rusia, Slovenia
Grupa C - Ungaria, Spania, Olanda, Croaţia
Grupa D - Norvegia, România, Germania, Cehia.
Naționala României a făcut parte din urna a doua la tragerea la sorți.
Partidele din faza grupelor vor avea loc în perioada 29 noiembrie - 16 decembrie la Nantes (grupa A), Nancy (B), Montbeliard (C) şi Brest (D).
Primele trei clasate din fiecare grupă se vor califica în grupele principale (Grupele A și B la Nantes, C şi D la Nancy). La ultima ediţie a CE, în 2016, România s-a clasat pe locul 5, titlul continental revenind Norvegiei.

Luni, 11 iunie 2018, 0:08 Actualitate | Internaţional
Lant uman in Tara Bascilor
Zeci de mii de locuitori din Ţara Bascilor au format, duminică, un lanţ uman de aproximativ 202 kilometri, ei făcând astfel un apel pentru dreptul la un vot regional pentru independenţă, relatează News.ro, care citează Reuters.
Constituţia Spaniei prevede că ţara este indivizibilă şi tentativa de anul trecut a Cataloniei de a obţine independenţa după un referendum ilegal a fost urmată de măsuri dure.  
#Gizakatea -ren amaiera unea harrapatu dugu Donostiako Antiguo auzoan. 201,9 kilometro batu dituzte Donostia, Bilbo eta Gasteiz artean. Txalo zaparradarekin bukatu dute #BasqueDecide pic.twitter.com/s0OqKHRkGn
— Iraia Oiarzabal (@iraiaoiarzabal) June 10, 2018
Deşi o mare parte a populaţiei Ţării Bascilor, regiune cu limbă şi cultură proprii, nu susţine independenţa, mulţi cred că oamenii trebuie să aibă dreptul de a vota pentru a-şi exprima opţiunea.
Lanţul uman de duminică a fost organizat de grupul basc Gure Esku Dago (În Propriile Mâini). Bascii şi-au dat mâinile şi au format un lanţ care a pornit din oraşul San Sebastian şi s-a încheiat la Gasteiz.
Guvernul spaniol, susţinut de Curtea Constituţională, consideră că orice referendum regional pentru independenţă este ilegal.

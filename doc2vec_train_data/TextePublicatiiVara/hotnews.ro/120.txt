Faze tari: Motivul pentru care un bărbat a divorțat de soția sa la 15 minute după căsătorie; A fost amendat de poliţiştii pe care i-a chemat la Prislop;Un bărbat de 30 de ani a fost dat în judecată de propriii părinţi pentru că nu vrea să se mute din casă
Luni, 28 mai 2018, 4:47 Revista Presei | Faze Tari
Motivul pentru care un bărbat a divorțat de soția sa la 15 minute după căsătorie. Un mire musulaman a divorţat la doar 15 minute după ce s-a căsătorit, pentru că bărbatul s-a simţit “jignit” de cererile financiare ale viitorului socru, pentru a îi oferi mâna fiicei sale. Bărbatul a convenit cu viitorul său socru să îi plătească o sumă de peste 22 de mii de euro pentru nunta care urma să aibă loc în Dubai, dar tatăl miresei a devenit insistent și i-a cerut suma integral, potrivit Stirile Protv.
Cu barca trasă de mașină, în Tg. Jiu. Câteva străzi din Tg. Jiu au fost inundate duminică de o ploaie torențială iar mai mulți tineri au găsit o soluție originală de protest față de lipsa de reacție a autorităților care nu s-au mobilizat la timp pentru evacuarea apei. Tinerii au legat o barcă pneumatică de un Logan și au plecat să înfrunte valurile. Filmulețul postat pe Facebook a devenit repede viral. ”Domnul primar, cei care se ocupă cu canalizările ce fac? S-a mutat lacul din Debarcader” a scris internautul care a postat filmulețul, pe Facebook, potrivit Libertatea.
A fost amendat de poliţiştii pe care i-a chemat la Prislop. Un nou scandal la Mănăstirea Prislop, unde e înmormântat părintele Arsenie Boca! Daniel Gheorghe (24 de ani), instructor de Aikido şi consultant, a revenit la aşezământul din Hunedoara. El a sunat la 112, după ce a observat că în curtea mănăstirii sunt vândute obiecte religioase cu imaginea şi numele duhovnicului, ceea ce ar încălca drepturile de proprietate intelectuală. Potrivit spuselor sale, arădeanul ar fi reprezentantul firmei autorizate să comercializeze asemenea obiecte. Un echipaj de Poliţie a sosit la lăcaşul de cult şi l-a chemat pe tânăr pentru întocmirea unui proces verbal, potrivit Click.
Prima femeie care a intrat în infanteria britanică a renunțat după 2 săptămâni. Prima femeie care s-a alăturat infanteriei britanice după ce Ministerul Apărării din această țară a ridicat interdicția ca femeile să fie incluse în unitățile de luptă a renunțat după două săptămnâni de antrenamente. Femeia a renunțat la stagiul de 18 săptămâni de antrenament după 14 zile pentru că nu a putut ține pasul,potrivit Stirile Protv .
Un bărbat de 30 de ani a fost dat în judecată de propriii părinţi pentru că nu vrea să se mute din casă. Christina şi Mark Rotondo spun că i-au dat fiului lor Michael cinci preavize în ultimile luni, ca să plece cât se poate de curând. Fiul lor a spus că, din punct de vedere legal, nu a primit suficient timp pentru a elibera casa şi că această decizie a părinţilor reprezintă o răzbunare. Se pare că motivul gestului extrem are legătură cu lipsa de responsabilitate a bărbatului: acesta nu plăteşte chirie şi nici nu-şi ajută părinţii la treburile casnice, potrivit Adevarul.

Vineri, 1 iunie 2018, 16:32 Actualitate | Internaţional
Un controversat decret care impune prezența unui crucifix la intrarea în clădirile publice din Bavaria, o regiune germana foarte conservatoare, a intrat vineri în vigoare, în ciuda acuzațiilor de politizare a ideii, înaintea unor alegeri regionale importante, scrie AFP.
Ministrul-președinte al Bavariei, Markus Söder, membru al partidului conservator bavarez (CSU) care este aliat cu cancelarul Angela Merkel, a justificat decizia, în aprilie, afirmând că nu dorește promovarea unui "însemn religios", ci "recunoașterea unei identități" și "expresia unei amprente istorice și culturale".
Toate ministerele regionale, palatul de justiție, comisariatele poliției, serviciile de urbanism și instituțiile publice sub autoritatea statului regional vor trebui să afișeze în holul de intrare, într-un loc "vizibil", un crucifix, potrivit directivei regionale intrate în vigoare în 1 iunie.
Astfel de crucifixe erau deja amplasate și sălile de clasă ale școlilor primare și în tribunale.
Unii au acuzat o manevră electorală în condițiile în care CSU, la putere în acast bogat land, a adoptat un discurs orientat puternic spre dreapta, după ce Angela Merkel a deschis porțile pentru intrarea în țară a peste un milion de refugiați din 2015, în majoritate musulmani.
CSU este în pericol să piardă majoritatea absoluta la alegerile regionale din 14 octombrie, amenințată pe zona de dreapta de partidul anti-islam și anti-Merkel, AfD.
Unul dintre principalii oficiali ai bisericii catolice germane, cardinalu Reinhard Marx, a critica și el liderii bavarezi care, prin această decizie, au creat "diviziuni și tulburări".

Sâmbătă, 2 iunie 2018, 7:33 Actualitate | Esenţial
Alejandro Penaranda Trujillo
Fotbalistul Alejandro Penaranda Trujillo, legitimat la echipa Cortulua, din a doua ligă columbiană, a fost asasinat la Cali, iar unul dintre coechipierii său a fost rănit, a anunţat, vineri, poliţia locală, potrivit AFP, citată de news.ro.
Penaranda, care avea 24 de ani, şi Heisen Hower Izquierdo, 23 de ani, au fost împuşcaţi de un bărbat în timp ce participau la o petrecere la locuinţa lui Christian Borja, jucător la Deportivo Toluca. Penaranda a fost împuşcat mortal, iar Izquierdo a fost rănit. Borja a scăpat nevătămat.
“Erau mai mulţi jucători la petrecere, iar un bărbat a venit să întrebe de o femeie şi după câteva secunde a sărit gardul, ajungând în curte, şi a început să tragă”, a declarat Hugo Casos, reprezentant al poliţiei din Cali.
El a precizat că primele indicii arată că atacatorul i-a vizat pe cei doi fotbalişti asupra cărora a tras.

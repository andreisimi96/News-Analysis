Duminică, 10 iunie 2018, 10:11 Sport | Roland Garros 2018
Mihaela Buzărnescu (locul 30 WTA) a vorbit despre victoria obținută de Simona Halep în finala de la Roland Garros, precizând că jucătoarea născută la Constanța este un exemplu pentru toţi sportivii din ţara noastră. "Mă bucur foarte mult că a câştigat şi sper să câştige mai multe finale. Poate o să jucăm vreodată o finală împreună", a spus Buzărnescu.
"Este o mare realizare pentru Simona şi este un exemplu pentru toţi sportivii din ţara noastră. Mă bucur foarte mult că a câştigat şi sper să câştige mai multe finale. Poate o să jucăm vreodată o finală împreună. Să câştige cine e mai bun. Nu m-am gândit niciodată la aşa ceva, mereu mi-am dorit ca Simona să câştige. Sincer este o motivaţie pentru orice jucătoare. Trebuie să fie pentru oricine şi să vadă că se poate. Foarte puţin a fost mediatizat şi foarte puţin a fost susţinut tenisul. Sperăm să fie susţinut, sunt foatre mulţi sportivi care au renunţat la tenis din cauza problemelor financiare. Sacrificiile sunt enorme, este un sport foarte greu", a declarat Buzărnescu, la Digisport.
La ediția din acest an a Roland Garros-ului, Mihaela Buzărnescu a ajuns până în optimi, cea mai bună performanță a sa la un turneu de Grand Slam. Numărul 30 WTA a fost învinsă de americanca Madison Keys (favorită 13), scor 6-1, 6-4. Vezi aici mai multe detalii.
Simona Halep a cucerit, sâmbătă, primul său trofeu de Grand Slam după o revenire superbă în finala de la Roland Garros cu Sloane Stephens. Românca a fost condusă cu 6-3, 2-0, dar a luptat eroic și a întors soarta partidei. A fost 3-6, 6-4, 6-1 pentru Halep, care a devenit a doua jucătoare română care câștigă un Grand Slam, după Viriginia Ruzici, care a reușit această performanță  în 1978, tot la Roland Garros.
S-ar putea să te intereseze și:

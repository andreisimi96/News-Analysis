Marţi, 5 iunie 2018, 14:35 Economie | IT
Apple Screen Time
Foto: Captura YouTube
​Apple va lansa în septembrie o aplicație numită Screen Time gândită să arate în detaliu cât stau oamenii pe telefon și ce fac, ideea fiind de a-i determina să petreacă mai puțin timp privind la ecran. Aplicația va permite părinților să monitorizeze ușor ce fac copii pe internet și va fi posibil să pui limite de utilizare. Dependența de telefon este un subiect tot mai des discutat, pentru efectele pe care le are în rândul tinerilor, iar în ianuarie, un grup de investitori cereau Apple să ia măsuri pentru a limita timpul pe care tinerii îl petrec privind la ecran. Relatând subiectul, USA Today scrie că Apple a lansat aplicația care să te ajute să stai mai puțin pe telefon, dar simultan a lansat altele gândite să te țină cât mai mult pe telefon.
Aplicația Screen Time va arăta în detaliu, săptămânal, cât au stat userii pe telefon, ce tipuri de aplicații au folosit, în care parte a zilei s-au uitat cel mai mult la telefon și de la ce aplicații vin cele mai multe notificări.
Având aceste informații, utilizatori vor putea, tot prin aplicație, să pună limite de folosire a telefonului în general sau a anumitor aplicații în special (spre exemplu la Facebook, pentru cei dependenți de rețea).
”Diverse aplicații ne imploră să folosim telefonul chiar și când ar trebui să facem altceva. Unii dintre noi nici nu ne dăm seama cât de distrași am devenit”, spune Craig Federighi, vicepreședinte Apple.
Aplicația are opțiuni de control parental și părinții pot vedea exact ce fac copiii pe telefon și li se pot pune diverse limite, spre exemplu putând să li se pună interdicții pentru a nu folosi telefonul între anumite ore (de exemplu după 12 noaptea).
În ultimii ani tot mai multe studii arată că tinerii sunt dependenți de smartphone-uri și acest lucru îi afectează pe termen mediu și lung. În ianuarie, un grup de investitori cereau Apple să ia măsuri pentru a limita timpul pe care tinerii îl petrec privind la ecranul iPhone-ului.
Citeste doar ceea ce merita. Urmareste-ne si pe Facebook.
Material susținut de Banca Transilvania​
Întreb BT: Rentabilitatea unui magazin online. Care sunt avantajele și de ce business-ul meu ar trebui să aibă o prezență online? Doi specialiști răspund întrebărilor antreprenorilor, miercuri de la ora 11:00
De ce să-mi duc afacerea și în mediul online? Cum aleg o platformă de eCommerce potrivită business-ului meu? Ce investiții presupune această decizie? Cum reușesc să ajung cât mai repede la clienții mei? Doi specialiști răspund întrebărilor antreprenorilor, miercuri, de la ora 11:00.

Tensiuni în PNL pe tema Codului Administrativ. Florin Roman a demisionat din funcția de vicepreședinte PNL, după ce conducerea partidului a decis să nu susțină proiectul PSD
Luni, 11 iunie 2018, 15:48 Actualitate | Politic
Deputatul PNL Florin Roman
Vicepreședintele PNL Florin Roman a demisionat din funcție, după o sedință a Biroului executiv național marcată de dispute legate de modul în care vor vota proiectul PSD privind Codul Administrativ.  Proiectul PSD urmează să intre luni în dezbaterea Senatului.
„Am înaintat astăzi, demisia din funcția de vicepreședinte a Partidului National Liberal. După o îndelungă chibzuință. Atunci când începi sa constați ca, după multă munca și efort, părerea ta este minoritara, cred ca decizia este cea corecta. Iar majoritarii trebuie sa-și asume responsabilitatea unui partid care înseamnă 200.000 de membri. Tocmai pentru a nu pune PNL într-o situație delicata. Voi rămâne in continuare același deputat de opoziție incisiv la adresa PSD!”, a scris acesta, pe pagina sa de Facebook.
Surse din PNL au declarat pentru HotNews.ro că Florin Roman le-a recomandat colegilor, în ședința BEX sa voteze modificările operate de PSD la Codul Administrativ. Roman a vorbit necesitatea adoptării amendamentului potrivit căruia aleșii locali vor primi indemnizații speciale. "Acest proiect de lege este benefic și pentru primarii și consilierii noștrii" ar fi spus Roman în spatele ușilor închise. Acesta a fost susținut de mai mulți parlamnetari printre care Victor Paul Dobre, Iulian Dumitrescu, Gigel Știrbu și  Cristian Buican.
De partea cealaltă, președintele PNL, Ludovic Orban susținut de mai mulți lideri lideri printre care Raluca Turcan, Ionel Palăr și Dan Vîlceanu a încercat să-i convingă să voteze împotrivă pentru că "PNL nu trebuie să servească interesele PSD iar dacă o va face, electoratul îi va sancționa dur", au explicat susrele citate pentru Hotnews.ro. Președintele a supus la vot în ședința BEX și 17 voturi au fost împotriva susținerii proiectului PSD privind Codul Adminsitrativ și doar 3 voturi pentru.
Una dintre modificările propuse la Codul penal prevede ca hotărârile de consiliu ce țin de administrarea patrimoniului local să fie adoptate cu majoritatea absolută - adică jumătate plus unu din numărul total al consilierilor locali aleși, și nu cu majoritatea calificată, adică două treimi.
Una dintre mizele acestui proiect este transferul patrimoniului municipiului București în administrarea companiilor proaspăt înființate de primarul Gabriela Firea. Primarul general a vrut să transfere de mai multe ori străzile, parcările, sistemele de semaforizare, parcurile, cimitirele, ștrandurile și fondul imobiliar către o parte din aceste societăți,  dar pe actuala legislație avea nevoie de două treimi, iar acest lucru nu a fost post posibil deoarece opoziția nu a votat (PNL, USR), iar PSD-ALDE are doar majoritate absolută.

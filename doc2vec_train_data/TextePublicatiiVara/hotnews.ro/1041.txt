Marţi, 12 iunie 2018, 11:44 Actualitate | Internaţional
Accident pe Volga
Foto: Captura Twitter
Unsprezece persoane au murit în noaptea de luni spre marți pe fluviul Volga, în sudul Rusiei, după ce un catamaran a lovit o barjă, anunță serviciile de securitate, potrivit AFP.
Accidentul a avut loc luni, în jurul orei 22,00 (19,00 GMT) în regiunea Volgograd, potrivit unui comunicat al ministerului local pentru Situații de urgență, care a condus operațiunile de salvare toată noaptea.
"Operațiunile de salvare s-au terminat. Ultimele cadavre au fost scoase din apă. Numărul morților se ridică la 11 persoane", a precizat marți ministerul, citat de agenția Ria Novosti.
Cel puțin 16 persoane se aflau la bordul catamaranului, potrivit unui comunicat al Comitetului rus de anchetă, care încearcă acum să stabilească circumstanțele accidentului.
Potrivit unei surse citate de agenția TASS, catamaranul, care poate transporta maxim 12 persoane, nu avea nici autorizație de utilizare, nici lumini de semnalizare.
Presa locală a scris că nava era condusă de un fost deputat municipal din Volgograd, care a mai fost condamnat în trecut pentru diverse infracțiuni, în principal pentru "huliganism".
#Rusia | Al menos once personas han muerto al chocar un catamarán privado con un carguero en el río #Volga a su paso por la ciudad de #Volgogrado , en el suroeste de Rusia. #Volgograd pic.twitter.com/SBNrtZwBwY

Joi, 14 iunie 2018, 8:19 Life | Showbiz
Foto: Wikimedia Commons
Sylvester Stallone va face obiectul unei anchete pentru agresiune sexuală, informează Reuters. În noiembrie 2017, o femeie a depus plângere la poliție, susținând că a fost victima unui viol în urmă cu 27 de ani.
Procurorii americani au demarat o anchetă pentru a stabili dacă actorul Sylvester Stallone ar trebui să fie judecat pentru o agresiune sexuală, presupusă a se fi petrecut cu aproape 30 de ani în urmă.
În decembrie, avocatul lui Stallone, Martin Singer, a declarat că o femeie a depus o plângere la poliție în care susținea că fost victima unui viol în urmă cu 27 de ani. 
"Clientul meu contestă în mod categoric această afirmație", declara la acea vreme Singer. 
Poliția din Santa Monica a spus în decembrie că investighează o plângere care a fost făcută în noiembrie 2017, de presupusă agresiune sexuală care s-ar fi petrecut în anii 1990.
La sfârșitul anului trecut, Stallone a fost nevoit să mai respingă o altă acuzaţie. El a fost acuzat că, împreună cu garda sa de corp, a agresat sexual o femeie în vârstă de 16 ani, în anii 1980, în Las Vegas.

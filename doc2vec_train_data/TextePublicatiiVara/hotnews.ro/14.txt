Sâmbătă, 26 mai 2018, 15:12 Life | Showbiz
Kit Harington i Rose Leslie
Foto: Captura Twitter
Kit Harington şi Rose Leslie, care au format un cuplu în serialul "Game of Thrones" ("Urzeala Tronurilor"), se vor căsători luna viitoare în Scoţia, informează Press Association, citată de Agerpres.
Căsătoria celor două staruri de televiziune va avea loc pe 23 iunie, potrivit unui anunţ publicat de Oficiul de stare civilă din Huntly, o localitate din comitatul Aberdeenshire.
Cei doi și-au anunțat căsătoria încă din  septembrie 2017.
Kit Harington, care îl interpreteaza pe Jon Snow in Game of Thrones, a cunoscut-o pe Leslie, care a interpretat-o pe Ygritte, în 2011, în timp ce filmau cel de-al doilea sezon al serialului.
“Dacă deja ești atras de cineva, iar acel cineva interpretează persoana de care ești atras în serial, devine foarte ușor sa te indragostești”, a spus Harington pentru revista Vogue într-un interviu din 2016.

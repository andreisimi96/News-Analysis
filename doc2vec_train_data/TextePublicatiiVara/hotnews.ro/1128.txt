Miercuri, 13 iunie 2018, 13:31 Sport | Fotbal
În cursul zilei de marți, Real Madrid a anunțat că noul antrenor al albilor va fi Julen Lopetegui. La doar 24 de ore distanță, antrenorul a fost demis din funcția de selectioner al Spaniei. Vineri, ibericii vor debuta la Campionatul Mondial de fotbal împotriva Portugaliei.
În cadrul unei conferințe de presă, Luis Rubiales (președintele Federației Spaniole de fotbal) a anunțat că îl demite pe Julen Lopetegui, cu doar două zile înainte de debutul Spaniei la turneul final găzduit de Spania.
''Ne-am văzut obligaţi să renunţăm la selecţionerul naţional'', a declarat Rubiales la conferinţa de presă. Decizia oficialului spaniol vine la doar o zi distanță după ce Real Madrid a anunțat că Lopetegui va fi noul antrenor al galacticilor.
În vârstă de 51 de ani, Julen Lopetegui pregătea naționala Spaniei din vara lui 2016, atunci când a venit în locul lui Vicente del Bosque.

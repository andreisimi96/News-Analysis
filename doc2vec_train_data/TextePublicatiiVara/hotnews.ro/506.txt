Marţi, 5 iunie 2018, 22:43 Sport | Fotbal
Foto: Facebook/ Echipa nationala de fotbal a Romaniei
România a învins, marţi, la Ploieşti, cu scorul de 2-0 (1-0), reprezentativa Finlandei, într-o partidă amicală. Portarul Bogdan Lobonţ a intrat pe teren în minutul 87, în ultima sa apariţie pentru naţionala "tricoloră", în aplauzele întregii asistenţe de pe Stadionul Ilie Oană. El a primit banderola de căpitan odată ce a intrat pe teren, potrivit news.ro.
Au marcat: Manea 37, Deac '61.
Min '37, 1-0, Manea a împins mingea în poartă, după ce portarul Hradecky a respins balonul şutat de Mitriţă;
Min. 61, 2-0, Deac a finalizat cu un şut la colţul lung o acţiune la care au mai participat Băluţă, Mitriţă şi Manea.
Cartonaşe galbene: Anton '47, Tătăruşanu '78, Bălaşa '78 / Soiri '82.
Au evoluat următoarele echipe:
România: Tătăruşanu - Manea,  Săpunaru (Toşca '57), Bălaşa, Bancu - Anton, Stoian - Deac (Man '65), Mitriţă (Grozav '80), Budescu (Chipciu '57) - Băluţă (Puşcaş '63). Selecţioner: Cosmin Contra. Antrenor Cosmin Contra.
Finlanda: Hradecky - Toivomaki, Toivio, Vaisinen, Pirinen (Uronen '65) - Lod, Lam (Kamara '57), Sparv, Taylor (Vayrynen '76) - Skrabb (Soiri '57), Sadik (Karjalainen '63). Antrenor Markku Kanerva.
Arbitri: Robert Harvey - Wayne McDonnell şi Mark Gavin (toţi din Irlanda) - Sebastian Colţescu.
Înaintea partidei, portarul Bogdan Lobonţ, care s-a retras din activitate, a primit o plachetă din partea trimisului clubului AS Roma, Federico Balzaretti, un trofeu din partea FRF şi un buchet de flori de la federaţia finlandeză. Pe tabelă au rulat mesaje video de la antrenori şi foşti fotbalişti, precum Mutu, Contra, Pancu, Totti, Di Francesco, De Rossi, Gabi Stan, Victor Piţurcă. Lobonţ a fost pe gazon, însoţit de soţia şi de cei doi copii ai săi.
Acesta a fost ultimul amical al României înaintea Ligii Naţiunilor, competiţie care va începe în septembrie.

Luni, 2 iulie 2018, 17:16 Actualitate | Educatie
Olimpiada Balcanica de Geografie
Lotul olimpic de geografie a obținut două medalii de aur, două medalii de argint și trei medalii de bronz la Olimpiada Balcanică, anunță Ministerul Educației. Balcaniada de Geografie este la a patra ediție și s-a desfășurat la Iași, în perioada 24-29 iunie. România a ocupat anul acesta primul loc în clasamentul pe națiuni.
Medaliile de aur au fost obținute de:
Răzvan Marian Popescu - elev în clasa a X-a la Colegiul Naţional „Sf. Sava” din Bucureşti, care a obținut medalie de aur și anul trecut
Ioan Matei Stan - elev în clasa a XI-a la Liceul Internațional de Informatică din București
Medaliile de argint:
Gabriel Alexandru Chivu - elev în clasa a X-a la Colegiul Naţional „Nicolae Bălcescu” din Brăila
Andrei Ștefan Micu - elev în clasa a a IX-a la Colegiul Național de Informatică „Tudor Vianu” din București
Medalii de bronz:
Delia Ioana Dumitrescu - elevă în clasa a IX-a la Colegiul Național “Ion Minulescu” din Slatina
Gabriela Diana Ionescu - elevă în clasa a IX-a la Colegiul Naţional „Sf. Sava” din Bucureşti
Vlad Patrik Apostol - elev în clasa a VIII-a la Liceul Teoretic „Horia Hulubei” din Măgurele, Ilfov
Este prima dată când Balcaniada de Geografie a fost organizată în România. La eveniment au participat 50 de elevi și 30 de profesori (team leaders), observatori și invitați din Serbia, Slovenia, Bosnia și Herțegovina, Moldova și România.
Potrivit regulamentului competiției, fiecare echipă este compusă din 4 elevi şi 2 profesori coordonatori. Țara gazdă are dreptul să înscrie două echipe.
Concursul a inclus trei probe, toate în limba engleză: o probă teoretică (scrisă), o probă practică (în teren) şi o probă multimedia.

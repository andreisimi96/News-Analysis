de Redactia     HotNews.ro
Marţi, 19 iunie 2018, 10:51 Actualitate | Internaţional
Cel puțin doi bărbați au murit în urma atacului armat produs luni seară în oraşul Malmo, situat în sudul Suediei, a anunțat poliția printr-un comunicat publicat marți, relatează Reuters, citată de Mediafax.
Cei doi, în vârstă de 18 și 29 de ani, au ajuns la spital cu alte patru persoane rănite, însă au murit în timpul nopții.
Nu există nicio dovadă că atacul ar fi fost un act terorist, iar autoritățile nu au reușit încă să aresteze pe nimeni, a declarat purtătoare de cuvânt a poliției Maya Forstenius. "Tratăm acest incident ca pe unul izolat, limitat doar la aceste persoane rănite", a adăugat ea.
Incidentul armat a avut loc luni seară în zona Drottninggatan, situată în centrul oraşului suedez Malmö, informează publicaţia Sydsvenskan. Martori citaţi de publicaţia Aftonbladet au declarat că au fost trase 15-20 de focuri cu o armă semiautomată.

Vineri, 8 iunie 2018, 9:02 Actualitate | Internaţional
Ministrul britanic al Afacerilor Externe, Boris Johnson, avertizează că ar putea avea loc un "fiasco" în cazul Brexitului și a numit Trezoreria "inima Remain", în cadrul unei cine private, informează  BBC . 
Cu referire la campania de rămânere în UE din Marea Britanie, Johnson a numit Trezoreria drept "inima Remain", potrivit unui raport BuzzFeed News. 
"Trebuie să acceptăm faptul că ar putea fi un fiasco, ok? Nu trebuie să se panicheze nimeni. Fără panică. Totul va fi bine la final", a declarat ministrul britanic, adăugând că Theresa May "intră într-o fază în care vom fi mult mai combativi cu Bruxellesul". 
În ceea ce privește întâlnirea fără precedent dintre președintele american, Donald Trump, și omologul său nord-coreean, Kim Jong-un, Johnson a mărturisit că "devine din ce în ce mai convins că există o organizare în nebunia lui (n.r.: Donald Trump)". 
"Sunt din ce în ce mai convins că există o organizare în nebunia lui. Imaginați-vi-l pe Trump gestionând Brexitul. Ar fi foarte dur. Ar fi haos. Toată lumea ar crede că a înnebunit. Dar de fapt ar putea obține rezultate", a spus Johnson. 
Totodată, acesta a declarat că "îl admiră tot mai mult pe Donald Trump".

Joi, 7 iunie 2018, 15:15 Sport | Roland Garros 2018
Simona Halep, la Roland Garros
Foto: wta/ twitter
Simona Halep (1 WTA) se află în fața celui mai important meci de până acum la actuala ediție a turneului de la Roland Garros. Jucatoarea noastră o întâlnește pe spaniola Garbine Muguruza, cap de serie numărul 3, în lupta pentru un loc în finala Grand Slam-ului de la Paris. În plus, învingătoarea acestei partide își va asigura poziția de lider mondial. Confruntarea poate fi urmărită în direct pe Eurosport și LiveText pe HotNews.ro.
O victorie în fața Garbinei Muguruza i-ar asigura Simonei Halep prezența în a patra finală de Grand Slam din carieră și în a treia la Roland Garros. Românca a mai ajuns în ultimul act la Paris în 2014 și 2017. Totodată, dacă o va învinge pe Muguruza, Simona va rămâne pe primul loc în clasamentul WTA. În cazul une înfrângeri, Halep va fi detronată de jucătoarea din Spania.
Garbine Muguruza are în palmares șase trofee, dintre care două sunt de Grand Slam: Roland Garros - 2016 și Wimbledon - 2017. Spaniola a mai ajuns în finală la Wimbledon și în 2015. În acest an, Garbine s-a impus la Monterrey (3-6, 6-4, 6-3 cu Timea Babos) și a disputat finala la Doha (învinsă de Petra Kvitova, scor 3-6, 6-3, 6-4).
WTA: "Muguruza a demonstrat că ştie cum să evolueze în turneele mari"
"Muguruza nu a venit într-o formă excepţională la Paris, în condiţiile în care avea un record de 2-3 pe zgură, în acest sezon. Dar acest lucru nu e nimic nou pentru Garbine: ea a câştigat doar 6 titluri în întreaga carieră, dar două au fost de Grand Slam. Anul trecut, la Wimbledon, a ajuns cu 3-2 bilanţ pe iarbă, dar a terminat prin a câştiga titlul. În concluzie, una dintre cele mai tinere multicampioane de Grand Slam în activitate a demonstrat că ştie cum să evolueze în turneele mari. Din 2016, jucătoarea de 24 de ani are un record de 32-6 la competiţiile de Grand Slam (84,2%). Prin contrast, în celelalte competiţii, are un record de 55-35 (61,1%)", notează wtatennis.com.
"Acum nu simt că sunt favorită pentru acest meci pentru că ea a jucat mai bine decât mine în acest an. Iubeşte zgura, iubeşte Roland Garros, a arătat-o! O să fie un meci mare. E o semifinală mare. Sunt motivată şi asta e tot. Atât" - Garbine Muguruza.
Rezultatele Garbinei Muguruza înainte de participarea la Roland Garros: două victorii, trei înfrângeri
Stuttgart: Turul II - a abandonat în partida cu Anastasia Pavlyuchenkova, la scorul de 7-5 pentru rusoaică; Muguruza a avut bye în primul tur
Madrid: Optimi - învinsă de Daria Kasatkina, scor 6-2, 4-6, 6-3. Le-a învins pe Shuai Peng (6-4, 6-2) și pe Donna Vekic (2-6, 6-4, 6-1)
Roma: Turul II - învinsă de Daria Gavrilova, scor 5-7, 6-2, 7-6(6); Muguruza a avut bye în primul tur
Simona Halep vs Garbine Muguruza, întâlniri directe: 1-3
2014, Wuhan (turul II - hard): 2-6, 6-2, 6-3 pentru Muguruza
2015, Fed Cup (hard): 6-4, 6-3 pentru Muguruza
2015,  Stuttgart (optimi - zgură): 3-6, 6-1, 6-3 pentru Halep.
2017, Cincinnati (finala - hard): 6-1, 6-0 pentru Muguruza.
Ultimul duel ar fi trebuit să se dispute la Doha, în acest an, dar Halep s-a retras înaintea partidei din semifinale.
Ultima confruntare directă a fost una de coșmar pentru Halep, care a suferit o înfrângere usturătoare în august 2017, în finala turneului de la Cincinnati, scor 6-1, 6-0. Simona a ratat atunci ocazia de a urca pe primul loc în clasamentul WTA, performanță pe care a reușit-o în cele din urmă în luna octombrie a anului trecut. Vezi aici mai multe detalii.
Simona Halep vs Garbine Muguruza, finala de la Cincinnati:
The last time @GarbiMuguruza met @Simona_Halep ...
The Spaniard recorded a resounding win to claim the @CincyTennis title! pic.twitter.com/pge3QeyzrS
Parcursul celor două jucătoare la Roland Garros:
Turul I: 2-6, 6-1, 6-1 cu Alison Riske (SUA, 83 WTA), după o oră și 34 de minute
Turul II: 6-3, 6-1 cu Taylor Townsend (SUA, 72 WTA), după o oră și 8 minute
Turul III: 7-5, 6-0 cu Andrea Petkovic (Germania, 107 WTA), după o oră și 28 de minute
Optimi: 6-2, 6-1 cu Elise Mertens (Belgia, 16 WTA), după 59 de minute
Sferturi:  6-7 (2), 6-3, 6-2 cu Angelique Kerber (Germania, 12 WTA), după două ore și 14 minute.
Turul I: 7-6 (0), 6-2 cu Svetlana Kuznetsova (Rusia, 43 WTA), după două ore și 5 minute
Turul II: 6-4, 6-3 cu Fiona Ferro (Franța, 257 WTA), după o oră și 26 de minute
Turul III: 6-0, 6-2 cu Samantha Stosur (Australia, 90 WTA), după o oră și două minute
Optimi: 2-0 cu Lesia Tsurenko (Ucraina, 39 WTA) - abandon după 20 de minute
Sferturi: 6-2, 6-1 cu Maria Sharapova (Rusia, 30 WTA), după o oră și 10 minute.
În cele cinci partide disputate până acum la ediția din acest an a Roland Garros-ului, Simona a pierdut două seturi și a petrecut 7 ore și 23 de minute pe teren. De partea cealaltă, Muguruza nu a pierdut niciun set și a stat pe teren 6 ore și trei minute.
Rezultatele obținute de Halep la Roland Garros:
2017: Finală - învinsă de Jelena Ostapenko (Letonia), scor 4-6, 6-4, 6-3
2016: Optimi - învinsă de Samantha Stosur (Australia), scor 7-6(0), 6-3
2015: Turul II - învinsă de Mirjana Lucic-Baroni (Croația), scor 7-5, 6-1
2014: Finală - învinsă de Maria Sharapova (Rusia), scor 6-4, 6-7(5), 6-4
2013: Turul I - învinsă de Carla Suárez Navarro (Spania), scor 3-6, 6-2, 6-2
2012: Turul I - învinsă de Petra Cetkovska (Cehia), scor 6-1, 6-3
2011: Turul II - învinsă de Samantha Stosur (Australia), scor 6-0, 6-2
2010: Turul I - învinsă de Samantha Stosur (Australia), scor 7-5, 6-1.
Rezultatele obținute de Garbine Muguruza la Roland Garros:
2017: Optimi - învinsă de Kristina Mladenovic (Franța), scor 6-1, 3-6, 6-3
2016: Campioană - 7-5, 6-4 cu Serena Williams (SUA)
2015: Sferturi - învinsă de Lucie Safarova (Cehia), scor 7-6(3), 6-3
2014: Sferturi - învinsă de Maria Sharapova (Rusia), scor 1-6, 7-5, 6-1
2013: Turul II - învinsă de Jelena Jankovic (Serbia), scor 6-3, 6-0.
Simona Halep vs Garbine Muguruza:
Locul nașterii: Constanța - Caracas, Venezuela
Înălțime: 1,68 metri - 1,82 metri
Ambele sunt jucătoare de mâna dreaptă
Victorii/înfrângeri în 2018: 33/6 vs 20/9
Victorii/înfrângeri în carieră: 437/192 vs 337/166
Titluri în 2018: 1-1 (Shenzhen vs Monterrey)
Titluri în carieră: 16-6
Bani câștigați în 2018: $2,758,056 vs $861,376
Bani câștigați din tenis: $23,494,071 vs $16,377,998
Locul în clasamentul WTA: 1-3
Cea mai bună clasare din carieră: 1-1 (2017).
De știut despre semifinalele de la Roland Garros:
Simona Halep (1) vs Garbine Muguruza (3)
Madison Keys (13) vs Sloane Stephens (10)
Simona Halep și Garbine Muguruza nu au pierdut nicio semifinală la Roland Garros. Halep le-a învins pe Andrea Petkovic (în 2014) și pe Karolina Pliskova (2017), înainte de a pierde ambele finale disputate la Paris. În 2016, Muguruza a învins-o pe Samantha Stosur, înainte de a cuceri primul său trofeu de Grand Slam din carieră.
Muguruza nu a pierdut nicio semifinală la un turneu de Grand Slam. A ajuns trei ori în penultimul act al unui turneu major și a câștigat de fiecare dată.
Finalistă la Australian Open, Simona Halep poate deveni prima jucătoare care ajunge în două finale de Grand Slam consecutive, după Serena Williams, care reușea această performanță în 2016 (la Roland Garros și Wimbledon).
Toate cele patru semifinaliste de la Roland Garros au disputat o finală de Grand Slam până acum. Ultima dată când se întâmpla acest lucru a fost în 2013, când Serena Williams o învingea pe Sara Errani, iar Maria Sharapova pe Victoria Azarenka.
Doar Garbine Muguruza a câștigat turneul de la Roland Garros (în 2016), dar Simona Halep și Sloane Stephens sunt campioane la junioare. În 2008, Halep a învins-o pe Elena Bogdan (6-4, 6-7(3), 6-2), câștigând titlul în proba de simplu dedicată junioarelor, în timp ce Stephens, alături de Timea Babos, a învins cuplul Lara Arruabarrena/María-Teresa Torró-Flor, câștigând în 2010 proba de dublu la junioare.
Este pentru prima oară din anul 2002 când o semifinală de la Roland Garros este 100% americană. La acea ediție, Serena Williams o învingea în semifinale pe Jennifer Capriati, scor 3-6, 7-6(2), 6-2.

Liderul PNȚCD despre susținerea pe care a acordat-o mitingului PSD: Acest mesaj este al înaintașilor noștri Iuliu Maniu, Ion Mihalache, Ion Rațiu și Corneliu Coposu
Duminică, 10 iunie 2018, 14:30 Actualitate | Politic
Foto: Evenimentul Zilei
Liderul PNȚCD, Aurelian Pavelescu, a susținut că mesajul său de solidarizare cu mitingul PSD reprezintă de fapt mesajul înaintașilor Iuliu Maniu, Ion Mihalache, Ion Rațiu și Corneliu Coposu. Pavelescu a spus că solidarizarea cu acțiunea partidului de guvernământ are ca scop apărarea ”libertății și democrației”. 
”Mesajul PNTCD, de sustinere a mitingului impotriva abuzurilor a fost auzit astazi de toata tara, pe toate televiziunile si ziarele nationale, agentiile de presa. Cei mai importanti lideri de opinie au apreciat actiunea PNTCD ca un gest politic major. Acest mesaj nu este doar al meu si al PNTCD de astazi, ci al marilor nostri inaintasi, de la Simion Barnutiu, Pop de Basesti, Iuliu Maniu, Ion Mihalache, Ion Ratiu sau Corneliu Coposu”, a scris el pe Facebook. 
Faptul ca PSD-ALDE au fost organizatori are numai o importanta subsecventa, susține liderul PNȚCD. 
”Grupurile oculte de putere sa fie excluse din jocul politic, statul roman apartinand poporului roman, iar nu acestor grupuri de tip mafiot! Romania a fost subjugata prin divizarea societatii si controlul partidelor, prin experimentul catuselor, santajului si intimidarii, care au ruinat democratia!”, mai susține Pavelescu. 

Marţi, 12 iunie 2018, 18:07 Sport | Fotbal
Julen Lopetegui (51 de ani) va fi noul antrenor al celor de la Real Madrid, după cum informează site-ul oficial al grupării de pe Santiago Bernabeu. În prezent selecționer al Spaniei, Lopetegui va părăsi "Furia Roja" la finalul Campionatului Mondial din Rusia (14 iunie - 15 iulie).
Realul a rămas fără antrenor după ce Zinedine Zidane a anunțat că nu vrea să mai continue colaborarea cu "albii". Alături de madrileni, Zizou a câștigat trei Ligii ale Campionilor (2016, 2017 și 2018).
Lopetegui pregătește naționala de fotbal a Spaniei din 2016, venind în locul lui Vicente del Bosque. De-a lungul carierei de antrenor, Julen Lopetegui a pregătit echipele: Rayo Vallecano, Real Madrid B, Spania U 19, Spania U 20, Spania U 21, FC Porto și naționala mare a Spaniei.
Spania face parte din Grupa B a Mondialului din Rusia, alături de Portugalia, Iran și Maroc.

Dennis Rodman: Toată presiunea summitului din Singapore apasă asupra lui Trump / Ar trebui să primească Premiul Nobel pentru pace sau ”cel puţin o bucată din el”
Marţi, 12 iunie 2018, 8:45 Actualitate | Internaţional
Dennis Rodman si Kim Jong-un la un meci de baschet din Phenian (februarie 2013)
Fostul star NBA Dennis Rodman apreciază că toată presiunea summitului istoric cu Kim Jong Un din Singapore apasă asupra preşedintelui american Donald Trump, relatează Associated Press, citată de news.ro.
Rodman a declarat pentru AP că depinde de Trump dacă va obține încrederea lui Kim şi a poporului nord-coreean.
Baschetbalistul din Hall of Fame apreciază că sunt necesare multe vizite pentru ca Statele Unite şi Coreea de Nord să spere la o relaţie paşnică.
Rodman a declarat în glumă că ar trebui să primească Premiul Nobel pentru pace sau ”cel puţin o bucată din el”.
El s-a împrietenit cu Kim, cu care împărtăşeşte pasiunea faţă de baschet şi a fost în vizită în Coreea de Nord în mai multe rânduri, însă nu a avut niciun rol oficial în acest summit istoric.
Starul NBA a anunţat că se aşteaptă să se întâlnească cu Trump după summit.

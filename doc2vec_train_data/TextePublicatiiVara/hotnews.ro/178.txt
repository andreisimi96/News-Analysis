Vineri, 1 iunie 2018, 10:03 Sport | Roland Garros 2018
Tun de aruncat mingi (2)
Foto: Adrian Ilincescu/ HotNews.ro
​Pe lângă produsele de ultimă generație (tricouri, încălțări, genți, etc), unul din standurile celor de la Lacoste (unul din partenerii importanți ai turneului de la Roland Garros) propune o incursiune în timp. Poți găsi modele de rachete de acum aproape o sută de ani precum și celebrul tun de aruncat mingi (din 1927), care a fost inventat de Jean René Lacoste.
Jean René Lacoste (2 iulie 1904 - 12 octombrie 1996). A fost important jucător din istoria tenisului francez și mondial. Nu este cunoscut doar pentru rezultate sportive (a câștigat șapte Grand Slam-uri de-a lungul carierei: Roland Garros 1925, 1927, 1929 - Wimbledon 1925, 1928 - US Open 1926, 1927), fiind și producător de vestimentație sportivă (este cel care a fondat Lacoste).
De asemenea, el a rămas în istorie si drept un vizionar. De numele lui Lacoste se leagă descoperiri precum: prima mașină de lansat mingi (n.r. actualele tunuri de aruncat mingi folosite la scară mondială), primul antivibrator pentru racordaj și prima racheta din oțel.  
În plus, poate fi considerat întemeietorul tricourilor de tip polo, acestea luând naștere la mijlocul anilor '20.
În acest momente, Lacoste (firma fondată de el) este cea care îmbracă nume mari din tenisul mondial precum Novak Djokovic, Benoit Paire, Albert Ramos-Vinolas, Nicolas Mahut, Roberto Bautista Agut sau Dominika Cibulkova.
Lacoste - "Viața este un minunat sport".

Iohannis, atac deschis la Dragnea: „Cum se trezește un politician, care este și infractor, să meargă la televizor să amenințe magistrații după ce a convocat un miting mediocru anti-justiție?”
Marţi, 12 iunie 2018, 13:45 Actualitate | Politic
​Președintele Klaus Iohannis susține că este justificată revolta magistraților după ce liderul PSD Liviu Dragnea i-a atacat atât la mitingul de sâmbătă, cât și ulterior când i-a avertizat pe procurori să nu riște în cazul plângerii pe numele premierului Dăncilă.
 „Pe bună dreptate s-au revoltat magistrații, cum se trezește un politician care este și infractor să meargă la televizor să amenințe, după ce a convocat un miting mediocru anti-justiție?. De dragul unuia care vrea să fie mai puternic decât e, e sănătos renunțăm la valorile democratice?”, a spus Iohannis. 
Șeful statului a susținut, de asemenea, că statul paralel este o invenție a PSD. 
„În România nu există niciun stat paralel, este o invenție a pesediștilor. În România există un singur stat și pe acesta îl reprezint eu. Restul sunt povești prin care PSD încearcă să-și valideze intențiile”, a mai spus șeful statului. .

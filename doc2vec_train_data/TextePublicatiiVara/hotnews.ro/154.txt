Miercuri, 30 mai 2018, 7:02 Economie | Media & Publicitate
PSG, invingatoare in Cupa Frantei
Liga Prefesionistă de Fotbal din Franţa (LFP) a vândut drepturile TV pentru meciurile din Ligue 1 pentru suma record de 1,153 de milioane de euro pe an, în periodada 2020-2024, potrivit news.ro.
Creşterea este una foarte mare faţă de perioada 2016-2020, când au fost cedate pentru 726,5 milioane de euro pe an.
Grupul spaniol Mediapro este marele câştigător al licitaţiei, obţinând principalele pachete, iar Canal +, care a transmis meciuri din 1984, marele perdant, neobţinând niciun pachet, deşi a licitat la toate. Totuşi, Canal + poate subcontracta meciuri.
BeIN Sports a obţinut câteva pachete, iar alte două, de mai mică importanţă, nu au fost atribuite, pentru că nu s-a obţinut suma cerută de LFP şi vor fi puse din nou în vânzare.
Cele mai mari sume din cedarea drepturilor TV s-au obţinut în Anglia, cinci miliarde de euro pentru perioada 2019-2022, sumă ce ar putea ajunge la 5,75 de miliarde de euro dacă vor fi vândute şi pachetele rămase.
Grupul Mediapro a oferit în Italia 1.05 miliarde de euro pe an pentru Serie A, în perioada 2018-2021, dar tranzacţia a fost blocată de justiţie, pentru că încălca legile italiene.

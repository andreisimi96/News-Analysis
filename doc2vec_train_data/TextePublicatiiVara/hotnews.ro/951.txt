Luni, 11 iunie 2018, 16:40 Actualitate | Esenţial
Primăria din localitatea vasluiană Coroiesti a uitat să asigure transportul elevilor la centrul de examen din Bârlad pentru proba de luni de la Evaluara Națională, potrivit  Europa FM.
Primarul comunei, fiind plecat de câteva zile, a delegat drept responsabil pentru asigurarea transportului elevilor pe viceprimarul comunei. Acesta din urmă a uitat însă să trimită microbuzul şcolar pentru elevii care aşteptau în staţie să fie duşi la examen .
De teamă că nu vor mai ajunge la examen, au fost alertate autorităţile judeţene şi Inspectoratul Şcolar.
Situaţia s-a remediat, în cele din urmă, dar elevii au ajuns la centrul de examen cu întârziere.
Potrivit regulamentului, accesul elevilor în centrele de examen, este permis până la ora 8.30. În cazul de faţă, fiind o situaţie excepţională, elevilor de la Coroieşti li s-a permis intrarea în sălile de examen, chiar dacă au întârziat.

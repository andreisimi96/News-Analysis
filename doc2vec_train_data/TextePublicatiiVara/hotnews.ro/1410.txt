Duminică, 17 iunie 2018, 17:09 Sport | Fotbal
Kolarov, executie de exceptie din lovitura libera
Costa Rica s-a jucat cu ocaziile în prima repriză și a fost nevoită să se recunoască învinsă de Serbia, scor 1-0,  în primul meci din Grupa E a Campionatului Mondial din Rusia. Diferența dintre cele două formații a fost făcută în minutul 56. Kolarov, căpitanul sârbilor, a executat impecabil o lovitură liberă de la aproximativ 23 de metri și nu i-a dat nicio șansă lui Keylor Navas, portarul lui Real Madrid.
Aici poți vedea reușita superbă a lui Kolarov.
Au evoluat echipele:
Costa Rica: Keylor Navas - Gamboa, Acosta, Gonzalez, Duarte, Calvo - Venegas (Bolanos '60), Guzman (Colindres '73), Borges, Bryan Ruiz - Urena (Campbell '66). Selecţioner Oscar Ramirez;
Serbia: Stojkovici - Ivanovici, Tosici, Milenkovici, Kolarov - Milinkovici-Savici, Milivojevici, Matici - Ljajici (Kostici '70), Tadici (Rukavina '83), Mitrovici (Prijovici '90). Selecţioner Mladen Krstajici.
Arbitru: Malang Diedhiou (Senegal).
Celălalt meci din Grupa E va avea loc de la ora 21:00, Brazilia urmând să întâlnească reprezentativa Elveției.

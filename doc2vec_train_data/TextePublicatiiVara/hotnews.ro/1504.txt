Luni, 18 iunie 2018, 23:50 Actualitate | Internaţional
Colectie de arme
Aproape 40% din toate armele se află în mâinile cetățenilor americani, potrivit unui raport care arată că țările bogate dețin mai multe arme decât națiunile mai sărace, relatează  The Guardian.
Ultimele statistici arată că proliferarea armelor detinute de persoanele private este în creștere, țările bogate depășind țările în curs de dezvoltare și afectate de război.  
Examinând proprietatea asupra revolverelor și a pistoalelor, puști, carabine, puști de asalt și mitraliere ușoare, deținute de grupuri civile, militare și de forțe de ordine, ultimul raport al Small Arms Survey arată că sunt mai mult de 1 miliard de arme de foc în lume – înregistrând o creștere de 17% în ultimii 10 ani. 
85% din arme sunt deținute de civili- inclusiv persoane fizice, firme private de securitate, grupuri armate neoficiale și bande- în timp ce instituțiile de aplicare a legii dețin 2% iar stocurile militare reprezintă 13%. 
În comparație cu 2007 când numărul armelor era 875 de milioane, dintre care 650 milioane erau deținute de civili, acum s-a înregistrat o creștere de 32%. 
Examinând problemele legate de controlul armelor americane, Centrul de Cercetare Pew a constatat că o treime dintre americanii de peste 50 de ani au declarat că dețin o armă, în timp ce această cifră a scăzut la 28% în rândul persoanelor cu vârsta cuprinsă între 18 și 29 de ani. 
În 2016, 64% din crimele din SUA au implicat folosirea de arme de foc și 42,3% dintre vânătorii americani au raportat că dețin o pușcă AR-15 (stilul M16), potrivit unor studii realizate de NHSF. 
"Indiciile arată că cetățenii americani vor continua să achiziționeze arme de foc cu o medie de achiziționare de aproximativ 14 milioane de arme anual în ultimii cinci ani. SUA contribuie în mod disproporționat la creșterea stocului global de arme de foc", a declarat Aaron Karp, Consultant senior al Small Arms Survey.

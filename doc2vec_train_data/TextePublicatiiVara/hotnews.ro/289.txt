Marţi, 5 iunie 2018, 11:58 Revista Presei | Subiectele Zilei
Tren al CFR
Consiliul Jude'ean Hunedoara, condus de PSD-istul Mircea Bobora, a solicitat Regionalei CFR Timişoara suplimentarea numărului de trenuri cu plecare din judeţul Hunedoara spre Bucureşti, pentru mitingul anunţat sămbătă de social-democraţi în Piaţa Victoriei din capitală, scrie cotidianul local anchetadehunedoara.ro .
„În urmă cu vreo două săptămâni, probabil că da, am făcut o astfel de solicitare, dar nu vă pot da acum mai multe detalii”, a declarat Mircea Bobora, pentru anchetadehunedoara.ro.
Preşedintele Consiliului Judeţean Hunedoara a confirmat informaţia şi pentru Europa FM , dar a refuzat să ofere alte detalii.
Potrivit anchetadehunedoara.ro, în aceste trenuri ar urma să fie îmbarcaţi peste trei mii de „voluntari” pentru mitingul PSD.
Imediat după ce a cerut suplimentarea numărului de trenuri, Bobora a intrat în concediu de odihnă, arată sursa citată.
În urmă cu 28 de ani, tot din judeţul Hunedoara au plecat de la Deva la Petroşani 14 vagoane de tren, care au ajuns în Capitală cu 7.000 de mineri, mai arată Europa FM.

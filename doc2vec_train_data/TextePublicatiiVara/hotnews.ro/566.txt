Miercuri, 6 iunie 2018, 14:20 Sport | Roland Garros 2018
Foto: wtatennis.com/ getty
Simona Halep (1 WTA) va intra astăzi pe arena Suzanne-Lenglen, de la ora 15:00, pentru a zecea confruntare directă cu Angelique Kerber (Germania, 12 WTA), jucătoare pe care o conduce cu 5-4 la meciurile directe şi pe care a învins-o ultima oară la Australian Open, în semifinale. Partida care îi poate aduce liderului mondial calificarea în semifinalele de la Roland Garros va putea fi urmărită în direct pe Eurosport și LiveText pe HotNews.ro.
Simona Halep, ultimul antrenament înainte de partida cu Kerber a fost făcut cu un sparring partner stângaci
Simona Halep și Angelique Kerber se vor înfrunta pentru a treia oară într-un turneu de Grand Slam, după Wimbledon 2016 și Australian Open 2018. Nemțoaica s-a impus în două seturi în sferturile de la Wimbledon , scor 7-5, 7-6(2), iar Halep a câștigat o partida epică în semifinalele ediției din acest an Grand Slam-ului de la Melbourne. Românca s-a impus cu 6-3, 4-6, 9-7, după două ore și 20 de minute, salvând și două mingi de meci. Vezi aici mai multe detalii.
Kerber este pentru a doua oară în sferturi la Roland Garros, după un parcurs perfect, fără set cedat. Prima prezență în această fază a competiției a fost bifată de Kerber în anul 2012. Jucătoarea din Germania nu a trecut niciodată de sferturi la Roland Garros.
Miza confruntării de pe arena Suzanne-Lenglen este una uriașă pentru Halep: calificarea în semifinalele de la Roland Garros, dar și menținerea pe locul 1 în clasamentul mondial. Dacă jucătoarea noastră va ajunge în semifinale la Roland Garros, locul 1 mai poate fi ameninţat doar de spaniola Garbine Muguruza. Cap de serie numărul trei, Muguruza trebuie să câștige finala de la Roland Garros pentru a reveni pe prima poziție în clasamentul WTA. În sferturi, iberica o va înfrunta pe Maria Sharapova, locul 30 WTA.
Simona Halep vs Angelique Kerber, istoricul întâlnirilor directe:
2018, Australian Open (hard): 6-3, 4-6, 9-7 pentru Halep
2016, Turneul Campioanelor (hard): 6-4, 6-2 pentru Kerber
2016, Cincinnati (hard): 6-3, 6-4 pentru Kerber
2016, Montreal (hard): 6-0, 3-6, 6-2 pentru Halep
2016, Wimbledon (iarbă): 7-5, 7-6(2) pentru Kerber
2016, FedCup (zgură): 6-2, 6-2 pentru Kerber
2015, Toronto (hard): 6-3, 5-7, 6-4 pentru Halep
2014, Doha (hard): 6-3, 5-7, 6-4 pentru Halep
2009, Saint Raphael (hard): 5-7, 6-2, 7-5 pentru Halep
Parcursul celor două jucătoare la Roland Garros:
Turul I: 2-6, 6-1, 6-1 cu Alison Riske (SUA, 83 WTA), după o oră și 34 de minute
Turul II: 6-3, 6-1 cu Taylor Townsend (SUA, 72 WTA), după o oră și 8 minute
Turul III: 7-5, 6-0 cu Andrea Petkovic (Germania, 107 WTA), după o oră și 28 de minute
Optimi: 6-2, 6-1 cu Elise Mertens (Belgia, 16 WTA), după 59 de minute.
Turul I: 6-2, 6-3 cu Mona Barthel (Germania, 117 WTA), după o oră și două minute
Turul II: 6-2, 6-3 cu Ana Bogdan (România, 66 WTA), după o oră și două minute
Turul III: 7-6(4), 7-6(4) cu Kiki Bertens (Olanda, 22 WTA), după o oră și 55 de minute
Optimi: 6-2, 6-3 cu Caroline Garcia (Franța, 7 WTA), după o oră și 7 minute.

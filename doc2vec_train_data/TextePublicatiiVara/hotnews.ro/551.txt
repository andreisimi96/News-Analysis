Dezamăgire imensă pentru Djokovic după eliminarea de la Roland Garros: "Nu ştiu dacă voi juca pe iarbă. Nu vreau să mă gândesc la tenis în acest moment''.
Miercuri, 6 iunie 2018, 11:50 Sport | Roland Garros 2018
Novak Djokovic, la Roland Garros
Tenismanul sârb Novak Djokovic, fost lider mondial ATP, învins surprinzător în sferturi la Roland Garros de italianul Marco Cecchinato, a declarat la conferinţa de presă de după meciul de marţi că nu ştie dacă va juca la Wimbledon (2-15 iulie), relatează AFP, potrivit Agerpres .
Eliminat cu 6-3, 7-6 (4), 1-6, 7-6 (11), Djokovic s-a arătat descurajat după meci şi nu exclude să nu joace sezonul pe iarbă: ''Nu ştiu dacă voi juca pe iarbă. Nu pot să dau acum un răspuns. Nu vreau să mă gândesc la tenis în acest moment''.
Sârbul a răspuns laconic la cele mai multe întrebări, cu da sau nu, şi a precizat că jocul său nu a fost influenţat de vreo problemă medicală: ''Am avut câteva probleme mici, dar nimic important, nu vreau să vorbesc de asta''.
În prezent nr. 22 mondial, Djokovic luptă de aproape doi ani să-şi recupereze cel mai bun tenis şi spera la Roland Garros să atingă semifinalele unui Grand Slam, pentru prima oară din septembrie 2016 la US Open.
S-ar putea să te intereseze și:

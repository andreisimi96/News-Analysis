Luni, 18 iunie 2018, 15:15 Economie | Finanţe & Bănci
Mugur Isarescu, guvernatorul BNR
”Spaţiul public a fost invadat tot mai des în ultimii ani de comentarii lipsite de substanţă – dacă nu chiar fanteziste – la adresa activităţii băncii centrale. A ignora astfel de intervenţii publice pe considerentul că lipsa lor de fundament le descalifică automat nu este o opţiune viabilă întrucât, în absenţa unor opinii avizate, acestea capătă tracţiune în societate, creând din nimic o problemă de credibilitate pentru o instituţie esenţială în funcţionarea oricărui stat modern”,  a spus Guvernatorul BNR Mugur Isărescu la conferința  Black Sea and Balkans Security Forum. În ultimii 8 ani,atât  Banca Națională cât și guvernatorul Mugur Isărescu au fost ținta atacurilor oamenilor politici aflați la putere.
”Într-un mediu în care băncile centrale sunt în mod evident mai puţin populare decât în perioada precriză, reclădirea încrederii publicului reclamă mai multă transparență și comunicare. (...). Prin urmare, pentru a evita ca spaţiul public să fie confiscat de ştiri false în domenii din sfera de acţiune a băncii centrale, activitatea de comunicare a BNR a trebuit diversificată, nu doar în sensul adaptării conţinutului şi limbajului publicaţiilor standard, ci şi în sensul unei prezenţe mai active a reprezentanţilor săi (incluzând aici, pe lângă conducerea executivă şi purtătorul de cuvânt, experţii BNR în diferite domenii). Cred că este evident că acest efort nu are doar miza intelectuală a restabilirii adevărului, ci vizează protejarea unui activ vital al băncii centrale, şi anume credibilitatea sa”, a mai precizat Isărescu. ​
Potrivit acestuia, băncile centrale şi-au asumat întotdeauna reversul independenţei ce le-a fost acordată, şi anume obligaţia de a da seamă nu doar în faţa Parlamentului, ci şi în faţa societăţii în ansamblu. ”Puține instituții își explică atât de detaliat și prompt deciziile sau își anunță public atât de clar țintele numerice asociate obiectivelor pe care le urmăresc. După cum puține instituții elaborează atât de multe publicații și organizează atâtea conferințe. Dar a devenit evident că nu e de ajuns să comunici, ci trebuie acordată mai multă atenție cum și cui comunici”, a conchis Isărescu.
Iunie 2009. Băsescu: " Optimismul manifestat de Banca Nationala nu are acoperire in evolutiile viitoare economice " .
Ianuarie 2010. Sentimentele devin mai calde. Basescu ii acorda lui Isarescu "Steaua Romaniei" în grad de Colan.
Mai 2011. Roata se întoarce iar. "Banca Naționalăa este un continuu profesor. Ia intrebați pe unul dintre ei daca vrea sa fie ministru de finante? Sunt foarte multi cei care prefera sa dea lectii decat sa vina sa miste lucrurile", declara Basescu la o emisiune a Radioului public. Marti seara, Basescu a lansat un nou atac. " Vreau ca BNR sa paraseasca imediat linia de a fi controlata de un guvern corupt ". Intre 2011 au mai existat alte cateva episoade conflictuale.
De pilda, cel din august 2011, cand Presedintele a cerut ca rezerva de aur a BNR să ajungă la 200 tone. Guvernatorul a raspuns abia dupa doi ani, in aprilie 2013 acestei solicitari prezidentiale, declarand: " Nu vreau sa mai creasca rezerva de aur, sunt superstitios ".
Noiembrie 2013. Ministrul Finantelor din acea vreme, Daniel Chitoiu, declara public ca Presedintele l-a sunat sa-l mentina in functie pe seful CEC Bank , Radu Ghetea, un apropiat al lui Isarescu. Se prefigura scandalul in care urma sa fie implicata fiica Presedintelui.
A urmat apoi scandalul unui proiect numit ”electorata lui Ponta”. Ministrul Finanţelor al vremii- acum celebrul  Darius Vâlcov afirma că o soluţie pentru persoanele care au credite în franci ar fi extinderea prevederilor ordonanţei din 2014 privind restructurarea împrumuturilor, denumită atunci "Electorata", act normativ care nu a atras până acum interesul băncilor şi al debitorilor, potrivit Mediafax.   
Șmecheria pusă pe tapet de Guvernul Ponta prin care unii români și-ar putea diminua la jumătate rațele la bănci a fost considerată o idee pur electorală. În realitate, înafara băncilor, nimeni nu va avea de câștigat din această măsură. Unul dintre consilierii Guvernatorului declara că BNR a oferit doar consultanță tehnică în mecanismul prin care a fost gândită măsura, lucru dificil de crezut, câtă vreme prim-viceguvernatorul BNR este Florin Georgescu, fost ministru de Finanțe în Guvernul Ponta (până în decembrie 2012), un apropiat al actualului premier și care e susținut în Consiliul de Administrație al Băncii de emisiune de către PSD.  Traian Basescu lansase în acele zile un consistent atac la adresa BNR , afirmând că BNR a fost implicată în 'electorata' și trebuie sa explice public despre asta.
"Vreau ca BNR sa paraseasca imediat linia de a fi controlata de un guvern corupt", a spus presedintele, intr-un interviu acordat postului de televiziune B1 TV
A urmat apoi guvernarea Dragnea: cu premierul Sorin Grindeanu, Mihai Tudose , Viorica Dăncilă. Grindeanu a fost mai soft cu BNR, Tudose a fost de-a dreptul grobian, în vreme ce Dăncilă aremai curând  probleme cu propriul limbaj decât cu cel al  BNR. În final, tot Dragnea e cel care a lansat atacurile. Instituția președintelui principalului partid de la guvernare și a BNR au schimbat câteva scrisori care au ajuns și în presă (ele pot fi citite mai jos). La mijloc par să fie câteva frustrări ale unor consilieri ai șefului PSD, dar nu intrăm în amănunte. Pentru cei care vor detalii, citiți acest text .
”Nu există nici o intenţie a PSD de a prelua controlul asupra BNR", declara Dragnea. A fost o discuţie destul de serioasă despre situaţia macroneconmică", a afirmat la finalul întâlnirii Liviu Dragnea, anunţând că atât Guvernul cât și Banca Naţională au convenit că principalele cauze pentru creşterea inflaţiei sunt factori "exogeni", din afara celor două instituţii, dând ca exemplu gazele, energia, petrolul, care au o contribuţie masivă la creşterea inflaţiei.
Mai jos scrisoarea trimisă de Dragnea, conducerii Băncii Naționale și răspunsul lui Isarescu (format pdf):

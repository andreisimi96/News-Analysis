Dragnea anunță că protestul PSD din Piața Victoriei a fost doar începutul: „Ăsta a fost mitingul mic, următorul va fi un miting uriaș, într-o altă locație”. LIVETEXT
Duminică, 10 iunie 2018, 21:20 Actualitate | Politic
Liviu Dragnea, la mitingul PSD
​Liviu Dragnea susține că protestul de sâmbătă din Piața Victoriei a fost doar începutul și anunță „un miting uriaș în altă locație”.  „Ăsta a fost mitingul mic, următorul va fi un miting uriaș, într-o altă locație”, a spus Liviu Dragnea, într-un interviu la Antena 3. 
Declarațiile lui Liviu Dragnea:
​- Simt aceeași emoție ca aseară. A fost o emoție puternică în piață. Nu a fost o emoție pozitivă, a fost o descărcare a celor din piață. Noi am făcut mitingul din mai multe motive: primul pentru a protesta față de acest sistem odios, care e patronota de Klaus Iohannis, unul din beneficiarii acestui sistem prin uneltele pe care le au. 
- Un alt motiv este că am fost provocați. Ăsta a fost mitingul mic, următorul va fi un miting uriaș, într-o altă locație. 
- Al treilea motiv este de a avertiza societatea. 
- Ar trebui să-și asume partenerii noștri străini că au susținut acest stat paralel, ba chiar l-au finanțat. 
- Am tot sperat că nu este nevoie să ducem lupta pe care noi am început-o nu o vom duce și în stradă.

Joi, 7 iunie 2018, 7:10 Actualitate | Internaţional
Foto: Captura YouTube
​În prezent nu există tratamente care să prevină, să încetinească sau să inverseze declinul progresiv neurologic cauzat de boala Alzheimer, scrie  iflscience.com . Unul dintre puținele lucruri cunoscute despre această condiție este faptul că socializarea este asociată cu rezultate psihologice și cognitive mai bune. 
Franța construiește în acest sens un mic "sat", dedicat persoanelor care se confruntă cu această boală. Scopul acțiunii constă în oferirea a cât mai multă independența persoanelor care suferă de Alzheimer, într-o comunitate în care sunt liberi să socializeze și au în continuare acces la asistentă medicală specializată. 
Construcția clădirilor, care se vor întinde pe 12 hectare de teren, a început deja și se preconizează că va costa în jur de 24 de milioane de euro. Village Landais își va deschide porțile pentru 120 de localnici calificați, care au nevoie de îngrijire, în 2019.  

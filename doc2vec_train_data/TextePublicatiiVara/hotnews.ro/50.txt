Utile: Clorul din piscină, un pericol pentru organism; Mușețelul alungă migrenele; De ce te doare spatele. Cele mai întâlnite cauze
Sâmbătă, 26 mai 2018, 0:24 Revista Presei | Utile
Foto: Colaj foto
Semne care anunță deficiența de sodiu. Probleme gastrointestinale. Lipsa sodiului din organism poate duce la dezvoltarea problemelor gastrointestinale. El se reflectă prin pierderea poftei de mâncare, senzaţie de greaţă, stări de vomă etc. Probleme la nivelul sistemului muscular. Carenţa sodiului din alimentaţie şi, implicit, din stomac provoacă dureri musculare şi crampe. Nivelul scăzut de mineral (sodiu) poate dezvolta un sentiment de oboseală şi de slăbiciune constantă. Mai mult, durerea resimţită zi de zi în membrele inferioare anunţă o deficienţă de sodiu în organism, scrie  Click.
Accidentul vascular cerebral se identifică analizând fața, brațele, vorbirea și timpul. Cel mai rapid mijloc de avertizare și diagnosticare a AVC, care ar trebui cunoscut de toata lumea, este sistemul FAST. F (face=faţă) – rugaţi pacientul să zâmbească şi observaţi dacă faţa nu e simetrică sau buza e căzută într-o parte. A (arms=braţe) – rugaţi pacientul să-şi ridice ambele braţe şi observaţi dacă unul dintre ele rămâne mai jos. S (speech=vorbire) – rugaţi pacientul să rostească o propoziţie scurtă şi observaţi dacă are dificultăţi în vorbire sau nu îşi găseşte cuvintele. T (time=timp) – cel mai important factor, pentru că accidentul vascular cerebral trebuie tratat medicamentos sau chirurgical cât mai rapid pentru a preveni dizabilitățile pe termen lung, atacurile ulterioare cu potenţial mortal şi leziunile permanente asupra creierului, conform  doctorulzilei.ro .
De ce te doare spatele. Cele mai întâlnite cauze. Mușchi sau ligamente dureroase. Mișcările bruște sau repetate pot duce la întinderi ale mușchilor sau ale ligamentelor spatelui. Atunci când nu ai condiție fizică, exercițiul fizic în exces sau mișcările nepotrivite pot provoca spasme musculare dureroase. Hernia de disc. Discurile acționează ca niște perne între vertebrele coloanei vertebrale. Materialul moale din interiorul unui disc se poate îndoi sau rupe și apasă pe un nerv. Cu toate acestea, poți avea un disc înfundat sau rupt fără să ai dureri de spate. Hernia de disc se diagnostichează adesea întâmplător atunci când faci o radiografie a coloanei dintr-un alt motiv, relatează  Libertatea pentru femei .
Mușețelul alungă migrenele. Te scapă de gingivită. Grație efectului antiinflamator şi antiseptic, mușețelul este recomandat în sângerările gingivale. Lasă la infuzat, timp de 20 de minute 3 linguri de flori de muşeţel într-o cană cu apă fierbinte. Clăteşte mai întâi, apoi ţine în gură 5 minute infuzia călduţă. Previne răceala și gripa. Infuzia de mușețel ajută la reducerea durerilor de cap, afecțiune frecventă în cazul unei răceli puternice. De asemenea, planta provoacă transpirație, ceea ce duce la scăderea febrei. În combinație cu lămâie și miere, ceaiul calmează senzația de usturime în gât. Prepară infuzia din 2 linguriţe plantă uscată la 200 ml apă clocotită. Bea 2-3 căni pe zi, notează  Click pentru femei.
Clorul din piscină, un pericol pentru organism. Cum îţi poate destabiliza sănătatea. Pielea uscată: clorul modifică pH-ul epidermei, expunând-o la agresiunile agenţilor externi. Filmul hidrolipidic - bariera de grăsime care protejează pielea - este redusă din cauza utilizării abundente a dezinfectantului în piscine. În acest fel suntem mai expuşi riscului de dezvolta infecţii fungice. Iritarea pielii: Dacă după o scufundare în piscină există o mâncărime puternică şi apar pete roşii, este posibil ca aceasta să fie o iritare cauzată de clor. Atenţie! Dacă apar simptome precum arsurile la nivelul ochilor, tuse uscată sau astmatică, toate acestea pot anunţa o alergie la clorul din piscină, informează  CSID .
Citeste mai multe despre    utile

Cine este femeia arestată în Rusia pentru spionaj în favoarea României. Legătura Karinei Țurcan cu cercul lui Vladimir Putin
Miercuri, 20 iunie 2018, 13:41 Actualitate | Esenţial
Karina Ţurcan, o femeie originară din Republica Moldova, a fost arestată în Rusia, fiind acuzată de spionaj în favoarea României, aceasta riscând până la 20 de ani în închisoare dacă va fi găsită vinovată.  Ministrul român de Externe, Teodor Meleșcanu, a declarat miercuri că femeia are și cetățenia română, pe lângă cea moldovenească și rusă.
Măsura arestării preventive a fost luată de Tribunalul din Lefortovo, în urma cererii procurorilor. Ţurcan va sta în arest până pe 13 august. 
Țurcan a fost dusă la sediul  Departamentului de Investigații al FSB  pe 15 iunie, Kommersant. În aceeași zi instanta Lefortovo a admis cererea arestare  a Karinei Țurcan pentru spionaj. „În ceea ce o privește pe  Karina Țurcan Valeryevna, suspectată de spionaj, instanța Lefortovo a dispus o măsură preventivă sub formă de detenție”, a confirmat instanța pentru  RBC . 
Potrivit RBC, Karina Țurcan este membru în Consiliul de Administrație al Inter RAO, una dintre cele mai mari companii de stat în energie din Rusia. Aceasta  este condusă de Boris Kovalciuk, fiul lui Iuri Kovalciuk, principalul acționar al Rossia Bank și un apropiat al lui Vladimir Putin, potrivit Reuters. Iuri Kovalciuk, cu o avere estimată la 1.4 miliarde de dolari, a fost pe lista cetățenilor ruși supuși sancțiunilor SUA, fiind prezentat precum cosilierul și „casierul lui Putin”. 
Țurcan se ocupa în cadrul companiei de supravegherea operațiunilor legate de exportul și importul de energie electrică, Inter RAO fiind singurul furnizor  autorizat pe piețele din China, Finlanda și Țările Baltice. Între 2011 și 2012, Țurcan era șefa divizilor „Europa” și Moldova, Ucraina România, în perioada 2010 -2011. În raportul anual al Inter RAO pentru anul 2017 se menționează că Turcan este un cetățean rus. 
Surse citate de RBC susțin că relația dintre Karina Țurcan și șeful său, Boris Kovalciuk, era una „foarte apropiată”, însă ar avea legătură doar cu munca.  
Reprezentanții Inter RAO au declarat pentru RBC că Țurcan este în vacanță. 
Potrivit site-ului companiei ea este născută în 1974, în 1999 a absolvit Universitatea Liberă Internațională din Moldova, specialitatea „Drept economic“. 
Țurcan are un contract cu Inter RAO valabil până în 2022. Ea deține 36.914.877,36 acțiuni în companie. 

Luni, 18 iunie 2018, 8:28 Economie | Finanţe & Bănci
Doi romani din cinci sunt nebancarizati
​​România are 42% din populația adultă nebancarizată, iar lipsa digitalizării în sectorul pensiilor face ca o treime  dintre pensionari să își încaseze pensia cash, se arată în Raportul Global Findex publicat de Banca Mondială. Raportul poate fi citit aici . Global Findex este un set de date extins , publicat la fiecare 3 ani, care descrie modul în care oamenii din 140 de economii utilizează serviciile financiare.
La nivel global, în cazul femeilor continuă se se remarce un nivel mai redus de bancarizare: 65% dintre acestea au un cont, în timp ce, în cazul bărbaţilor, procentul este de 72%. Această diferenţă de 7% a rămas neschimbată din 2011.
În regiune, România este campioana nedorită a procentajului populației care își iau salariile la plic.
La nivel global, 1,7 miliarde de adulţi nu au acces la serviciile bancare, dar o treime din aceştia au totuşi un telefon mobil care le-ar putea facilita accesul la servicii financiare. Plata salariilor către bugetari, a pensiilor şi a ajutoarelor sociale direct în conturi bancare ar putea facilita obţinerea de servicii financiare oficiale la încă 100 milioane de adulţi, inclusiv 95 de milioane în ţările aflate în curs de dezvoltare, însă există şi alte oportunităţi pentru creşterea numărului de titulari de conturi şi pentru extinderea gradului de utilizare a plăţilor electronice: peste 200 de milioane de adulţi care încă nu au acces la serviciile bancare şi care lucrează în sectorul privat primesc salariile doar în numerar, ca şi peste alţi 200 de milioane de adulţi care primesc plăţi pentru activităţi desfăşurate în agricultură.
Numărul mic al românilor care dețin un cont bancar ne plasează în vecinătatea Rwandei , Paraguay sau Muntenegru.
Raportul Băncii Mondiale semnalează că, din 2011, circa 1,2 miliarde persoane şi-au deschis un cont bancar la nivel mondial şi că numărul clienţilor a crescut de la 62% la 69% în perioada 2014 - 2017.

Siria: Peste 920.000 de persoane au fost nevoite să-și părăsească locuințele în doar 4 luni, cea mai mare cifră de după începutul războiului
Luni, 11 iunie 2018, 13:55 Actualitate | Internaţional
Razboiul din Siria
Foto: Captura YouTube
Peste 920.000 de oameni din Siria au fost nevoiți să-și părăsească locuințele în primele patru luni ale anului, o cifră record a ultimilor 7 ani, de când durează conflictul, a anunțat luni ONU, potrivit AFP. 
”Asistăm la strămutări masive în interiorul Siriei. Din ianuarie și până au fost 920.000 de noi strămutați”, a declarat Panos Moumtzis, coordonatorul umanitar al ONU pentru Siria. 
”Este cel mai mare număr de strămutați într-o perioadă scurtă de timp de când a început conflictul”, a declarat el. 
În total, 6,2 milioane de sirieni și-au părăsit căminele, rămânând în țară, iar 5,6 milioane sunt refugiați în țările vecine, potrivit statisticilor ONU. 
Moumtzis spune că noul val de strămutări a fost generat de escaladarea luptelor din Ghouta și Idlib.

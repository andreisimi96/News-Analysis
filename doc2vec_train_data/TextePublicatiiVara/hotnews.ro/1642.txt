Luni, 2 iulie 2018, 17:01 Actualitate | Educatie
Rezultate la examene
​​Rezultatele de la examenele de bacalaureat vor fi afișate la avizierele liceelor și pe bacalaureat.edu.ro miercuri, pe 4 iulie 2018. Absolvenții de liceu care sunt nemulțumiți de notele de la BAC pot să depună contestații, tot în cursul zilei în care află rezultatele. Vezi mai jos cum se evaluează lucrările elevilor la Bacalaureat, ce înseamnă soluționarea contestațiilor și rezultatele de la BAC din ultimii 14 ani.
Calendarul examenului de Bacalaureat - sesiunea iunie-iulie 2018 - prevede ziua de 4 iulie destinată afișării rezultatelor. Candidații nemulțumiți de note vor depune contestații, între orele 12:00 și 16:00. Rezultatele finale de la BAC 2018 vor fi afișate pe 9 iulie 2018.
Calendar BAC 2018 - sesiunea de vară
25 iunie 2018     Limba și literatura română - proba Ea) - proba scrisă
26 iunie 2018     Limba și literatura maternă - proba Eb) - proba scrisă
27 iunie 2018     Proba obligatorie a profilului - proba Ec) - proba scrisă
28 iunie 2018     Proba la alegere a profilului și specializării - proba Ed) - proba scrisă
4 iulie 2018        Afișarea rezultatelor (până la ora 12:00) și depunerea contestațiilor (orele 12:00-16:00)
5-8 iulie 2018       Rezolvarea contestațiilor
9 iulie 2018        Afișarea rezultatelor finale
Fiecare lucrare de examen este evaluată de către doi profesori. Dacă notele celor doi diferă cu cel mult 1 punct, atunci nota finală de la BAC este calculată ca media aritmetică cu două zecimale a celor două note, fără rotunjire. 
Dacă notele diferă cu mai mult de 1 punct, atunci lucrarea va fi recorectată de alți doi profesori evaluatori. Nota finală este calculată din cele 4 note, după eliminarea celor două note cu valori extreme, ca medie aritmetică a celor două note centrale, prevede un ordin de ministru emis de Liviu Marian Pop .
La contestații, procedura este următoarea: notele acordate după reevaluare sunt comparate cu cele inițiale. Dacă diferența este mai mare de 1,5 puncte - în plus sau în minus - lucrarea este transmisă din nou spre altă reevaluare, la alți doi profesori. Nota finală de la contestații este calculată din cele 4 note, după eliminarea celor două “valori extreme”, ca media aritmetică a celor două “note/valori centrale”.
Promovabilitatea de la BAC în ultimii 14 ani - Sesiunea iunie-iulie
BAC 2017: 72,9% (cu 1,5 puncte procentuale mai mare decât înainte de contestații, când rata de promovare era de 71,4%)
BAC 2016: 68,1% (rata de promovare a crescut cu 1,4% după soluționarea contestațiilor: de la 66,7% la 68,1%)
BAC 2015: 66,41%

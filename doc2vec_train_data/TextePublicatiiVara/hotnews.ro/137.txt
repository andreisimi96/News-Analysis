Miercuri, 30 mai 2018, 9:07 Actualitate | Esenţial
Tabara de imigranti
Poliția franceză a început evacuarea a sute de miganți din cea mai mare tabără din Paris, în timp ce politicienii europeni încearcă să găsească soluții pentru un fenomen care a generat ascensiunea partidelor de extremă dreapta în UE, scrie Reuters.
La tabăra "Millenaire", situată în nordul Parisului, migranții așteptau să fie conduși către centre de adăpost temporar.
Franța a mai luat măsuri speciale pentru evacuarea taberelor din Paris, însă, în timp ce acestea erau desființate, apăreau mereu altele.
Europa s-a confruntat cu o criză a migranților încă din 2015, ca urmare a războaielor din Libia și Siria, peste un milion de oameni din Africa și Orientul Mijlociu încercând să se refugieze pe continent.
Guvernul francez a dispus măsuri mult mai dure în ultima perioadă, după ce Parlamentul a aprobat legea care înăsprește condițiile de acordare a statutului de azilant.

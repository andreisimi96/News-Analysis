Vineri, 25 mai 2018, 16:26 Economie | Companii
Raportul la patru luni al Oficiului Național al Registrului Comerțului (ONRC) arată că numărul insolvențelor, dizolvărilor și suspendărilor de activitate ale firmelor din România au urcat cu procente semnificative, în comparație cu aceeași perioadă din 2017.
Astfel, numărul profesioniștilor intrați în insolvență a urcat cu 17,3%, în perioada ianuarie – aprilie 2018, comparativ cu perioada similară din 2017, ajungând la 2.965. Cele mai multe astfel de cazuri au fost înregistrate în Capitală, unde insolvențele au urcat cu 12,8%, la 572. Bucureștiul este urmat de județul Bihor cu 192 (+18,5%) și de județul Iași cu 187 (+21,4%).
În ceea ce privește dizolvările firmelor, numărul a crescut cu 62,5%, la 12.653 de cazuri. De asemenea, și-au suspendat activitatea 6.958 firme, cu 35,5% mai multe decât în perioada ianuarie – aprilie 2018.
Dintr-o altă statistică a ONRC reiese faptul că radierile au urcat cu 4,9%, la 28.787 cazuri.

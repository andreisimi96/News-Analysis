VIDEO Prima întâlnire privată dintre Donald Trump și Kim Jong-un s-a încheiat/ Momentul istoric în care cei doi lideri își strâng mâna
Marţi, 12 iunie 2018, 6:15 Actualitate | Internaţional
Donald Trump si Kim Jong-un
Foto: Captura BBC
Prima întâlnire privată dintre Donald Trump și Kim Jong-un s-a încheiat, potrivit agențiilor de presă internaționale. Întâlnirea fără precedent a avut loc în Singapore, într-un hotel de lux de pe insula Sentosa. 
Cei doi lideri și-au strâns mâna în fața unui șir de steaguri ale celor două țări inamice. 
"Vom avea o relație extraordinară", a declarat liderul american, Donald Trump, adăugând că este convins că această întâlnire va fi "un imens succes". 
La rândul său, Kim Jong-un s-a declarat "încântat" să îl cunoască pe omologul său din SUA. 
"Vechile practici și prejudecăță au lucrat împotriva noastră, însă le-am depășit, iar astăzi suntem aici", a mai spus acesta.   

Sâmbătă, 2 iunie 2018, 7:22 Economie | Finanţe & Bănci
E vremea pentru putina relaxare, zic
Evenimentele vin, trec și apoi se uită, fiind înlocuite în memoria de scurtă durată cu alte evenimente. De aceea, vă propunem o sinteza săptămânală cu cele mai interesante evenimente de la noi și din lume, cel puțin cu cele care ne-au reținut nouă atenția. O colecție de texte pe care să le puteți savura în fiecare sămbătă la cafeaua de dimineață. Lectură plăcută!
1. Fără îndoială, tema săptămânii a fost cea legată de decizia Curții Constituționale privind tema revocării șefei DNA, Laura Codruța Koveși.
”Dacă, adoptată în răspăr cu suveranitatea poporului român, decizia CCR e, până la urmă, ilegală şi anticonstituţională, în ce măsură e obligat preşedintele s-o respecte?  Dar cetăţenii? Dar partenerii externi, care au încheiat acorduri pe bază de angajamente româneşti de prezervare a independenţei justiţiei, acorduri ce se văd, fie şi subtil, încălcate, prin decizii doar în aparenţă legale, în condiţiile în care normele internaţionale au, oricum, prioritate în faţa opţiunilor naţionale?”. O analiză Deutsche Welle pe acest subiect .
”Acest Dalai Lama sui-generis al României care meditează tot timpul fără ca cineva să afle rezultatul acestor meditări, care a stat mut până a ajuns să fie confundat cu îngerul bătrân cu aripi enorme care trăia într-o cotineaţă de găini - o poveste a lui Marquez - se va reîntoarce cu fruntea sus. Va fi un preşedinte cu rol decorativ, canar în colivie de tinichea, dar măcar nu se va face de râs. Dacă va cânta cât să-l audă tot satul, va putea închega o opoziţie în jurul lui. La cum arată liderii opoziţiei de azi, el este singurul care poate închega o opoziţie. Iar o democraţie are nevoie ca de aer de opoziţie”, scrie în ZF și Iulian Anghel .
Indiferent de decizia preşedintelui, marea problemă rămâne - şi nu e lui Iohannis, nu e a lui Toader, nu e a lui Kovesi, ci e a noastră, a tuturor: ce ne facem dacă CCR a minţit?, s e întreabă dintr-o altă perspectivă, Liviu Avram pe blogul său .
2. Purtată de Petre Daea și Marian Oprișan pe drumuri prăfuite, de la un canal de irigații la altul, Viorica Dăncilă a asistat ieri, în Vrancea, la ceea ce avea să numească ulterior, în ședința de Guvern, „punerea în funcție a unei stații de pompare”.
De fapt, a inaugurat o mică parte din canalul Siret-Bărăgan, început de Nicolae Ceaușescu și pus în funcțiune abia acum, după o investiție de 1 milion de lei, pentru a deservi o suprafață de 3.000 de hectare. Un „eveniment istoric” – după cum l-a catalogat Marian Oprișan. Citește pe recorder.ro .
3. Vicepremierul Viorel Ştefan a anunţat că Guvernul va adopta săptămâna viitoare un act normativ prin care statul va acorda credite preferenţiale, cu dobândă zero pe o perioadă de 10 ani, persoanelor care vor să își facă abonamente la fitness sau la operă, teatru și muzee.
Potrivit vicepremierului, printre cheltuielile ce pot fi acoperite prin acest program sunt următoarele: pentru educaţie - plata cursurilor de specializare/calificare/pregătire profesională; plata cărţilor, rechizitelor, revistelor de specialitate; plata chirie, utilităţi; cultură - abonamente culturale: cinema, teatru, operă, bibliotecă, muzee; sănătate - costul medicamentelor, analizelor medicale; sport - abonamente la activităţi sportive (fitness, înot etc.); locuinţe - o parte din construcţia sau achiziţia unei locuinţe, modernizarea sau renovarea locuinţei ( România Liberă )
Cele mai mari asociații ale tinerilor avertizează Executivul că împrumuturile fără dobândă garantate de stat pot să ducă la scăderea masivă a bugetului alocat de stat pentru educație și la o creștere majoră a taxelor de școlarizare. Într-un comunicat de presă comun, studenții și elevii cer Guvernului o întrevedere de urgență pe tema Programului „Investește în tine” ( Raluca Pantazi- HotNews.ro )
Violenţa psihologică, dar şi actele de gelozie, telefoanele date la ore nepotrivite, interzicerea sau limitarea realizării profesionale, toate vor putea fi considerate acte de violenţă domestică şi pedepsite ca atare, potrivit unui proiect de lege aprobat deja de Senat. Gelozia sau cicăleala telefonică, definite ca acte de violenţă domestică. Familia tradiţională, mai vulnerabilă la violenţa domestică.
În ultimii 25 de ani, zeci de profesori englezi și americani au predat la liceul bilingv „George Coșbuc” din București. În loc să prețuiască inițiativele care aduc o boare de normalitate în învățământul românesc, Ministerul Educației îi tratează cu nepăsare pe acești profesori străini. Ei se află într-o situație incertă cu privire la viitorul an școlar ( Profesorii englezi și americani nu au loc în țara lui „make a photo“ )
Aveai un an prima oară când ai fost pe un teren de tenis. Nu-ți mai amintești, dar părinții ți-au povestit cum s-au cunoscut jucând tenis și cum te luau cu ei pe teren, în Complexul Tineretului din București, pentru că nu aveau cu cine să te lase. Nu te-au obligat, tu ai vrut să joci. La patru ani, ai luat racheta în mână și te-au trimis să lovești într-un zid. Pe la patru ani și jumătate, loveai cu tata la perete și peste fileu și te întreba des: „Îți place, îți place?”. „Da”, ziceai. „Vrei să joci?”. „Da, da”, răspundeai. „Dar o să fie greu,” îți spunea.( Mihaela Buzărnescu- O să vrei să renunți de multe ori. Dar dacă nu te oprești, o să-ți îndeplinești visul )
Președintele Donald Trump a decis, joi, să impună taxe suplimentare la importurile de oțel și de aluminiu din UE, Canada și Mexic, trei dintre cei mai mari parteneri comerciali ai Statelor Unite, anunță CNN. Impozitele suplimentare decise de SUA sunt de 25% la importul de oțel și 10% la importul de aluminiu, noile tarife urmând să fie aplicate în noaptea de joi spre vineri, a anunțat secretarul pentru Comerț, Wilbur Ross. ( Start în războiul comercial transatlantic. Ținta următoare – mașinile de lux germane ).
Ponderea românilor plecați în străinătate în totalul populației active (cu vârste între 20 și 64 de ani) aproape că s-a triplat în 10 ani – de la 7,5% în 2007, categoria s-a extins la 19,7% în 2017, potrivit unei analize Eurostat.România este astfel țara UE cu cel mai mare procent de populație activă care muncește într-un alt stat membru. Media europeană este de 3,8% din totalul cetățenilor cu vârste între 20 și 64 de ani .
Centrul Naţional de Răspundere la Incidente de Securitate Cibernetică (CERT-RO) anunță că s-a intervenit cu succes în cazul problemei de securitate apărute la site-ul Ministerului Educației, Edu.ro, care ar fi avut inserat în codul sursă un script de minare de criptomonedă. Sursa citată explică, într-un comunicat remis vineri seară, că o vulnerabilitate a site-ului Edu.ro a fost exploatată de atacatori, dar că specialiștii CERT-RO au identificat și eliminat liniile de cod inserate abuziv și au propus o serie de măsuri de securitate pe care Ministerul Educației, ca administrator al site-ului, trebuie să le pună în aplicare. Site-ul oficial al Ministerului Educației Naționale (Edu.ro) a fost infectat, joi, cu un script de minat criptomonede .
Pilonul II din România a împlinit 10 ani de funcționare, timp în care a funcționat eficient, transparent, fără sincope, cu rezultate investiționale excelente și cu recunoaștere internațională a tuturor acestor performanțe. Românii sunt proprietarii pensiei lor private, ai propriului viitor, la fel ca alți europeni din țări unde participarea la pensiile private este obligatorie (prin lege) sau cvasi-obligatorie (prin diverse aranjamente instituționale patronate-sindicate sau de breaslă). ( 10 ani de Pilon II: 7,13 milioane de participanți, active de 42,7 miliarde lei și un randament mediu de 8,15% )
Multa lume aude in cap "voci" pe care altii nu le aud, char daca din punct de vedere psihiatric nu sunt diagnosticati cu vreo boala. Potrivit cercetarilor in domeniu, intre 5-15% din populatia planetei au avut aceasta experienta, de a auzi la un moment dat voci care ii avetizeaza sau le dau diferite sfaturi. Dintre cei care aud voci, 81% au auzit mai multe voci, nu doar una singura, iar doua treimi spun ca vocile sunt insotite de senzatii corporale intense. Interesant este cazul Rachelei Waddingha, care "coabiteaza" cu 13 voci. Cazul ei este descris in Lancet Psychiatry (Woods et al., 2015) sau c hiar pe site-ul ei
Cine a inventat virusii de computer ?
C ele mai bune inventii ramase necunoscute . Mie mi-a placut semaforul, dar nu numai...Drept e ca unele au fost inventate din necesitate iar altele din ingeniozitate. Merita aruncata o privire, poate va inspira...
Bine, stiu, toate au o limita. Si chirurgia estetica. Un articol care ne spune ca degeaba ne "ajustam" fețele si ridurile , ca tot nu devenim cu mult mai atractivi. Asa ca mi-am anulat si eu cele doua operatii pe care le voiam...
Stiu, mai bine sanatos si bogat decat ciuruit de boli si sarac. Dar daca ati avea de ales intre fericire si sanatate ce ati alege ?
Legi reale dar haioase:

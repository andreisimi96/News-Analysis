Miercuri, 6 iunie 2018, 14:38 Actualitate | Esenţial
Elena Udrea, la persoane urmrite
Foto: Politia Romana
Elena Udrea, condamnată la închisoare în dosarul Gala Bute, a apărut pe pagina de internet a Poliției Române cu persoane urmărite.
”Motiv urmărire: Mandat de executare a pedepsei închisorii nr. 44 din 05.06.2018 emis de Tribunalul Bucureşti Secţia I a Penală, condamnată la 6 ani închisoare.
Fapta: luare de mită și abuz în serviciu. 
Detalii: Udrea Elena Gabriela a fost condamnată la 6 ani închisoare pentru săvârșirea infracțiunilor de luare de mită și abuz în serviciu”, se scrie pe site-ul citat.
Poliţiştii au solicitat marţi seară instanţei  emiterea unui mandat european de arestare şi a unei cereri de urmărire internaţională pe numele Elenei Udrea, care a fost condamnată definitiv marţi la 6 ani de închisoare cu executare în dosarul ''Gala Bute'', au declarat pentru Agerpres surse din Poliţie.
Extrădarea Elenei Udrea este posibilă chiar și în lipsa unui tratat bilateral în domeniul extrădării cu Costa Rica, a declarat miercuri ministrul justiției, Tudorel Toader. 
El a spus că a mai fost extrădat un cetățean român din Costa Rica, iar alt caz similar, în afară de cel al Elenei Udrea, este pe rol pe baza ”curtoaziei internaționale”.

Citeste mai tarziu
O companie de consultanţă  lansează proiectul CUPA (Capital Uman Performant și Adaptabil) prin care manageri și antreprenori din regiunile Centru, Vest, Nord-Vest și Nord-Est pot face cursuri de formare antreprenorială, sesiuni de business coaching și workshop-uri de planificare strategică. Vizate sunt industriile cu potențial de creștere și inovare:  Industria Lemnului și a mobilei, Industriile Creative, Industria auto și componente precum și Tehnologia Informațiilor și Telecomunicațiilor.
Pntru că acestea sunt domenii în continuă dezvoltare, formarea profesională a managerilor și angajaților reprezintă un factor de competitivitate - valorificarea la maxim a potențialului angajaților nu este doar un obiectiv strategic, atunci când este completat cu o echipă competentă de HR, de planuri de acțiune privind formarea profesională a angajaților și de o rețea de susținere a managerilor și antreprenorilor cu viziune pe termen lung.
De altfel, majoritatea angajaților consideră formarea la locul de muncă drept cea mai bună metodă de învățare (cf. studiului Kelly Global Workforce Index, 2013) -  costurile formării fiind principala barieră atât pentru angajați cât și angajatori.
Un alt studiu realizat de Institutul de Știinte ale Educației evidențiază interesul tot mai mare al companiilor pentru formarea propriilor angajați: peste jumătate dintre angajatorii investigati sunt preocupați de formarea profesională a angajaților, și implicit de dezvoltarea de strategii pe termen lung pe această temă.
Proiectul CUPA vine să adreseze tocmai aceste nevoi ale IMM-urilor din cele patru regiuni de dezvoltare. Proiectul durează 12 luni și va cuprinde următoarele activități:
Cursuri de formare antreprenorială pentru 445 de manageri și antreprenori din IMM-uri
Cursuri de dezvoltare strategică pentru 60 de angajati din departamentele de resurse umane ale IMM-urilor
Sesiuni de exersare-testare a cunoștintelor, inclusiv prin intermediul unei aplicații-instrument TIC de invățare continuă de la distanță
Workshop-uri pe tema planificării strategice specifice IMM-urilor, precum: viziune, misiune, obiective, resurse, valori
Business coaching pentru 100 de manageri și antreprenori
55  IMM-uri sprijinite în elaborarea unei planificări strategice pe termen lung
Înscrierile se vor lansa pe site-ul www.iceberg.ro în luna iunie 2018. Locurile la cursurile de formare se vor ocupa în ordinea înscrierii. Participarea la activitățile proiectului este gratuită, costurile fiind co-finanțate prin Programul Operațional Capital Uman 2014-2020 - axa prioritară 3 (Locuri de muncă pentru toți).
Parerea ta despre articol
Acest proiect a fost finanțat cu sprijinul Comisiei Europene. Această publicație (comunicare) nu angajează decât autorul iar Comisia Europeană nu este răspunzătoare de folosirea în alte scopuri a informațiilor conținute.

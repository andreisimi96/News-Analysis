Managerul de țară al Băncii Mondiale: ​​​Pilonul II de pensii din România merge bine şi nu există niciun motiv pentru reformarea acestuia
Miercuri, 6 iunie 2018, 15:34 Economie | Finanţe & Bănci
Tatiana Proskuryakova, manager de ar pentru România i Ungaria al Bncii Mondiale
Pilonul II de pensii din România merge bine şi nu există niciun motiv pentru reformarea acestuia, a declarat, miercuri, Tatiana Proskuryakova, manager de ţară pentru România şi Ungaria al Băncii Mondiale, într-o întâlnire cu presa la Bucureşti, potrivit Agerpres. ”Credem că Pilonul II de pensii merge bine, iar opinia noastră este: dacă nu este stricat, nu-l reparaţi! De ce să reformezi un sistem care merge bine? Sunt alte lucruri care trebuie reparate, dar nu este cazul să reformaţi ceva ce pare că merge bine”, a afirmat Proskuryakova.
Ea a arătat că existenţa Pilonului II este benefică şi pentru dezvoltarea pieţelor financiare, întrucât fondurile de pensii investesc în aceste sectoare.
În urmă cu două săptămâni, ministrul Finanţelor, Eugen Teodorovici, a anunţat că nu va fi suspendată contribuţia la Pilonul II de pensii, dar că, în urma unei discuţii cu factorii implicaţi, la finalul lunii iunie – începutul lunii iulie, va fi prezentat un proiect nou în domeniu.
”Referitor la problematica Pilonului II, atât de discutată şi disputată în ultima perioadă, doresc să fac doar două precizări. În primul rând, nu se pune problema unei naţionalizări. Eu am spus că este firesc să existe o analiză după aproximativ 10 ani de funcţionare a acestui mecanism şi că vom ieşi public în perioada iunie - iulie pentru a prezenta românilor rezultatele acesteia. Prin urmare, orice speculaţie nu face decât să creeze suspiciuni neîntemeiate, dovedind diletantismul şi reaua credinţă a celor care răspândesc astfel de idei”, spunea cu o zi în urmă ministrul Finanțelor, Eugen Teodorovici.
Citeste doar ceea ce merita. Urmareste-ne si pe Facebook.
Material susținut de Banca Transilvania​
De ce să-mi duc afacerea și în mediul online? Cum aleg o platformă de eCommerce potrivită business-ului meu? Ce investiții presupune această decizie? Cum reușesc să ajung cât mai repede la clienții mei? Doi specialiști au răspuns întrebărilor antreprenorilor
Vezi răspunsurile pe StartupCafe.ro

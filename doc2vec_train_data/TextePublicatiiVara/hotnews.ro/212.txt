Sistemul de carduri Visa a picat în numeroase ţări europene. Statele în care tranzacțiile nu pot fi procesate. UPDATE
Vineri, 1 iunie 2018, 19:57 Economie | Finanţe & Bănci
Cardurile Visa întâmpină probleme la tranzacţii efectuate vineri în numeroase ţări europene, anunță presa britanică, respectiv posturile BBC şi Sky News, agenţia Reuters şi cotidianul The Guardian, citează Mediafax.
Probleme tehnice au fost semnalate în Marea Britanie şi în numeroase alte ţări europene, precum Germania, Franța, Italia și Spania, multe tranzacţii în care au fost utilizate carduri Visa fiind blocate.
Clienţii au raportat probleme la plăţi cu carduri Visa în magazine şi benzinării. În momentul de faţă, amploarea problemelor nu se cunoaşte.
"Visa se confruntă în prezent cu perturbări ale sistemului. Din cauza incidentului tehnic, unele tranzacţii Visa în Europa nu pot fi procesate. Am demarat o investigaţie pentru aflarea cauzelor şi încercăm să rezolvăm problema cât mai rapid", a comunicat compania de carduri bancare.
În afară de Marea Britanie, probleme au fost semnalate în Germania, Franţa, Spania şi Italia.
Garda Civilă din Spania a făcut pe Twitter o postare în care îi liniștește pe posesorii de carduri Visa. Sub o poză cu Johnny Depp în rolul Capitanului Jack Sparrow, aceasta a scris: „Stai calm. Dacă nu poți plăti nu este pentru că ai fost jefuit sau atacat de hackeri. Visa a picat în Europa, ceea ce împiedică tranzacțiile cu cardul”.
Tranquil@, si no puedes pagar no has sufrido ningún robo ni hackeo #Visa sufre una caída en Europa que impide procesar pagos con sus tarjetas https://t.co/Y2djuHfdUb pic.twitter.com/LdTbpqsv3e
— Guardia Civil \uD83C\uDDEA\uD83C\uDDF8 (@guardiacivil) 1 June 2018

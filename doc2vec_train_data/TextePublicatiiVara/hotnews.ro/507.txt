Marţi, 5 iunie 2018, 22:54 Science - Arheologie
Statui Insula Pastelui
​O echipă de cercetători ce include experți de la Universitatea Binghamton, parte a Universității de Stat din New York, au descoperit modalitatea prin care locuitorii Insulei Paștelui, sau Rapa Nui, au reușit să așeze pietre de dimensiuni considerabile deasupra celebrelor statui. Oamenii de știință au constatat că locuitorii insulei au utilizat o tehnică ce folosește frânghii și o rampă, scrie Fox News.
​Arheologii s-au întrebat cum au reușit locuitorii insulei, având resurse limitate la dispoziție, să deplaseze pietrele cilindrice, care cântăresc 13,2 tone, pe distanțe atât de lungi.
După fotografierea pietrelor de pe capul statuilor Moai, numite și pukao, a fost folosită tehnica modelării 3D pentru a dezvălui detalii cheie despre pălăriile uriașe, care sunt sculptate din roci vulcanice.
Experții au descoperit că pietrele pukao au fost, cel mai probabil, rostogolite de la carieră până la locația statuetei și apoi au fost ridicate cu ajutorul unor rampe mari.
Se presupune că locuitorii indigeni înfășurau o funie în jurul cilindrului pukao, iar apoi trăgeau de deasupra platformei", a spus Carl Lipo, profesor de antropologie la Universitatea Binghamton. "Această abordare minimaliza efortul rostogolirii statuii pe rampă. Era o soluție simplă și elegantă, care necesita resurse și eforturi minime".

Miercuri, 13 iunie 2018, 12:00 Economie | Companii
​MedLife, liderul pieței de servicii medicale private din România, anunță achiziția în proporție de 100% a platformei sfatulmedicului.ro cel mai mare hub de informatii medicale din România. Managementul platformei va fi integral independent de MedLife și de administratorii actuali ai companiei
Înfințat în urmă cu 15 ani, sfatulmedicului.ro este în topul site-urilor dedicate segmentului de sănătate din România. Platforma înregistrează o medie lunară de peste 3,2 milioane de utilizatori unici, respectiv peste 12 milioane de afisări. Adițional serviciului de informare, utilizatorii accesează pe această platformă serviciul de autoevaluare medicală și interpretarea online a analizelor.
“Pe măsură ce avansează tehnologia, implicaţiile asupra medicinei sunt tot mai evidente: consumul digital reconfigurează abordări tradiţionale ale consumatorului, apare un nou tip de pacient care dorește să fie informat și care vrea să aibă acces la aplicații și device-uri care îi eficientizează expriența din punct de vedere timp și costuri, iar ca urmare  a acestor schimbări piața serviciilor medicale se transformă la rândul ei. Servicii care erau considerate de neimaginat în urmă cu 20 – 30 de ani – precum accesarea rezultatelor sau a dosarului electronic de pe orice device & colț al lumii sau monitorizarea la distanță a pacienților cu boli cronice, astăzi sunt o normalitate. Din ce în ce mai frecvent, apar noi oportunități în sfera de digitalizare precum implementarea de servicii de tip e-health în zonele izolate, oferirea de servicii de diagnosticare la distanţă şi multe altele. În acest context, vrem să fim primul operator medical care are cel mai dinamic ritm de adaptare și transformare la era medicinei digitale, iar achiziția platformei SfatulMedicului.ro reprezintă încă un pas important în acest sens. Adițional achiziței platformei SfatulMedicului.ro, vom face și alte investiții în digitalizare, investiții care vor configura noi comportamente în rândul pacienților români” a declarat Mihai Marcu, Președinte și CEO MedLife.
Ca urmare a acestei tranzacții, Sfatulmedicului.ro va păstra echipa care a derulat proiectul în toți acești ani, iar pentru a păstra independența și imparțialitatea față de piață, managementul va fi integral independent de MedLife și de actualii administratori.
La capitolul tehnologie și digitalizare, MedLife a marcat de-a lungul timpului multiple premiere naționale: a fost primul operator medical privat care a introdus accesul online la rezultatele analizelor, dar si la dosarul electronic; a realizat prima operație pe creier LIVE 360 VR; iar cea mai recentă premieră a fost o operație intervențională la inimă cu hologramă care a avut loc în seara zilei de ieri 12 iunie, 2018.
“Evoluția tehnologiei ne împinge să ne depășim limitele și să susținem acțiuni din ce în ce mai complexe atât din punct de vedere medical, cât și din punct de vedere tehnologic. Medicina de mâine este despre roboți, realitate vituală, realitate augmentătă, hologramă, procesarea datelor și monitorizare la distanță – prin investițiile pe care le facem ținem pasul cu tehnologia și, totodată, aducem medicina din viitor mai aproape de pacient” a mai spus Mihai Marcu.

Sâmbătă, 2 iunie 2018, 10:05 Sport | Fotbal
Franta, victorie intr-un amical cu Italia
În așteptarea Campionatului Mondial din Rusia, Franţa a câştigat fără emoţii partida amicală cu Italia, disputată la Nisa, scor 3-1. Scorul final al confruntării a fost stabilit de Ousmane Dembele în minutul 63, cu o super execuţie.
Golurile învingătorilor au fost marcate de Umtiti 9', Griezmann 29' (penalti) şi Dembele 63'. Pentru Italia a înscris Bonucci, în minutul 36.
La meci au asistat aproximativ 35.000 de spectatori.
Francezii au obţinut acelaşi rezultat în faţa Italiei pe care l-au înregistrat şi în precedentul amical cu italienii, disputat la 1 septembrie 2016, la Bari.
Pentru echipa Franţei urmează un amical cu SUA, la Lyon, în 9 iunie, iar pentru Italia o partidă amicală cu Olanda, programată luni, scrie News.ro.
La CM 2018, Franţa face parte din Grupa C, alături de Australia, Peru şi Danemarca.

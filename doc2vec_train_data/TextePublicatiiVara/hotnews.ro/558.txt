Miercuri, 6 iunie 2018, 12:46 Economie | IT
Aplicatia Jump Bike
Foto: Jump Bike
Uber a anunțat că lansează în Europa servicii de ride-sharing cu biciclete electrice, primul oraș fiind Berlin. Compania vrea să extindă în lunile următoarele numărul de orașe europene în care serviciile vor fi disponibile. Declarațiile au fost făcute la Berlin de șeful companiei, Dara Khosrowshahi.
Uber a cumpărat luna trecută o companie numită JUMP Bikes și acum anunță primele rezultate, Berlinul urmând să fie primul oraș în care utilizatorii Uber vor putea folosi biciclete electrice pe care le pot debloca cu ajutorul aplicației.
Șeful companiei spune că bicicletele sunt ideale în orașe foarte aglomerate și poluate, unde mașinile abia mai au loc.
Bicicletele JUMP sunt blocate și deblocate cu ajutorul unei aplicații de mobil, pot fi urmărite prin GPS și pot fi lăsate la orice parcare publică de biciclete, nefiind nevoie de stații speciale costisitoare.

Luni, 2 iulie 2018, 23:11 Sport | Tenis
Gabi Ruse (stanga), invinsa de Radwanska
Foto: captura wimbledon
A pierdut primul set în tiebreak, dar nu a renunțat la luptă, iar victoria i-a revenit după un meci de o oră și 55 de minute. Mihaela Buzărnescu este în turul doi la Wimbledon, după ce a trecut de Aryna Sabalenka (32 WTA). Drama zilei a venit, din păcate, de pe terenul unde a evoluat Elena Gabriela Ruse: jucătoarea noastră a avut șase mingi de meci cu Agnieszka Radwanska, însă a pierdut după un meci maraton de două ore și 40 de minute...
Pe terenul 16, Mihaela a cedat greu primul set, în tiebreak (7-3), împotriva unei jucătoare care a jucat finala de la Eastbourne (învinsă de Wozniacki). Buzărnescu nu a renunțat, a reluat lupta minge cu minge si a reușit să le câștige pe următoarele două la 1 și la 4.
În turul doi, Buzărnescu va juca cu Katie Swan (204 WTA - Marea Britanie, wild-card), care a trecut în prima rundă de Irina Begu.
Ajunsă în premieră pe tabloul principal al unui Grand Slam, Elena Gabriela Ruse a avut parte de un meci dramatic împotriva unui fost număr doi mondial - Agnieszka Radwanska.
După ce Aga a câștigat primul set (6-3), Gabriela și l-a adjudecat pe următorul cu 6-4, iar în decisiv a avut șase mingi de meci la scorul de 5-4 în favoarea ei. Poloneza (o jucătoare cu atâta experiență) a reușit să se agațe de fiecare oportunitate, a "supraviețuit" și apoi s-a impus cu 7-5.
Buzărnescu - Sabalenka 6-7(3), 6-1, 6-4
Radwanska - Ruse 6-3, 4-6, 7-5
Aga Radwanska trece cu mari emoții de Gabi Ruse:
What a battle.
After saving six match points in the third set, @ARadwanska finally prevails 6-3, 4-6, 7-5 against Grand Slam debutant Elena-Gabriela Ruse #Wimbledon pic.twitter.com/BLyDu2w0sc

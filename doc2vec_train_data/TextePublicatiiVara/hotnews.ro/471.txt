Luni, 4 iunie 2018, 17:34 Sport | Roland Garros 2018
Foto: wta/ twitter
Pentru un loc în semifinalele turneului de la Roland Garros, Simona Halep (1 WTA) se va duela cu Angelique Keber (Germania, 12 WTA). Nemțoaica a trecut fără emoții de Caroline Garcia (Franța), favorită numărul 7, scor 6-2, 6-3.
Condusă cu 5-1 în al doilea set, Garcia a salvat patru mingi de meci pe propriul serviciu, a reușit break-ul și s-a apropiat la 5-3. Fostul număr 1 WTA a pus însă capăt partidei cu un break, fructificând a cincea minge de meci, după o oră și șapte minute de joc.
Kerber este pentru a doua oară în sferturi la Roland Garros, după un parcurs perfect, fără set cedat. Prima prezență în această fază a competiției a fost bifată de Kerber în anul 2012.
Simona Halep vs Angelique Kerber, istoricul întâlnirilor directe:
Halep și Kerber s-au duelat de nouă ori de-a lungul timpului, jucătoarea noastră reușind să se impună de cinci ori. Ultima întâlnire a fost una memorabilă, în semifinalele de la Australian Open. Vezi aici mai multe detalii.
2018, Australian Open (hard): 6-3, 4-6, 9-7 pentru Halep
2016, Turneul Campioanelor (hard): 6-4, 6-2 pentru Kerber
2016, Cincinnati (hard): 6-3, 6-4 pentru Kerber
2016, Montreal (hard): 6-0, 3-6, 6-2 pentru Halep
2016, Wimbledon (iarbă): 7-5, 7-6(2) pentru Kerber
2016, FedCup (zgură): 6-2, 6-2 pentru Kerber
2015, Toronto (hard): 6-3, 5-7, 6-4 pentru Halep
2014, Doha (hard): 6-3, 5-7, 6-4 pentru Halep
2009, Saint Raphael (hard): 5-7, 6-2, 7-5 pentru Halep

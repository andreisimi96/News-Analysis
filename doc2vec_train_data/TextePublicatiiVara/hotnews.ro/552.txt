Miercuri, 6 iunie 2018, 12:00 Economie | IT
​Instagram ar putea face o schimbare majoră, eliminând în mare parte constrângerile legate de lungimea video-urilor ce pot fi postate în rețea. Compania analizează posibilitatea de a permite clipuri de până la o oră, în prezent limita fiind de 15 secunde la Stories și de un minut pe Feed. Informația este relatată de Wall Street Journal.
Sursele spun că Instagram va face teste și că noua limită, mult mai generoasă, se va concentra pe încurajarea user-ilor să facă vertical video (filmare făcută ”pe înalt”). Decizia însă nu este încă luată.
Nu se știe însă dacă Instagram vrea ca opțiunea de 60 de minute să fie disponibilă doar pe Stories sau și pe Feed.
Instagram Stories, care zilnic are peste 300 de milioane de useri, se bazează mult pe video-urile verticale. Per total, Instagram are peste un miliard de utilizatori.

Duminică, 10 iunie 2018, 13:39 Actualitate | Esenţial
​​Mai multe organizații civice au anunțat, duminică, pe  Facebook , protestul ”Țara arde! România nu e de vânzare”, începând cu ora 18.00. Roșia Montana, politizarea CCR, pilonul II de pensii și modificarea codurilor penale sunt printre motivele invocate pentru a ieși în Piața Victoriei, la doar o zi după ce PSD și-a adunat simpatizanții în fața guvernului în ceea ce s-a dorit a fi o demonstrație împotriva ”abuzurilor”.
Protestul este organizat de Rezistenta, Corupția ucide, Inițiativa România, Declic, Uniți Salvăm și Insistăm.
Pentru ca Rosia Montana NU este de vanzare! 
Pentru ca CCR, cel mai important forum, a ajuns sa fie subordonat politic, sa raspunda la ordine politice. Iar CCR-ul, garantul constitutiei, a ajuns sa incalce constitutia
Pentru ca vor sa nationalizeze si sa fure Pilonul II de pensii  
Pentru ca 9 miliarde de lei o sa fie furate. Fondul este practic o conductă de bani prin care PSD ar putea sifona niște miliarde bune. Nu există control asupra gestionării banilor, în afară de cel de la Partid. Nu există o analiză făcută de Eurostat pe impactul bugetar. Practic este sacul cu bani al țării  
Pentru ca atunci cand un partid politic organizeaza un miting cu Japca, unde obliga lumea sa participe la evenimentul lor, urmatorul pas este dictatura!
Pentru ca atunci cand esti condamnat, trebuie sa stai in puscarie, nu sa faci puscarie de acasa, din vila ta, in timp ce inoti in piscina cumparata din fonduri publice
Pentru ca unicul lor interes este sa isi voteze pensii speciale, nu bunastarea cetatenilor. Pensiile speciale trebuie desfiintate!

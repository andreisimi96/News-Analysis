Luni, 11 iunie 2018, 21:12 Actualitate | Politic
Senatorii USR au adus "Ferma animalelor" in plen senatorilor PSD
PSD-istul Claudiu Manda pare a fi luat lecții de la colegul său de partid, Tit Brăiloiu, care a jignit-o anul trecut pe senatoarea USR Florina Presadă. Deranjat de criticile useristei față de amendamentele aduse de putere Codului administrativ, Manda i-a tăiat microfonul și a trimis-o în bancă, spunându-i „Rămâne cum a spus Brăiloiu”. 
Luni, în plenul Senatului, Florina Presadă s-a arătat nemulțumită cu privire la amendamentele aduse Codului administrativ , începând discuţia şi despre mitingul iniţiat PSD de sâmbătă, moment în care preşedintele care conducea Plenul, Claudiu Manda, a invitat-o în bancă pe senatoare, menţionând: "Rămâne cum a spus Brăiloiu", făcând aluzie la jignirea pe care Brăiloiu i-a adus-o senatoarei la sfârşitul anului trecut, notează Mediafax. 
CITEȘTE AICI:Codul administrativ, adoptat de Senat / Pensii speciale pentru primari, deciziile ce țin de administrarea patrimoniului local se iau cu votul a jumătate plus unu din consilieri   
Anul trecut în decembrie, Brăiloiu a jignit-o pe Presadă care împărțea în Senat colegilor de la PSD cartea „Ferma animalelor”.  „Ceea ce a spus domnul Brăiloiu nu poate fi reprodus. Pot sa vă relatez, în schimb, contextual. Și anume, noi, membrii grupului senatorial al USR ofeream carti membrilor Senatului de la PSD. Este vorba despre ￢Ferma Animalelor￢, de George Orwell. O serie de senatori PSD au aruncat cărtile pe jos, mă refer la doamna Ecaterina Andronescu, domnul Bodog, chiar doamna Arcan, de asemenea. Iar domnul Brăiloiu, vizibil deranjat de acest gest, a început sa mă insulte și să mă înjure. (...) Am cerut în acel moment domnului Manda, care era presedinte de ședință, să suspende sedința, însa a refuzat să facă acest lucru",  a declarat ea la vremea respectivă .

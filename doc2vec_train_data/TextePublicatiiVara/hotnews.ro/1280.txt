Simona Halep: M-am dus pe Arena Națională ca să împărtăşesc această bucurie de a arăta trofeul oamenilor, pentru ei am răspuns pozitiv invitaţiei, strict pentru ei, atât
Vineri, 15 iunie 2018, 11:53 Sport | Tenis
Simona Halep si Gabriela Firea pe Arena Nationala
Simona Halep a refuzat să comenteze incidentul de pe Arena Naţională, în care primarul Gabriela Firea a fost huiduită, dar a precizat că a mers la stadion "strict" pentru a împărtăşi cu fanii bucuria de a le arăta trofeul câştigat la Roland Garros, transmite news.ro.
"Eu nu fac politică, nu vreau să spun nimic despre acest lucru. Eu m-am dus pur şi simplu ca să împărtăşesc această bucurie de a arăta trofeul oamenilor care au venit şi pentru ei am răspuns pozitiv invitaţiei, strict pentru ei, atât", a declarat jucătoarea.
Întrebată dacă a auzit huiduieli pe stadion, Halep a răspuns: "Vorbim despre altceva, vă rog!"
Ea nu a vrut să comenteze nici caricatura publicată de Charlie Hebdo: "Nu vreau să comentez acest lucru, nu sunt în măsură să zic nimic despre acest lucru".
Liderul WTA a fost prezent, vineri, la "Halep Challenge, o competiţie de hochei care se desfăşoară la patinoarul din Otopeni şi la care participă şi echipa ce îi poartă numele.

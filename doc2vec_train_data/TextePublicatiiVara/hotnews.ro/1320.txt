Paul Manafort a fost închis, după ce un judecător federal a revocat eliberarea condiționată a fostului șef de campanie a lui Trump
Vineri, 15 iunie 2018, 19:55 Actualitate | Internaţional
Un judecător federal din Washington a revocat vineri eliberarea condiționată a fostului șef de campanie a lui Donald Trump, Paul Manafort, acuzat de tentativă de influențare a martorilor în ancheta privind ingerința rusească în alegerile prezidențiale din SUA, scrie AFP.
Lobby-istul a fost arestat preventiv la capătul unei audieri în care avocatul său a cerut în zadar un control judiciar mai strict, care să îi permită însă închisoarea.
Decizia reprezintă o victorie pentru procurorul special Robert Mueller, care a susținut că e necesară încarcerarea lui Manafort pentru a evita influențarea martorilor.
Potrivit lui Mueller, Paul Manafort a încercat de manieră repetată să sune sau să trimită SMS-uri către doi foști asociați, cu scopul de a obține o turnură favorabilă a anchetei în cazul său.
"Nu pot să rămân surdă în fața acestor acuzații", a declarat judecătoarea Amy Berman Jackson.
"Ați trădat încrederea care v-a fost acordată în urmă cu șase luni", a adăugat ea, citată de BuzzFeed.
Manafort urmează să se prezinte în această vară în fața justiției pentru a răspunde la acuzațiile de spălare de bani, fraudă fiscală și bancară și lobbyi ilegal. Acesta neagă toate acuzațiile.

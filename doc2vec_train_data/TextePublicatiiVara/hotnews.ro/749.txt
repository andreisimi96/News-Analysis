​VIDEO Există viață pe Marte? NASA a descoperit cele mai complexe materii organice în roci vechi de 3,5 miliarde de ani
Vineri, 8 iunie 2018, 11:53 Science - Spatiul
​Există viață pe Planeta Roșie sau măcar a existat în trecutul îndepărtat? NASA încearcă să răspundă la această întrebare prin pași mici făcuți în timp, iar acum a anunțat o descoperire a rover-ului Curiosity, în rocile vechi de 3,5 miliarde de ani din craterul Gale. ”Este o descoperire importantă fiindcă înseamnă că s-au păstrat materii organice în cele mai ostile zone de pe Marte. Poate în viitor găsim ceva și mai bine păstrat, ceva care conține și <semnături> de viață”, spune, pentru AFP, Jennifer Eigenbrode, astrobiolog la NASA.
Robotul Curiosity și-a început explorarea în 2012 și a descoperit prima oară materii organice în 2014, dar descoperirea de acum este foarte complexă, fiindcă s-au găsit numeroși compuși organici în sedinmente.”Nu înseamnă viață, însă componentele organice sunt elemente esențiale ale vieții”, explică Sanjeev Gupta, profesor la Imperial College London.
”Este prima oară când am detectat o așa de mare diversitate din aceste elemente”, mai spune Gupta.
Indiciile îi fac pe cercetători să spere că în curând ar putea urma o descoperire și mai importantă. Jennifer Eigenbrode spune că locul unde Curiosity a făcut forajul, la baza Muntelui Sharp. ”pare a fi un loc bun pentru viață, dacă aceasta a existat vreodată pe Marte.
Roverul a forat cinci cemtrimetri și mostra a fost încălzită și analizată la un mic laborator aflat la ”bordul” robotului.
Cercetătorii nu au de unde știi cum au ajuns acolo materiile organice, existând mai multe scenarii: compuși rămași de la foste organisme, produsul unor reacții chimice cu rocile sau rezultante ale unei coliziuni cu o cometă sau meteorit.
Datele furnizate de rover au confirmat și prezența metanului în atmosferă. Abundența acestui gaz varia în funcție de anotimp, iar cercetătorii au aflat asta analizând cum s-a modificat concentrația de metan timp de trei ”ani marțieni”, adică 55 de luni terestre (puțin peste patru ani și jumătate).
Robotul a parcurs aproape 20 km în cei șase ani de când a fost plasat pe Marte.

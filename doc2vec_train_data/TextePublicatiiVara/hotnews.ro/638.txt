Joi, 7 iunie 2018, 9:43 Economie | Finanţe & Bănci
În trimestrul I 2018 investiţiile nete realizate în economia naţională au însumat 157,9 miliarde lei fiind în creștere cu 14,3%, comparativ cu trimestrul I 2017. Creșterea cea mai puternică a fost înregistrată la următoarele elemente de structură: alte cheltuieli (138,3%) și la utilaje (7,7%). Lucrările de construcţii noi au scăzut cu 3,8%.În categoria ”alte cheltuieli” intră cheltuieli pentru lucrări geologice şi de foraj, pentru cumpărarea animalelor de muncă, de producţie şi reproducţie, plantaţii de viţă de vie, pomi, împăduriri, cheltuieli pentru achiziţionarea mijloacelor fixe, cheltuieli pentru studiile de cercetare şi proiectare legate de obiectivele de investiţii şi pentru serviciile aferente transferului de proprietate.
Investiţiile nete (noi) reprezintă cheltuielile destinate creării de noi mijloace fixe, dezvoltării, modernizării şi reconstrucţiei celor existente, precum şi valoarea serviciilor legate de transferul de proprietate asupra mijloacelor fixe existente şi al terenurilor preluate cu plată de la alte unităţi (taxe notariale, comisioane, cheltuieli de transport, de manipulare etc.).
Ele nu includ valoarea terenurilor, a mijloacelor fixe din ţară şi din import care au mai fost înregistrate ca mijloace fixe la alte unităţi din ţară, valoarea aporturilor, sumele acordate în avans terţilor, precum şi contravaloarea cumpărărilor de obiective în curs de execuţie, inclusiv de natura lucrărilor geologice (considerându-se investiţii doar sumele cheltuite ulterior cumpărării lor, pentru continuarea procesului de investiţii).
Investiţiile cuprind următoarele elemente de structură: lucrări de construcţii (inclusiv lucrări de instalaţii şi de montaj al utilajelor tehnologice şi funcţionale); utilaje (cu şi fără montaj); mijloace de transport; alte cheltuieli de investiţii.
Citeste doar ceea ce merita. Urmareste-ne si pe Facebook.
Material susținut de Banca Transilvania​
De ce să-mi duc afacerea și în mediul online? Cum aleg o platformă de eCommerce potrivită business-ului meu? Ce investiții presupune această decizie? Cum reușesc să ajung cât mai repede la clienții mei? Doi specialiști au răspuns întrebărilor antreprenorilor
Vezi răspunsurile pe StartupCafe.ro

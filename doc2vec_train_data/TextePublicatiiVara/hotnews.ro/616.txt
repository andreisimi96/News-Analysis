Utile: Tanorexia, dependența de bronz care poate duce la cancer de piele; De ce este bine să plângem?; Suferi de astm? Scoate din dietă anumite alimente!
Joi, 7 iunie 2018, 2:44 Revista Presei | Utile
Tanorexia, dependența de bronz care poate duce la cancer de piele. Expunerea îndelungată la soare fără protecție corespunzătoare, mai ales în intervalul orar 11 – 17, când razele ultraviolete depășesc pragul critic, este un adevărat pericol pentru femeile tinere care vor să aibă pielea arămie. De asemenea, o singură expunere la solar crește riscul de melanom cu 75 % potrivit unui studiu făcut în 2010. Cele mai grave consecințe, cu efecte și după 10 ani, le au arsurile solare, potrivit  Unica.
Scleroza multiplă, afecţiunea care îţi ia 10 ani din viaţă. Deşi în România scleroza multiplă este o boală rară, rămâne cea mai invalidantă afecţiune a adultului tânăr, vârsta medie a pacienţilor la momentul diagnosticării fiind de 37 de ani. În ţara noastră, scleroza multiplă afectează peste 7.500 de persoane, 70% fiind femei. Un pacient cu scleroză multiplă trăieste, în medie, cu circa 10 ani mai puţin decât o persoană sănătoasă, ceea ce se traduce în costuri indirecte, ce includ lipsa de productivitate cauzată de dizabilitate şi decesul prematur, pensiile de invaliditate, indemnizaţiile de handicap, concediile medicale şi transportul pacientului, potrivit  CSID.
De ce este bine să plângem? O repriză bună de plâns, cea mai bună terapie. De fapt, unii psihologi chiar susțin că ne facem un mare deserviciu prin faptul că nu plângem în mod regulat. “Plânsul activează organismul într-un mod sănătos”, spune Stephen Sideroff, Ph.D., psiholog clinic la UCLA .“Să lași garda jos, să devii vulnerabil și să plângi, este extrem de pozitiv și de sănătos. Același lucru se întâmplă și atunci când vezi un film care te emoționează și te face să plângi. Este un proces de deschidere a ta, către tine, ca o cheie a unui lacăt închis”, afirmă psihiatrul, potrivit  Doctorul zilei.
Suferi de astm? Scoate din dietă anumite alimente! Regimul alimentar este necesar și în cazul în care suferi de astm. O cantitate prea mare de sodiu poate duce la apariția unor probleme cu rinichii, la retenție de apă sau la obezitate. Sarea în exces are un impact negativ și asupra astmaticilor. Folosește puțină sare în mâncăruri și evită alimentele procesate, conservele, supele instant, cartofii prăjiți, gustările din comerț.O altă sursă de grăsime care poate să te împiedică să treci mai repede pentru crizele de astm este laptele gras. Câteodată, este indicat să alegi variante degresate sau vegetale, potrivit  Click.
Consumul de peşte ţi-ar putea îmbunătăţi viaţa sexuală şi fertilitatea. Studiul realizat sugerează că „fructele de mare pot avea multiple beneficii pentru reproducere, inclusiv o perioadă mai scurtă de timp pentru sarcină şi o activitate sexuală mai frecventă ", a declarat autorul studiului, Audrey Gaskins, de la Harvard. Pentru acest studiu, cercetătorii de la Harvard au monitorizat un număr de 500 de cupluri, care plănuiau obţinerea unei sarcini. Cuplurile au înregistrat cantitatea de fructe de mare pe care au mâncat-o şi au ţinut jurnale zilnice ale activităţii lor sexuale, potrivit  Descopera.

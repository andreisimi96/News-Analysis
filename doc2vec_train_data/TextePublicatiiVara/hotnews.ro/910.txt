Utile: Retenția de apă: de ce apare și cum o combați; Cinci vitamine anti-îmbătrânire și alimentele în care se găsesc; Materialul mai tare ca diamantul prin care nu trece niciun glonț
Luni, 11 iunie 2018, 2:18 Revista Presei | Utile
Retenția de apă: de ce apare și cum o combați. Denumită şi edem, retenţia de apă este o acumulare de lichide în ţesuturile corpului. Ea afectează de obicei picioarele şi gleznele, dar poate determina şi o modificare a aspectului mâinilor şi al feţei, iar în cazurile grave chiar al întregului corp. Retenţia de apă apare ca simptom în multe afecţiuni care produc încetinirea circulaţiei. Din acest motiv, lichidele se acumulează în părţile inferioare ale corpului. Retenţia de apă apare frecvent la femeile care suferă de sindrom premenstrual. Retenţia de apă are ca simptome principale umflarea ţesuturilor moi şi creşterea în greutate. În cazuri severe, poate determina respiraţie dificilă şi umflarea întregului membru inferior, potrivit Click . 
7 trucuri să rămâi sănătos atunci când călătoreşti. A început sezonul vacanţelor! Prilej de bucurie, de relaxare, de stare de bine. Ai grijă, însă, să nu fii ţinta bacteriilor şi a germenilor atât de des întâlniţi în locurile publice prin care vei trece. Iată câteva trucuri care te vor ajuta să nu te îmbolnăveşti atunci când călătoreşti, mai ales cu avionul! Ai grijă să dormi înainte de plecare. Privarea de somn îţi poate slăbi organismal, poate scădea imunitatea şi atunci poţi deveni un magnet pentru germeni şi bacterii, potrivit CSID .
Cinci vitamine anti-îmbătrânire și alimentele în care se găsesc. În lupta contra îmbătrânirii, vitaminele au un rol foarte important şi deşi produsele cosmetice pot ajuta, ele doar ascund sau ameliorează efectele trecerii timpului. Cea mai bună soluţie pentru menţinerea unui organism sănătos capabil să încetinească efectele trecerii timpului, mai ales la nivelul pielii, este reprezentată de o dietă sănătoasă. “Dacă începeţi să urmaţi o dietă bogată în fructe, legume şi antioxidanţi, veţi reuşi cu siguranţă să contracaraţi unele dintre efectele îmbătrânirii, potrivit Doctorul zilei . 
Materialul mai tare ca diamantul prin care nu trece niciun glonț. Niște cercetători americani au creat un material mai dur decât diamantul, impenetrabil, prin care nu poate trece nici glonțul. Elementul chimic rezultat dă naștere unui material flexibil ca o foiță de staniol, dar mai rezistent decât un diamant. Este găselnița oamenilor de știință de la Centrul de Cercetare Științifică Avansată de la Universitatea din New York. Ei au observat că două traturi de grafen, a căror grosime e măsurată la nivel atomic, devin extrem de dure prin presare la temperatura camerei, potrivit Playtech.  
Ce este autismul, de ce apare, cum se manifestă și cum se tratează? Autismul este o tulburare de comportament generată de dezvoltarea insuficientă a sistemului nervos central. Comportamentul lor este unul repetitiv, stereotip. Autiștii pot să bată din palme ore în șir privind într-un punct fix, să se rotească ori să se legene cu tot corpul până amețesc, vor prefera să se îmbrace cu aceleași haine în fiecare zi, să mănânce același tip de mâncare, să pășească fix pe același drum zi de zi, să se așeze pe același scaun și așa mai departe, potrivit Libertatea .
Citeste mai multe despre    utile

Wimbledon: Programul de marți al sportivilor din România - Simona Halep vs Kurumi Nara se va juca în jurul orei 19:00
Luni, 2 iulie 2018, 20:45 Sport | Fotbal
Foto: wta/ twitter
Simona Halep, numărul 1 mondial, va evolua, marţi, în primul tur la Wimbledon, în compania japonezei Kurumi Nara. Şi Monica Niculescu şi Ana Bogdan vor juca, marţi, în primul tur la Wimbledon, scrie News.ro.
Meciul dintre Halep şi Nara (locul 101 WTA) va fi al treilea de pe terenul central, în jurul orei 19.00, după un meci de simplu feminin şi unul de simplu masculin.
De la ora 13.30, Ana Bogdan, locul 63 WTA, va da piept cu spaniola Lara Arruabarrena, locul 77 WTA, în primul meci de pe terenul 4.
Meciul dintre Monica Niculescu şi Naomi Osaka este al treilea de pe terenul 18, după două întâlniri de simplu masculin.
Singurul reprezentant al României de pe tabloul masculin, Marius Copil, va evolua cu Robin Haase, pe terenul numărul 5, în jurul orei 15.00.

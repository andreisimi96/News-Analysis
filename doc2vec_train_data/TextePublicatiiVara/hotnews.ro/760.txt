Vineri, 8 iunie 2018, 13:41 Economie | Finanţe & Bănci
Avem circa 3.5 milioane de romani care lucreaza in strainatate
Foto: Ager Press
Când vine vorba de românii care lucrează în străinătate și trimit bani acasă, întrebările care se pun sunt cam aceleași: cine pleacă, câți pleacă, unde, cum și de ce pleacă, în variante mai mult sau mai puțin sofisticate, a spus vineri Cristina Dobre, preşedintele Fundaţia FLAME, care a realizat un studiu cu privire la românii din străinătate. Potrivit acesteia, la inceputul acestui an se aflau înafara granițelor țării circa 3,5 milioane. ”Europa strânge cea mai mare parte a lor. Italia, Spania, Germania și Marea Britanie sunt principalele destinații”, consideră Dobre.
Din datele pe care le-a prezentat vineri la o conferință, am putut identifica 3 tendințe
Românii din Spania se re-orientează spre țările nordice
Un procent semnificativ din românii din Spania și Italia vor să se îndrepte spre țările nordice. 21.8% din românii din Spania și-au manifestat intenția de a pleca în Marea Britanie. Alți 12.7% din rândul aceleiași comunități vor să plece în Germania, iar alți 10% în Austria, spune Cristina Dobre.
Migrația românească nu a mai cunoscut acele valuri masive de plecări, numărul celor plecați stabilizându-se.
Potențialul de economii și investiții a crescut
Potențialul de eeconomii și investiții a crescut la 38 de miliarde de euro, arată Dobre. ”În ultimii doi ani comportamentul financiar al migranților s-a schimbat, crescând componenta de economisire”, arată ea.
Remitențele se diminuează pe măsură ce durata șederii acolo crește.
Volumul remitențelor scade, dar media remitențelorcrește
Volumul remitențelor scade, dar media remitențelor a urcat la circa 300 de euro, ele continuând să aibă un impact semnificativ. Regiunea cu cel mai mare număr de transferuri de bani este zona Moldovei, unde avem și cel mai mic PIB/capita.
71% ar mandata un membru al familiei care să le administreze o posibilă viitoare afacere în țară. 62% au declarat că sunt interesați să pornească o afacere, daca s-ar îndeplini minime condții investiționale care să diminueze riscul pentru economiile lor.

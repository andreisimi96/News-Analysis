Vineri, 15 iunie 2018, 18:28 Economie | Finanţe & Bănci
România a înregistrat în luna mai cea mai mare rată anuală a inflației dintre statele Uniunii Europene, 4,6%, potrivit datelor publicate vineri de biroul european de statistică Eurostat.
România este urmată în acest clasament de Estonia (3,1%) și Ungaria (2,9%). Bulgaria a înregsitrat o rată a inflației de 2,3%.
Inflația medie în UE a fost de 2%.
Potrivit Institutului Național de Statistică, în luna mai 2018, în România cel mai mult au urcat prețurile produselor nealimentare, cu 7,75%, urmate de cele alimentare, cu 3,93%, și de servicii, cu 2,72%.
Din punct de vedere al produselor, cel mai mult a urcat prețul cartofilor, în mai, comparativ cu luna aprilie, respectiv cu 11,36%. Scumpiri semnificative au mai fost consemnate la alte legume și conserve de legume, de 7,13%, fructe proaspete, de 3,92%. Au existat și scăderi de prețuri, de exemplu la ouă cu 7,22%, citrice și ale fructe meridionale, cu 5,27%. și zahăr cu 1,2%.

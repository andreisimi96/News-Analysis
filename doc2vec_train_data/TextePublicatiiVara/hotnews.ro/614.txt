Faze tari: Caz absurd în Europa: vaca ieșită din UE care a fost condamnată la viață; Naționala Mexicului, „orgie de 24 de ore” cu 30 de prostituate, înainte de a pleca la Cupa Mondială din Rusia; Un preot a primit, din greșeală, un mesaj intim. Cum i-a răspuns expeditorului. 
Joi, 7 iunie 2018, 1:51 Revista Presei | Faze Tari
Caz absurd în Europa: vaca ieșită din UE care a fost condamnată la viață. Autoritățile bulgare au condamnat o vacă gestantă la moarte, după ce aceasta s-a avântat în exteriorul granițelor UE, în Serbia, fără să aibă documentele necesare pentru a intra înapoi în teritoriu. Vaca se numește Penka și aparține bulgarului Ivan Haralampiev. Ea a pătruns pe teritoriul Serbiei fără ca gărzile de graniță să o observe. Statul bulgar i-a interzis vacii Penka să treacă granița înapoi în Bulgaria, în conformitate cu regulile europene, potrivit  Playtech.
Naționala Mexicului, „orgie de 24 de ore” cu 30 de prostituate, înainte de a pleca la Cupa Mondială din Rusia. Publicaţia TVNotas a publicat imagini de la sosirea unor participanţi într-o proprietate privată din Ciudad de Mexico. Petrecerea a avut loc în week-end, după victoria obţinută, sâmbătă, cu scorul de 1-0, în amicalul cu Scoţia. Contactaţi de mass-media, conducătorii federaţiei mexicane de fotbal au precizat că jucătorii nu vor fi amendaţi, deoarece nu au lipsit de la niciun antrenament şi se aflau în timpul liber. "O zi liberă e o zi liberă, acestea sunt riscurile pe care ni le asumăm cu libertatea", a declarat Guillermo Cantu, secretarul general al federaţiei, potrivit  Digi24.
Un schelet vechi de 2.000 de ani conţine urmele fizice ale ''torturii ce l-a ucis pe Iisus''. Scheletul a fost descoperit în urma excavărilor realizate într-un mormânt din nordul Italiei, rămăşiţele având urme ale unei „leziuni particulare” pe călcăiul drept, aspect ce sugerează că bărbatul a fost crucificat. Singurul exemplu al practicii este reprezentat de un cui de 19 centimetri descoperit în corpul unui evreu în 1968. Dovezile practicii sunt atât de rare deoarece crucile din lemn pe care le-au utilizat se dezintegrează rapid. De asemenea, piroanele ar fi avut proprietăţi magice, aşadar deseori erau furate de la victime, potrivit  Descopera.
Un preot a primit, din greșeală, un mesaj intim. Cum i-a răspuns expeditorului. Simon Rundell a primit un mesaj care, clar, era destinat altcuiva, însă a profitat de greșeala expeditorului și i-a răspuns într-o manieră amuzantă. Ulterior, clericul a postat schimbul de replici, pe Twitter, iar reacțiile internauților nu au întârziat să apară. “Ești ok, sexy? Mâine lucrezi?” este mesajul primit de Rundell. Răspunsul bărbatului nu a întârziat să apară: „Da, mâine voi ține Liturghia la 9.30 și la 11.15, dar nu cred că ai vrut să trimiți acest mesaj unui preot”, potrivit  Stirile ProTv.
De ce zilele de pe Pământ nu mai au doar 18 ore, ca acum un miliard de ani. Se pare că lungimea zilelor pe Pământ este legată strâns de Lună. Un studiu a analizat relația dintre Pământ și Lună și a arătat că, în urmă cu 1,4 miliarde de ani, zilele aveau în jur de 18 ore. Acest lucru înseamnă că am câștigat de atunci cam 6 ore în plus, adică 0,00001542857 secunde în fiecare an. Acest lucru se întâmplă pentru că Luna, în mod constant, se mută puțin mai departe de Pământ, astfel încât rotația lui încetinește, potrivit  Playtech.

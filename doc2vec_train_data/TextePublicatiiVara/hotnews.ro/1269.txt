Ambasadorul Franței despre caricatura Charlie Hebdo: Nu reprezintă în niciun fel sentimentul opiniei publice franceze / Orice s-ar putea gândi despre acest desen, libertatea de exprimare şi libertatea presei sunt principii fundamentale
Vineri, 15 iunie 2018, 10:07 Actualitate | Esenţial
Simona Halep si caracterizarea celor de la Charlie Hebdo
Libertatea de exprimare şi libertatea presei sunt principii fundamenate, dar cariatura cu Simona Halep nu reprezintă în niciun fel sentimentul opiniei publice franceze, se arată într-o declaraţie a Ambasadorului Franţei în România, Michèle Ramis, la solicitarea News.ro. 
"Victoria istorică a Simonei Halep la turneul de la Roland Garros reprezintă un imens motiv de mândrie pentru Ambasada Franţei care vede în ea un simbol frumos şi puternic, cu numai câteva luni înainte de deschiderea Sezonului România-Franţa. Acest Sezon ne va permite să reînnoim şi să consolidăm legăturile dintre România şi Franţa în toate domeniile, inclusiv în cel sportiv.
 Orice s-ar putea gândi despre acest desen, trebuie să amintesc că libertatea de exprimare şi libertatea presei sunt principii fundamentale ale Republicii Franceze. Această publicaţie nu îl angajează decât pe propriul său autor şi nu reprezintă în niciun fel sentimentul opiniei publice franceze", se arată în declaraţia ambasadorului Franţei.
Simona Halep a câștigat turneul de la Roland Garros, iar  publicația franceză de satiră Charlie Hebdo a prezentat  într-un mod personal victoria liderului mondial: "O româncă a câştigat la Roland Garros - "Fier vechi, fier vechi".

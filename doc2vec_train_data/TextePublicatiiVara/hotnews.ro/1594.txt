Rezultate Evaluarea Națională 73,5% dintre elevi au luat note peste 5 la examene, cu 3,4 puncte procentuale mai puțini decât anul trecut
Marţi, 19 iunie 2018, 12:25 Actualitate | Educatie
Procentul elevilor cu medii peste 5, pe judete
Rezultatele la Evaluarea Națională 2018 au adus medii peste 5 pentru 73,5% dintre elevi, au anunțat reprezentanții Ministerului Educației. În comparație, anul trecut 76,9% dintre absolvenții de clasa a VIII-a prezenți la examen au luat note peste 5, înainte de contestații. Ministerul Educației anunță că la examenul de Limba și literatura română au obținut note peste cinci 83% dintre candidați și au luat nota maximă 2.089 de elevi. La examenul de Matematică, 61,3% dintre elevi au note peste 5, iar 1.903 au luat nota 10. Acestea sunt primele rezultate de la evaluarea națională, înainte de contestații.
Rezultatele la Evaluarea Națională 2018 au fost publicate astăzi, atât la avizerele școlare, cât și pe site-ul evaluare.edu.ro. Poți vedea listele cu notele fiecărui elev la Evaluarea Națională 2018 aici .
Ministerul Educației anunță, într-un comunicat de presă, că "a centralizat rezultatele înregistrate la Evaluarea Naţională a absolvenţilor clasei a VIII-a (înainte de contestaţii), sesiunea 2018".
Procentul elevilor care au obținut medii mai mari sau egale cu 5 la Evaluarea Națională 2018 este 73,5%. Spre comparație, anul trecut 76,9% dintre candidați au avut medii peste 5, iar după contestații procentul a urcat la 77%.
319 candidați au încheiat examenul de Evaluare Națională 2018 cu media generală 10. La Evaluarea Națională 2017, au fost 297 de medii generale 10.
La examenul de Limba și literatura română, au obținut note peste 5 - 83% dintre candidați, în timp ce 2.089 de candidați au fost notați cu 10. 
Spre comparație, în 2017 au fost 1.745 de note 10 la Limba română.
O altă comparație relevantă este cu rezultatele de la simularea din 2018 - 63,1% dintre elevii de clasa a VIII-a au luat note peste 5 la simularea examenului de Limba și literatura română
La examenul de Matematică, 61,3% au note peste 5, iar 1.903 candidați au obținut nota 10. 
Spre comparație, în 2017 au fost 4.450 de note 10 la Matematică.
La simularea din 2018, doar 33,1% dintre elevi au luat note peste 5 la Matematică
Procentul mediilor mai mari de 5, pe județe
1. Braila 89,5%

Un francez a câștigat la loterie, pentru a doua oară în 18 luni, marele premiu de un milion de euro
Miercuri, 6 iunie 2018, 8:47 Actualitate | Internaţional
Un francez a câştigat în două rânduri, în decurs de 18 luni, marele premiu de 1 milion de euro la My Million, loterie complementară la Euro Millions, informează miercuri cotidianul Le Parisien, citat de AFP și  Agerpres .
Potrivit calculelor unor profesori de matematică, pe care cotidianul i-a intervievat, jucătorul avea o şansă din 16 miliarde de a recidiva.  
Ca exemplu, este cel mai probabil să câştigi o singură dată marele premiu la Loto (o şansă din 19 milioane) sau cel de la Euro Millions (o şansă din 140 de milioane), precizează ziarul.  
My Million funcţionează ca o tombolă: un cod format din două litere şi şapte cifre este generat automat de un aparat care apare pe chitanţă când se validează o grilă Euro Millions, explică Le Parisien.  
La fiecare tragere a loteriei europene, unul din aceste coduri este tras la sorţi. Persoana care îl deţine câştigă atunci 1 milion de euro.  
Euro Million este o loterie care funcţionează în 12 ţări europene în fiecare marţi şi vineri.

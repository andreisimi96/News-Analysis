Faze tari: Fiţa verii, papucii în formă de peşte; Cum arată primul hotel din lume fără pereţi şi tavan; Ai bea bere făcută cu apă din canalizare?
Sâmbătă, 2 iunie 2018, 3:41 Revista Presei | Faze Tari
Foto: Colaj foto
Fiţa verii, papucii în formă de peşte. O pereche de papuci face senzaţie în mediul online. Sunt coloraţi, au ochi, coadă şi formă de peşte. Dacă vrei să ieşi în evidenţă pe plajă sau la piscină, aceşti şlapi sunt alegerea perfectă. Sunt făcuţi de firma britanică Coddies şi se bucură de mare succes în Anglia. O pereche costă 15 euro (circa 70 de lei) şi pot fi comandaţi online. Papucii inediţi sunt făcuţi dintr-o spumă uşoară şi densă şi au talpă antialunecare, informează  Click .
Cum arată primul hotel din lume fără pereţi şi tavan. Null Shtern elimină toate stereotipurile cu privire la fantasticele hoteluri din lume. Aici nu vei găsi altceva decât un pat şi câteva noptiere. Fără uşi, fără pereţi, fără tavan. Doar priveliştea fermecătoare a Alpilor elveţieni care te înconjoară. “Ne-am săturat de toţi pereţii, aşa că nimic nu te va despărţii de noile tale experienţe”, a spus unul dintre fondatorii hotelului despre designul unic. Dacă în Germania numele hotelurilor sunt traduse ca “Zero Stele”, aici ai parte de un hotel de toate stelele din univers, scrie  descoperă.ro .
Ce se întâmplă în creierul tău dacă te uiți în ochii cuiva timp de 10 minute. Cei mai mulți oameni experimentează halucinații dacă folosesc droguri, dar un psiholog italian a descoperit cum să facă asta prin simplul act al privitului în ochi. Actul poate părea unul banal, însă voluntarii care au fost de acord să încerce au spus că au avut experiențe extra-corporale, care au implicat halucinații puternice. Ei au început să vadă fața persoanei din față ca pe cea a unui monstru, rude sau chiar fața proprie. Experimentul a fost realizat de Giovanni Caputo de la University of Urbino. La acesta au luat parte 20 de tineri, dintre care 15 femei. Voluntarii au fost plasați într-o cameră luminată vag, în perechi, cu o distanță de un metru între ei. Vreme de 10 minute, au fost puși să se uite în ochii partenerului, potrivit  Playtech .
Ai bea bere făcută cu apă din canalizare? Deşi sună scârbos, în realitate nu este deloc aşa! Cel puţin aşa susţin cercetătorii suedezi de la berăria Nya Carnegiebryggeriet, cei de la Carlsberg şi experţii din cadrul Institutului Suedez de Protecţia Mediului Înconjurător. Ei au creat în premieră o bere făcută din malţ organic, hamei şi apă reciclată din canalizare. Berea a fost lansată pe piaţă la 25 mai, la un preţ de circa 2 € sticla de 330 ml. “Proiectul are ca scop reciclarea resurselor de apă ale planetei în vederea protejării mediului înconjurător”, a explicat Staffan Filipsson, din cadrul Institutului de Mediu. Primii care au gustat berea blondă au declarat că “este o licioare extrem de gustoasă”, conform  Click .
Somn de 30 de kilograme. Un biolog a rămas cu gura căscată. Un pescar din Virgina a reușit să facă o captură demnă de un record, după ce a prins un somn de 31 de kilograme. Potrivit Fox News, pescarul se numește Jeffrey Dill, iar el a povestit că nu a fost deloc ușor să tragă ”monstrul” din Lacul Smith cu o undiță ieftină, de doar 20 de dolari. ”L-am pus pe doc și l-am ținut așa vreun minut. Era atât de mare!”, a spus pescarul, care a recunoscut că i-a luat cam 15 minute ca să-l tragă din apă. Apoi a luat peștele gigant, pe care l-a poreclit Marele Earl, și l-a dus la cel mai apropiat magazin de unelte pescărești ca să-l măsoare. De asemenea, un biolog din Virginia a venit ca să vadă creatura, notează  Știrile ProTV.

Marţi, 19 iunie 2018, 17:30 Actualitate | Internaţional
Foto: Wikimedia Commons
Președintele american Donald Trump a reafirmat marți, împotriva tuturor evidențelor, că Germania înregistrează o creștere a criminalității din cauza imigrației, punând public sub semnul îndoielii cifrele oficiale, scrie AFP.
"Criminalitatea în Germania este în creștere cu peste 10% (oficialii nu vor să contabilizeze aceste crime) de când au fost acceptați migranții", a scris acesta, marți, pe Twitter, a două zi după ce a lansat un atac total neobișnuit împotriva cancelarului Angela Merkel.
"E și mai rău în alte țări", a adăugat el, cerând americanilor să nu urmeze aceeași cale, în momentul în care se află în centrul unei polemici legate de separarea a peste 2.300 de părinții lor imigranți.
În 2017, poliția a anunțat 5.761.984 acte criminale, un recul de 5,1% în raport cu 2016. Această cifră era de 6.537.748 în 1994.
Într-un raport oficial publicat la începutul lui mai, ministrul german de Interne Horst Seehofer anunța că numărul atacurilor fizice a atins în 2017 "cel mai redus nivel din 1992", respectiv de când sunt compilate date statistice pentru Germania reunificată.
Într-o lungă serie de postări pe Twitter, Donald Trump și-a apărat politica în materie de migrație, foarte controversată și care stârnește acum dispute chiar în tabăra republicană.
"Dacă nu aveți granițe, nu aveți țară!", a scris el, reluând unul dintre sloganele din campania electorală.

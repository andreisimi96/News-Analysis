Victor Ponta: Ruperea coaliției PSD-ALDE ar fi în beneficiul României / Despre Viorica Dăncilă: Este dusă aproape cu forța în vizite externe unde se umple de ridicol
Joi, 24 mai 2018, 19:29 Revista Presei | Radio TV
Victor Ponta consideră „posibil” un scenariu în care alianța PSD-ALDE se va rupe, considerând că o astfel de evoluție ar fi în beneficiul democrației și al României.
El a fost întrebat joi, la RFI, cum comentează zvonurile legate de o eventuală rupere a alianței PSD-ALDE, în condițiile unei potențiale candidaturi a lui Călin Popescu-Tăriceanu la președinție.
”Este posibil acest scenariu. Sper să se și întâmple pentru binele României și al democrației. Ce va face dl Tăriceanu trebuie să-l întrebați pe domnia sa”, a spus Victor Ponta.
El a comentat și gafele premierului Viorica Dăncilă. „Îmi este milă de această serie din care nu va putea ieși”, a spus Ponta, care spune că Viorica Dăncilă este „dusă aproape cu forța în vizite externe” unde „se umple de ridicol”.
În opinia sa, a existat un singur criteriu pentru numirea sa ca prim ministru: faptul că este din Teleorman și face tot ce spune Liviu Dragnea.

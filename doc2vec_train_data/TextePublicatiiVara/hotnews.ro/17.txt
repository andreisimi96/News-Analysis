Sâmbătă, 26 mai 2018, 14:48 Sport | Roland Garros 2018
Selfie cu parintii Simonei Halep
Foto: Adrian Ilincescu/ HotNews.ro
Pentru Simona Halep se apropie debutul la Roland Garros, jucătoarea noastră fiind cap de serie numărul unu la turneul de Grand Slam de la Paris. Tatăl Simonei a discutat cu HotNews.ro despre ediția din acest an a competiției din capitala Franței, acesta precizând că Simona trebuie să ia totul pas cu pas pe zgura pariziană. "Nu trebuie să ne mai gândim la ceea ce a fost, trecutul nu-l mai schimbăm. Tot ce contează în tenis este ziua de azi", a spus Stere Halep.
"În tenis, totul trebuie luat pas cu pas, meci cu meci. Nu pot să spun că nu mă gândesc la ziua de 9 iunie (n.r. când va avea loc finala de pe tabloul feminin de simplu de la Roland Garros), însă până acolo e cale lungă. Simona a arătat că are forța să revină (n.r. face referire la cele trei finale de Grand Slam pierdute până acum de fata lui). Tenisul este un sport care te macină puternic din punct de vedere fizic și mai ales mental. Vom vedea ce va fi, trebuie să fim optimiști.
Nu trebuie să ne mai gândim la ceea ce a fost, trecutul nu-l mai putem schimba, tot ce contează în tenis este ziua de azi și cum ți-o pregătești pe cea de mâine", a declarat Stere Halep pentru HotNews.ro.
Simona Halep își începe drumul spre a o posibilă a treia finală la Roland Garros împotriva americancei Alison Riske (105 WTA).
Halep și Riske s-au mai întâlnit de două ori în circuitul WTA, victoria revenindu-i de fiecare dată româncei. Prima confruntare a avut loc în 2015, în runda a doua a turneului de la Roma (zgură), Simona impunându-se cu 6-3, 6-0. Ultima dată, cele două jucătoare s-au duelat în 2017, în runda inaugurală de la Beijing (hard): a fost 6-3, 3-6, 6-2 pentru Halep.
Posibilul traseu al Simonei Halep la Roland Garros:
Turul I: Riske

Marţi, 5 iunie 2018, 12:28 Economie | IT
Foto: Wikimedia Commons
​Apple a anunțat la conferința anuală a dezvoltatorilor câteva măsuri gândite să limiteze la maximum cantitatea de date pe care Facebook, Google și alte platforme online le colectează despre utilizatori. Șeful Apple a criticat recent Facebook pentru scandalul Cambridge Analytica. ”Am fi putut face o groază de bani dacă am fi monetizat datele clienților noștri. Am fi făcut asta dacă am fi considerat clienții ca fiind produsele noastre. Am ales să nu facem asta”, spunea în aprilie Tim Cook.
Acum, Apple a anunțat că userii browser-ului Safari vor fi întrebați printr-un meniu pop-up dacă vor ca Facebook și alte paltforme online să folosească cookie-uri și alte elemente de tracking în timp ce ei accesează acel site. Meniul va apărea pe paginile unde sunt inserate butoanele de Share și Like ale Facebook.
”Am văzut cu toții aceste butoane de Like și Share. Ei bine, se pare că pot fi folosite pentru a înregistra toate acțiunile, fie că alegi să faci click pe ele, fie că nu faci. Acum punem punct acestui lucru”, a spus Craig Federighi, vicepreședinte al Apple.
Apple a prezentat și un sistem care face mai dificilă colectarea de informații despre useri când aceștia vizitează diverse site-uri, fiindcă mai puține date despre ei vor ajunge la terțe părți.
Apple profită de criticile aduse Facebook și vrea să arate că are o abordare cu totul diferită când este vorba de datele persoanle. Nu este însă primul anunț de acest fel, fiindcă anul trecut compania condusă de Tim Cook anuțase un sistem inteligent de tracking care face mai grea misiunea advertiserilor de a-i urmări pe useri pe internet.
Acum câteva luni Apple a adăugat în meniurile sistemului de operare un ”panou” în care explica în limbaj foarte clar ce date sunt colectate cu terminalele companiei și în ce scop.
Chiar dacă numele Facebook nu a apărut în prezentările Apple, ținta este clară, mai ales că Tim Cook spunea acum două luni că nu ar fi ajuns într-o astfel de situație dacă ar fi fost în locul lui Mark Zuckerberg.
Surse: Bloomberg, CNN
Citeste doar ceea ce merita. Urmareste-ne si pe Facebook.
Material susținut de Banca Transilvania​
Întreb BT: Rentabilitatea unui magazin online. Care sunt avantajele și de ce business-ul meu ar trebui să aibă o prezență online? Doi specialiști răspund întrebărilor antreprenorilor, miercuri de la ora 11:00
De ce să-mi duc afacerea și în mediul online? Cum aleg o platformă de eCommerce potrivită business-ului meu? Ce investiții presupune această decizie? Cum reușesc să ajung cât mai repede la clienții mei? Doi specialiști răspund întrebărilor antreprenorilor, miercuri, de la ora 11:00.

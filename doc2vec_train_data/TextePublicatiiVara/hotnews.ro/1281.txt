Vineri, 15 iunie 2018, 11:44 Sport | Tenis
Foto: Captura YouTube
Tenismenul argentinian Federico Coria, locul 301 ATP, a fost suspendat două luni şi amendat cu 5.000 de dolari, pentru că nu a denunţat faptul că a fost contactat pentru a truca meciuri, în urmă cu trei ani, informează lefigaro.fr, citat de news.ro.
Iniţial, ITF l-a suspndat opt luni pe Coria, dar forul international a decis o reducere a pedepsei după ce jucătorul a promis că va respecta regulile anticorupţie din tenis.
Şi amenda iniţailă, 10.000 de dolari, a fost redusă la jumătate pe baza aceluiaşi angajament.
Coria va putea reveni în circuitul profesionist la 12 august.
Tentativele de corupţie la care a fost supus jucătorul au avut loc în iulie şi august 2015. El a fost pus sub acuzare la 25 mai.

Miercuri, 30 mai 2018, 11:45 Actualitate | Administratie Locala
Cheiul Dambovitei la Unirii
Proiectul de reabilitare a colectoarelor principale de canalizare din București (A0 și B0), între Podul Ciurel și Podul Mihai Bravu, a ajuns la la 20%, anunță Primăria Capitalei. Lucrările au început în martie 2017 și se vor finaliza până la finalul anului 2018, valoarea investiției fiind de circa 64 milioane lei. Lucrarea va reduce nivelul de infiltraţii în reţeaua de canalizare și va mări capacitatea de transport, ceea ce va reduce inundațiile în zona Unirii-Tineretului atunci când sunt ploi abundente.
”Proiectul a fost împărțit în 22 de tronsoane, iar în prezent constructorul lucrează la 18 dintre acestea. Mai mult decât atât, patru dintre aceste tronsoane sunt în curs de finalizare. Conform graficului de execuție, înaintat de către contructor, lucrările vor fi finalizate până la sfârșitul anului 2018. Valoarea acestui contract este de 63.799.648,46 lei, fără TVA, el fiind atribuit în urmă procedurii de achiziţie publică, Asocierii Tahal Consulting Engineers Ltd. – Triada Prod Impex SRl, lider al asocierii fiind Tahal Consulting Engineers Ltd”, se arată într-un comunicat emis de Primăria Capitalei.
Pe data de 21.12.2016, primarul general, Gabriela Firea, a semnat contractul de finanțare cu Ministerul Fondurilor Europene, în calitate de Autoritate de Management pentru Programul Oprational Infrastructură Mare, pentru implementarea proiectului "Finalizarea Stației de Epurare Glina, reabilitarea principalelor colectoare de canalizare a canalului colector Dâmbovița (casetă) în Municipiul București - Etapă II", în valoare de 330 de milioane de euro, fără TVA.
Proiectul are în componentă 6 contracte de lucrări (CL1-CL 6) și trei contracte de servicii (CS1-CS3), care în prezent se află în diverse stadii de implementare.
Unul dintre cele mai importante contracte de lucrări din cadrul proiectului îl constituie cel de proiectare și execuție "Reabilitarea colectoarelor principale de canalizare A0 și B0 (CL3).

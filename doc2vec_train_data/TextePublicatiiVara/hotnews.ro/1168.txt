Faze tari: America se va scufunda, avertizează oamenii de ştiinţă; Ideea pe care s-o vrei în România: pizzeria care asfaltează drumuri; Raton, surprins cățărându-se la ultimul etaj al unui zgârie-nori
Joi, 14 iunie 2018, 1:58 Revista Presei | Faze Tari
O lume nebuna
Foto: Colaj foto
America se va scufunda, avertizează oamenii de ştiinţă. Cel mai recent raport al Agenţia pentru protecţia mediului din SUA (EPA) arată că în prezent inundaţiile pe tot teritoriul Statelor Unite datorate fluxului mare au loc de două ori mai des decât acum 30 de ani. Oamenii de ştiinţă prevăd că această tendinţă va continua, din cauza creşterii nivelului mării. În raportul Administraţiei Naţionale Oceanografice şi Atmosferice din SUA s-a atras atenţia că anul trecut inundaţiile provocate de mareele cu nivel ridicat au stabilit un record în mai mult de un sfert din cele 98 de locaţii pe care această agenţie le supervizează pe tot teritoriul ţării, potrivit Descoperă.
Raton, surprins cățărându-se la ultimul etaj al unui zgârie-nori. Cum a ajuns acolo. Un raton a fost surprins cățărându-se pe un zgârie-nori. Potrivit martorilor, animalul panicat a rămas blocat pe ziduri timp de două zile, până când o echipă de alpiniști utilitari a reușit să-l captureze și să-l aducă pe sol. Imaginile cu animalul au devenit virale pe rețelele sociale, având în vedere că ratonul a fost surprins aproape de ultimul etaj al clădirii înalte, într-un Minnesota, potrivit stirileprotv.ro .
Ideea pe care s-o vrei în România: pizzeria care asfaltează drumuri. Când statul e incapabil să mai întrețină drumurile, e rândul privaților să ia măsuri. Așa a procedat o pizzerie, care s-a apucat să astupe gropile din asfalt, de dragul livrării produselor sale în siguranță. Este vorba de Domino’s Pizza, ai cărei angajați s-au săturat să mai livreze pizza pe drumurile distruse din Statele Unite ale Americii. Da, se pare că sunt probleme similare și la case mai mari, nu doar la noi. Numai că acolo oamenii au înțeles să se descurce și singuri, fără ajutorul statului, potrivit Playtech.
Au fost descoperite două sisteme solare ce conţin exoplanete asemănătoare cu Pământul. Două noi sisteme solare au fost descoperite relativ aproape de sistemul nostru. Unul dintre ele se află la 160 de ani lumină de Pământ şi include trei planetele extrem de similare ca mărime cu Terra. Una dintre cele trei planete are dimensiunea exactă cu cea a Pământului, iar celelalte două sunt puţin mai mari. Conform Independent, pe de altă parte planetele nu conţin condiţii pentru susţinerea vieţii deoarece sunt foarte apropiate de steaua sistemului, aşadar au temperaturi extrem de ridicate, potrivit Descoperă .
O căprioară a ajuns din greșeală într-o stație de metrou. Reacția pasagerilor. O căprioară a trăit aventura vieţii ei după ce a ajuns din greşeală într-o staţie de metrou din Washington. Animalul a parcurs în viteză culoarele şi platforma, spre stupefacţia celor care aşteptau trenul. Speriată de mediul necunoscut, căprioara a coborât pe şine şi a urcat în mai multe rânduri, căutând probabil o ieşire. Se poate considera norocoasă, întrucât a reuşit să evite trenurile şi nici nu a atins linia electrificată, potrivit stirileprotv.ro.

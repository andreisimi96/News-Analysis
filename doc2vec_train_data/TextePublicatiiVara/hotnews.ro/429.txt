Marţi, 5 iunie 2018, 13:31 Economie | Finanţe & Bănci
Foto: Facebook/ Ministerul Finantelor Publice
Minsiterul Finanțelor Publice (MFP) anunță oficial, printr-un proiect de Hotărâre, că se va putea împrumuta de la populație prin rețeaua Poștei Române și a instituțiilor de credit. Autoritățile se pregătesc, astfel, de lansarea programului Tezaur.
Vezi aici proiectul
„Principalele obiective urmărite prin aceste emisiuni sunt diversificarea bazei de investitori în titlurile de stat, crearea unui produs alternativ de economisire pentru populație și nu în ultimul rând cresterea culturii financiare a populației”, se arată în nota de fundamentare.
Conform proiectui de Hotărâre pentru modificarea şi completarea Normelor metodologice de aplicare a Ordonanţei de Urgenţă a Guvernului nr.64/2007 privind datoria publică, aprobate prin Hotărârea Guvernului nr.1470/2007, procedura lansării emisiunilor de titluri de stat destinate populaţiei prin intermediul unităţilor operative ale Trezoreriei Statului, subunităților poștale din rețeaua Companiei Naționale Poșta Română și instituțiilor de credit, presupune parcurgerea mai multor etape:
În cadrul programului indicativ de emisiuni de titluri de stat pentru anul următor se stabilește plafonul anual alocat emisiunilor de titluri de stat destinate populaţiei, ca procent din valoarea planului total de finanţare anunţat de Ministerul Finanţelor Publice pentru anul respectiv;
Titlurile de stat destinate populaţiei sunt titluri de stat în formă dematerializată, emise de Ministerul Finanţelor Publice prin subscripţie publică; titlurile de stat nu pot fi răscumpărate înainte de scadenţă şi sunt netransferabile;
Prospectul de emisiune se aprobă prin ordin al ministrului finanţelor publice, se publică în Monitorul Oficial al României, Partea I, şi pe pagina de web a Ministerului Finanţelor Publice şi include condiţiile de derulare şi termenii specifici fiecărei emisiuni, caracteristicile principale ale titlurilor de stat şi alte elemente considerate relevante de către emitent;
Referatul de aprobare a ordinului privind prospectul de emisiune a titlurilor de stat destinate populaţiei poate cuprinde principalele elemente caracteristice ale emisiunilor, cum ar fi: suma anunţată, perioada de subscriere, maturitatea sau structura de maturităţi, plafonul alocat fiecărei emisiuni, nivelul de dobândă pentru fiecare maturitate propusă şi alte elemente considerate relevante de către emitent;
Decontarea emisiunilor de titluri de stat destinate populaţiei se realizează prin intermediul unităţilor operative ale Trezoreriei Statului, subunităților poștale din rețeaua Companiei Naționale Poșta Română S.A. și instituțiilor de credit;
Responsabilitatea pentru sumele colectate de la investitorii persoane fizice si transferate către Ministerul Finantelor Publice in cadrul emisiunilor de titluri pentru populatie și pentru plata serviciului datoriei  aferent acestor titluri către investitorii persoane fizice revine Companiei Naționale Poșta Română S.A., respectiv instituțiilor de credit, după caz;
Ministerul Finanţelor Publice este autorizat să plătească comisioane, cheltuieli legate de realizarea de activităţi de promovare a tranzacţiei, prin mijloace de comunicare mass-media, şi alte costuri aferente lansării emisiunilor de titluri de stat destinate populaţiei din bugetul de stat, prin bugetul Ministerului Finanţelor Publice - Acţiuni generale, cap. 55.01 "Tranzacţii privind datoria publică şi împrumuturi", titlul 20 "Bunuri şi servicii", articol 20.24 "Comisioane şi alte costuri aferente împrumuturilor", alineat 20.24.02 "Comisioane şi alte costuri aferente împrumuturilor interne";
 Procedura detaliată privind modalitatea de emitere, de vânzare şi distribuţie, rambursare şi plată a dobânzilor, de înregistrare şi raportare prin intermediul unităţilor operative ale Trezoreriei Statului și instituțiilor de credit, se aprobă prin ordin al ministrului finanţelor publice. Procedura detaliată privind modalitatea de emitere, de vânzare şi distribuţie, rambursare şi plată a dobânzilor, de înregistrare şi raportare prin intermediul subunităților poștale din rețeaua Companiei Naționale Poșta Română S.A. se aprobă prin ordin comun al ministrului finanţelor publice și al ministrului comunicațiilor și societății informaționale.
Prin programul Tezaur, Ministerul Finanțelor vrea să împrumute 4 miliarde lei, respectiv 8% din valoarea titlurilor de stat emise pe piaţa internă.
Citeste doar ceea ce merita. Urmareste-ne si pe Facebook.
Material susținut de Banca Transilvania​
Întreb BT: Rentabilitatea unui magazin online. Care sunt avantajele și de ce business-ul meu ar trebui să aibă o prezență online? Doi specialiști răspund întrebărilor antreprenorilor, miercuri de la ora 11:00
De ce să-mi duc afacerea și în mediul online? Cum aleg o platformă de eCommerce potrivită business-ului meu? Ce investiții presupune această decizie? Cum reușesc să ajung cât mai repede la clienții mei? Doi specialiști răspund întrebărilor antreprenorilor, miercuri, de la ora 11:00.

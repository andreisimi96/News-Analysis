Miercuri, 13 iunie 2018, 18:11 Actualitate | Mediu
Stația de Reciclare, campania itinerantă marca ECOTIC, dedicată colectării echipamentelor electrice și electronice uzate, își continuă traseul în județul Botoșani. După ce în 2017 și 2018 a străbătut 8 județe, „Stația de Reciclare” face noi opriri, începând cu Municipiul Botoșani, și continuându-și periplul în alte 5 comune.
Campania „Stația de Reciclare”, derulată în parteneriat cu Ministerul Mediului, Primăria Municipiului Botoșani, primăriile comunelor Broscăuți, Curtești, Saveni, Sendriceni și Ștefănești, APM Botoșani, ADI ECOPROCES Botosani, ECOREC Recycling și URBAN SERV, va poposi atât în Municipiul Botoșani, cât și în cele 5 comune, în perioada 12-30 iunie. Botoșănenii sunt încurajați să aducă și să predea spre reciclare echipamente electrice și electronice (DEEE) la Caravana ECOTIC, punct de colectare mobil.
Pentru predarea corectă spre reciclare a electricelor și electronicelor uzate, fiecare locuitor din Municipiul Botoșani care va care va preda deșeuri de minim 10 kg cumulate și locuitorii din comune care vor preda minim 5 kg cumulate de astfel de deșeuri, vor primi un premiu instant și vor participa la o tombolă cu premii atractive constând în carduri cadou.
Această a doua etapă a campaniei din județul Botoșani se va desfășura după următorul program:
12 – 14 iunie: Municipiul Botoșani (parcarea BELV – Magazin Elvila – Magazin ALTEX)
15 –  17 iunie: Șendriceni (lângă Poliție)
18 – 20 iunie: Broscăuți (în parcarea de lângă Primărie)
21 – 23 iunie: Săveni (în parcarea Casei de Cultură)
24 – 26 iunie: Ștefănești (în parcarea Primăriei)
27 – 29 iunie: Curtești  (în curtea Primăriei)
Programul de colectare este de luni până vineri între 9:00 si 17:30.
Preluarea de la domiciliu a echipamentelor voluminoase (TV, frigidere, mașini de spălat) este gratuită în baza programării telefonice la numerele de telefon 0231.517.007 și 0747.081.027 pentru Municipiul Botoșani și la numărul de telefon 0732 148 550. Programarea se va face în prima zi de campanie din fiecare localitate.
„Încercăm să sensibilizăm locuitorii județului Botoșani asupra importanței colectării separate a deșeurilor reciclabile,  prin activități de informare/conștientizare, încurajându-i să predea în mod selectiv deșeurile care  pot fi reciclate, în special deșeuri de echipamente  electrice și electronice,” declară dl. Ovidiu  Aparaschivei, Director al ADI ECOPROCES  BOTOSANI.
Pentru mai multe detalii, www.ecotic.ro .
ECOTIC este prima organizație a producătorilor și importatorilor de echipamente electrice și electronice (EEE) din România, fondată în anul 2006, care pune la dispoziție gratuit recipienți pentru colectarea separată a deșeurilor de echipamente electronice de mici dimensiuni și baterii, precum și preluarea gratuită a echipamentelor voluminoase de la sediul firmei sau de la domiciliu. Pentru mai multe detalii transmiteti un e-mail la logistica@ecotic.ro

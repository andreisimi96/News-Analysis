Miercuri, 6 iunie 2018, 16:17 Economie | Finanţe & Bănci
Adrian Benta, consultant fiscal
În Monitorul Oficial de marți, 5 iunie 2018, a fost publicat OpANAF nr. 1281/2018 privind modul în care se vor distribui sumele încasate în contul contribuției asiguratorii pentru muncă. Știm că prin OUG nr. 79/2017 s-a efectuat transferul asigurărilor sociale de la angajator la salariat, fiind instituită contribuția asiguratorie pentru muncă suportată de angajator în procentul de 2,25% din cheltuielile cu salariile. Același act normativ stabilește modul în care vor fi utilizate sumele încasate din această contribuție.
Vezi aici documentul apărut în Monitorul oficial
În esență, această contribuție vine să asigure finanțările pentru plățile din fondul de șomaj, pentru concedii medicale, pentru garantarea creanțelor salariale, etc.
Destinația acestor sume este reglementată de art. 220 alin. (6) din Codul fiscal, iar prezentul act normativ stabilește distribuirea în conturile bugetare aferente.
 În acest sens, distribuirea sumelor din contul contribuției asiguratorie pentru muncă se va face astfel:
    a) 15% din încasări devine venit pentru „Fondul de Garantare pentru plata creanțelor salariale”;
    b) 20% din încasări se fac venit la bugetul asigurărilor pentru șomaj;
    c) 5% din încasări se fac venit la sistemul de asigurare pentru accidente de muncă și boli profesionale;
    d) 40% din încasări se fac venit la Fondul Național Unic de asigurări sociale de sănătate pentru plata concediilor medicale;
    e) 20% din încasări rămân venituri ale bugetului de stat.
Fondul de garantare pentru plata creanțelor salariale asigură plata creanțelor salariale care rezultă din contractele individuale de muncă și din contractele colective de muncă încheiate de salariați cu angajatorii împotriva cărora au fost pronunțate hotărâri judecătorești definitive de deschidere a procedurii insolvenței și față de care a fost dispusă măsură ridicării dreptului de administrare. Articol realizat cu sprijinul consultantului fiscal Adrian Bența.
Citeste doar ceea ce merita. Urmareste-ne si pe Facebook.
Material susținut de Banca Transilvania​
De ce să-mi duc afacerea și în mediul online? Cum aleg o platformă de eCommerce potrivită business-ului meu? Ce investiții presupune această decizie? Cum reușesc să ajung cât mai repede la clienții mei? Doi specialiști au răspuns întrebărilor antreprenorilor
Vezi răspunsurile pe StartupCafe.ro

Incendiu puternic la Școala nr. 124 din sectorul 5 al Capitalei. O parte din acoperiș s-a prăbușit  
Luni, 28 mai 2018, 6:00 Actualitate | Esenţial
Un incendiu puternic a izbucnit, luni dimineață, la Școala nr. 124 din Sectorul 5 al Capitalei, o parte din acoperișul clădirii prăbușindu-se, anunță ISU București -Ilfov. Până în momentul de față, nu sunt persoane surprinse de flăcări sau victime, relatează Mediafax.
Reprezentanții Inspectoratului pentru Situații de Urgență (ISU) București-Ilfov au anunțat că un incendiu a izbucnit, luni dimineață, la Școala nr 124, situată pe strada Mărgeanului nr. 10, în sectorul 5 al Capitalei. Unitatea școlară nu are etaj.  
Focul a fost anunțat la dispeceratul ISU București-Ilfov de către locatarii din blocurile învecinate. Au fost mai multe apeluri succesive, primul apel fiind preluat de dispecerii ISU București-Ilfov la ora 03.14.  
Flăcările se manifestau generalizat la acoperiș, existând degajări mari de fum, iar o parte din acoperișul clădirii s-a prăbușit, fiind afectată structura din lemn a acestuia.
Până la ora transmiterii știrii, nu sunt persoane surprinse sau victime.  
Pompierii au identificat sursele de alimentare de la hidranți stradali, pentru a asigura necesarul de apă, însă acționează doar din exterior, având în vedere pericolul de prăbușire a acoperișului. Ei lucrează în continuare la decopertarea acoperișului, incendiul fiind localizat. 
Pompierii încearcă să împiedice extinderea flăcărilor la sala de sport, care se află la câțiva metri apropiere.  
La fața locului, au fost trimise 20 autospeciale de stingere, trei autoscări, un echipaj de descarcerare și mai multe echipaje SMURD. 
Luni, elevii sunt liberi deoarece sunt Rusaliile.
<br><div style="position: relative; padding-bottom: 56%; width: 100%; height: 0; overflow: hidden;"><iframe src="https://www.news.ro/embed/18134158" style="border:none; position: absolute; top: 0; left: 0; min-height: 100%; min-width: 100%;"><br>

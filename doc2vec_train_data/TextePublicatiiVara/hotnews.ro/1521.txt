Marţi, 19 iunie 2018, 8:50 Sport | Tenis
Simona Halep, invingatoare la Roland Garros
Foto: wta/ twitter
​Jucătoarea Elina Svitolina, locul cinci WTA, a lăudat-o pe Simona Halep pentru parcursul fără greşeală de la Roland Garros, ea precizând că reuşita româncei reprezintă “o inspiraţie pentru toată lumea”, informează wtatennis.com, conform News.ro.
"Ce a reuşit este extraordinar. Este ceva imens. Arată că trebuie să lupţi mult pentru a-ţi îndeplini visul şi este o inspiraţie pentru toată lumea", a spus Svitolina.
Simona Halep, locul I WTA, a câştigat, la 9 iunie, turneul de la Roland Garros, învingând-o în finală, cu scorul de 3-6, 6-4, 6-1, pe americanca Sloane Stephens. În urma acestui succes, primul din carieră la un grand slam, Halep a devenit prima jucătoare română care câştigă un "major", după Virginia Ruzici, care s-a impus, în 1978, tot la French Open.

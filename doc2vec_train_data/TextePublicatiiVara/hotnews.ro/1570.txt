Jeff Sessions susține că asemănarea politicii de imigrare a lui Trump și a Holocaustul "este o exagerare"
Miercuri, 20 iunie 2018, 0:08 Actualitate | Internaţional
Foto: Wikipedia - Gage Skidmore
Jeff Sessions, procurorul general al Statelor Unite, a fost întrebat de către Laura Ingraham, gazda unui talk-show de pe Fox News, dacă asemănarea dintre politica de imigrare a lui Trump și Holocaustul a fost rezonabilă. "Ei bine, este o exagerare. Desigur că în Germania nazistă, evreii nu erau lăsați să părăsească țara", a spus Sessions, potrivit Haaretz.
"Aceasta este o chestiune serioasă", a continuat el. "Trebuie să analizăm situația și să fim raționali. Dorim să acordăm azil persoanelor care se califică pentru asta, însă oamenii care doresc să migreze doar pentru beneficiul lor financiar și personal, sau ceea ce consideră ei că este în beneficiul familiei lor nu se califică pentru o cerere de azil".
Comparațiile dintre lagărele de concentrare naziste și taberele de internare din S.U.A. pentru copiii imigranți separați de părinți au declanșat multe dezbateri pe Twitter, în timp ce folosirea termenului "#TrumpCamps" s-a răspândit în ultimele zile.
Purtătorul de cuvânt al Departamentului de Justiție a declarat ziarului The Hill: "comparațiile cu naziștii pe care ceilalți le fac" sunt doar o "încercare disperată de a distrage atenția de la faptul că politicile lor au condus la creșterea de cinci ori mai mare în ultimii patru ani a numărului de familii care trec ilegal frontieră".

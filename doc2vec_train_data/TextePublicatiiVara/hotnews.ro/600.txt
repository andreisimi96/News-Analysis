Miercuri, 6 iunie 2018, 19:29 Economie | Finanţe & Bănci
Sediul FMI (Washington)
Fondul Monetar Internațional (FMI) recomandă României să întărească administrația fiscală pentru a îmbunătăți colectarea, menționând totodată că sistemul IT al Fiscului este învechit și fragil.
„Întărirea administrației fiscale este crucială pentru îmbunătățirea eficienței colectării taxelor în România și necesită angajament la cele mai înalte niveluri. Implementarea și operaționalizarea unei noi infrastructuri IT în România reprezintă o prioritate cheie, având în vedere sistemul învechit și fragil. Finanțarea aprobată din 2013, în cadrul programului de modernizare convenit cu Banca Mondială, nu a reușit să aducă reformele IT necesare. În plus, structura organizațională a ANAF are nevoie să fie îmbunătățită pentru a produce reforme, simplificând legea și procedurile”, se arată în raportul FMI publicat miercuri.
Potrivit acestuia, eficacitatea administrării contribuabililor mari continuă să fie limitată de constrângerile legislative, procedurale și structurale.
„Ar trebui adoptate abordări moderne de gestionare a riscurilor, care să țintească în special și indivizii bogați pentru a identifica, evalua și cuantifica riscurile de conformitate. Managementul arieratelor ar trebui îmbunătățit pentru a face mai eficiente resursele umane limitate. România ar trebui să efectueze o revizuire vastă a sistemului său fiscal”, menționează sursa citată.
Îmbunătățind eficiența colectării taxelor, spune FMI, reformele administrației fiscale ar putea genera venituri mai mari în România.
Citeste doar ceea ce merita. Urmareste-ne si pe Facebook.
Material susținut de Banca Transilvania​
De ce să-mi duc afacerea și în mediul online? Cum aleg o platformă de eCommerce potrivită business-ului meu? Ce investiții presupune această decizie? Cum reușesc să ajung cât mai repede la clienții mei? Doi specialiști au răspuns întrebărilor antreprenorilor
Vezi răspunsurile pe StartupCafe.ro

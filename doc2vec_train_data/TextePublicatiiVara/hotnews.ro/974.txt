Luni, 11 iunie 2018, 13:26 Economie | Auto
​Volkswagen Touareg, a treia generație, e un SUV spectacol. Este cu până la 108 kg mai ușor decât generația anterioară, rafinat cât să facă SUV-urile premium să se simtă stânjenite, iar la capitolul tehnologii doar cerul este limita: poate avea direcție integrală activă (deci virează cu toate cele patru roți); cruise control adaptiv care ajustează singur viteza în funcție limitele citite pe semnele de circulație; asistent pentru intersecții care depistează de până la 80 m traficul perpendicular. Și multe altele. Mai presus de toate, beneficiază de un sistem multimedia bun. Foarte bun. Probabil cel mai bun de pe orice mașină de serie lansată până în Iunie 2018. Sigur, noul Touareg nu e o mașină perfectă, iar în acest test drive Volkswagen Touareg mi-a dezvăluit și unele minusuri. Detalii în clipul de mai jos și, de asemenea, în ACEASTĂ prezentare statică pe care am realizat-o anterior acestui review.
